{"id": "3385703", "revid": "729019", "url": "https://it.wikipedia.org/wiki?curid=3385703", "title": "Viktor (wrestler)", "text": "\u00c8 stato sotto contratto con la WWE, dove faceva parte degli Ascension assieme a Konnor. In precedenza ha lottato nel territorio di sviluppo di \"NXT\", dove ha vinto una volta l'NXT Tag Team Championship con Konnor, e il loro regno di 364 giorni \u00e8 il pi\u00f9 lungo nella storia del titolo.\nCarriera.\nStampede Wrestling.\nThompson inizia ad allenarsi nell'Hart Dungeon sotto la guida di Bruce Hart e Ross Hart. Si \u00e8 allenato anche con Tokyo Joe. Nel 2001, fa il suo debutto nella Stampede Wrestling come Bishop per poi cambiare nome poco dopo in Apocalypse. Riesce a vincere il North American Heavyweight Championship e l'International Tag Team Championship per due volte con Dave Swift.\nNel 2003 partecipa ad un tour della New Japan Pro-Wrestling combattendo con il nome \"The Shadow\" e nel 2005 ad uno per la All-Star Wrestling.\nOhio Valley Wrestling (2008-2011).\nNel 2008, passa alla Ohio Valley Wrestling dove assume il nome di APOC e vince l'OVW Southern Tag Team Championship con Vaughn Lilas. Perde il titolo a met\u00e0 ottobre contro Scott Cardinal e Dirty Money. Nel 2009, vince per due volte l'OVW Heavyweight Championship, massimo alloro della federazione.\nWWE.\nFederazioni di sviluppo (2011\u20132012).\nNel febbraio 2011, APOC firma un contratto di sviluppo con la WWE e viene mandato in FCW, dove assume il nome di Rick Victor. Debutta in un dark match il 7 aprile 2011, perdendo contro Derrick Bateman. Il debutto televisivo avviene invece il 14 aprile, sconfiggendo Mike Dalton. Il 30 giugno, prova a conquistare l'FCW 15 Championship ma viene sconfitto da Seth Rollins.\nIl 16 giugno 2012, sconfigge Seth Rollins e conquista l'FCW Florida Heavyweight Championship, salvo perderlo subito dopo contro Bo Dallas. Dopo aver riconquistato il titolo il 13 luglio, lo perde nuovamente dopo soli sette giorni contro Richie Steamboat.\nIl 28 luglio, in coppia con Brad Maddox, vince anche gli FCW Florida Tag Team Championship sconfiggendo Leakee e Mike Dalton. Dall'agosto 2012, la FCW chiude e tutti i talenti vengono spostati ad NXT.\n\"NXT\" (2012\u20132014).\nIl 6 giugno 2012 gli Ascension fanno il loro debutto a NXT sconfiggendo Mike Dalton e CJ Parker. In seguito intraprenderanno una faida contro gli Usos, vincendo la maggior parte dei match, e il 3 ottobre batteranno il tag team del main roster formato da Tyson Kidd e Justin Gabriel. La coppia verr\u00e0 tuttavia sciolta quando Cameron venne rilasciato dalla WWE il 30 novembre dopo essere stato arrestato.\nO'Brian comincer\u00e0 quindi a competere come wrestler singolo e il 5 giugno 2013, dopo la sua vittoria su Alex Riley, Rick Victor appare sulla rampa attirando la sua attenzione. Il 2 ottobre la coppia vincer\u00e0 i titoli di coppia NXT battendo Adrian Neville e Corey Graves e l'8 novembre cambieranno nomi (O'Brian diventa Konnor, Victor Viktor).\nGli Ascension manterranno il titolo per quasi un anno, quando verranno sconfitti a NXT Takeover dai Lucha Dragons (Kalisto e Sin Cara).\nMain roster (2014\u20132016).\nGli Ascension hanno fatto il loro debutto ufficiale nel main roster il 29 dicembre 2014 a \"SmackDown\" battendo The Miz e Damien Mizdow dopo che nelle settimane precedenti erano stati mostrati video di due scimmie ballerine. Tuttavia, nonostante i promo iniziali, per tutto il 2015 hanno combattuto molto poco, venendo ben presto relegati al ruolo di jobber. L'unico avvenimento degno di nota \u00e8 stato il 31 maggio 2015, quando gli Ascension hanno partecipato all'Elimination Chamber dell'omonimo pay-per-view con in palio il WWE Tag Team Championship che comprendeva anche i campioni del New Day (Big E, Kofi Kingston e Xavier Woods), i Lucha Dragons (Kalisto e Sin Cara), Tyson Kidd e Cesaro, i Prime Time Players (Darren Young e Titus O'Neil), e i Los Matadores (Diego e Fernando); gli Ascension sono stati eliminati dai Prime Time Players mentre il New Day ha mantenuto i titoli. Nel 2016 gli Ascension hanno preso parte all'annuale Andr\u00e9 the Giant Memorial Battle Royal svoltasi il 3 aprile 2016 a WrestleMania 32 dove gli Ascension sono stati eliminati da Diamond Dallas Page. Nella puntata di \"SmackDown\" del 14 aprile hanno preso parte ad un torneo per decretare i contendenti n\u00ba1 al WWE Tag Team Championship, detenuto dal New Day, dove sono stati sconfitti ed eliminati ai quarti di finale da Enzo Amore e Colin Cassady. A maggio Konnor \u00e8 stato sospeso per la sua prima violazione del Wellness Program e Viktor ha preso parte, nella puntata di \"Raw\" del 2 maggio, ad una Battle Royal per determinare il contendente n\u00ba1 allo United States Championship, detenuto da Kalisto, ma \u00e8 stato eliminato. Nella puntata di \"Raw\" dell'11 luglio gli Ascension hanno partecipato ad una Battle Royal per determinare il contendente n\u00ba1 all'Intercontinental Championship, detenuto da The Miz, ma sono stati entrambi eliminati.\nOpportunit\u00e0 titolate (2016\u20132017).\nCon la Draft Lottery avvenuta nella puntata di \"SmackDown\" del 19 luglio, gli Ascension sono stati trasferiti nel roster di \"SmackDown\". Nella puntata di \"SmackDown\" del 26 luglio gli Ascension hanno partecipato ad una Battle Royal per determinare uno dei sei sfidanti del Six-Pack Challenge match per determinare il contendente n\u00ba1 al WWE World Championship di Dean Ambrose ma sono stati eliminati. Nella puntata di \"SmackDown\" del 16 agosto gli Ascension, i Breezango (Tyler Breeze e Fandango) e i Vaudevillains (Aiden English e Simon Gotch) sono stati sconfitti dagli American Alpha (Chad Gable e Jason Jordan), gli Hype Bros (Mojo Rawley e Zack Ryder) e gli Usos (Jimmy e Jey Uso) in un 12-Man Tag Team match. La scena si \u00e8 ripetuta nel \"Kick-off\" di SummerSlam quando gli Usos, gli Hype Bros e gli American Alpha hanno sconfitto i Breezango, gli Ascension e i Vaudevillains in un altro 12-Man Tag Team match. Nella puntata di \"SmackDown\" del 23 agosto \u00e8 stato annunciato il WWE SmackDown Tag Team Championship e, per questo motivo, \u00e8 stato indetto un torneo per decretare i due team che si affronteranno l'11 settembre a Backlash. Quella stessa sera gli Ascension hanno affrontato gli Usos ma sono stati sconfitti ed eliminati. Nella puntata di \"SmackDown\" del 13 settembre gli Ascension hanno avuto l'opportunit\u00e0 di conquistare il WWE SmackDown Tag Team Championship affrontando i nuovi campioni Heath Slater e Rhyno ma sono stati sconfitti. Nella puntata di \"SmackDown\" del 27 settembre gli Ascension e gli Usos hanno sconfitto Heath Slater, Rhyno e gli American Alpha. Nella puntata di \"Main Event\" gli Ascension sono stati nuovamente sconfitti da Heath Slater e Rhyno in un match non titolato. Il 9 ottobre nel \"Kick-off\" di No Mercy gli Ascension e i Vaudevillains sono stati sconfitti dagli Hype Bros e gli American Alpha. Nella puntata di \"Main Event\" del 20 ottobre gli Ascension sono stati sconfitti dagli American Alpha. Nella puntata di \"SmackDown\" del 25 ottobre gli Ascension sono stati sconfitti dagli Hype Bros in un Survivor Series Qualyfing match. Pi\u00f9 tardi, quella stessa sera, gli Ascension, la Spirit Squad (Kenny e Mikey), gli Headbangers (Mosh e Trasher) e i Vaudevillains sono stati sconfitti dagli American Alpha, Heath Slater e Rhyno, gli Usos e i Breezango in un 16-man Tag Team match. Nella puntata di \"Main Event\" dell'11 novembre Jordan ha sconfitto Viktor. Nella puntata di \"SmackDown\" del 22 novembre gli Ascension hanno partecipato ad un Tag Team Turmoil match per decretare i contendenti n\u00b01 al WWE SmackDown Tag Team Championship di Heath Slater e Rhyno ma sono stati eliminati per primi dagli American Alpha. Il 4 dicembre, nel \"Kick-off\" di , gli Ascension, i Vaudevillains e Curt Hawkins sono stati sconfitti dagli American Alpha, gli Hype Bros e Apollo Crews. Nella puntata di \"SmackDown\" del 6 dicembre gli Ascension sono stati sconfitti dagli Hype Bros. Nella puntata di \"SmackDown\" del 13 dicembre gli Ascension hanno partecipato ad una Battle royal che comprendeva anche gli American Alpha, i Breezango, Heath Slater e Rhyno, gli Hype Bros e i Vaudevillains ma sono stati eliminati, mentre gli Hype Bros si sono aggiudicati la contesa, diventando i contendenti n\u00b01 al WWE SmackDown Tag Team Championship. Konnor \u00e8 stato uno degli ultimi a rimanere sul ring, arrivando quasi ad un passo dalla vittoria, ma \u00e8 stato eliminato da Zack Ryder che si \u00e8 aggiudicato la contesa e la vittoria per il suo team. Nella puntata di \"SmackDown\" del 24 gennaio 2017 gli Ascension hanno partecipato ad una Battle Royal per guadagnare un posto nel Royal Rumble match del 2017 ma sono stati eliminati da Heath Slater e Mojo Rawley. Nella puntata di \"SmackDown\" del 7 febbraio gli Ascension, gli Usos e i Vaudevillains hanno sconfitto gli American Alpha, i Breezango e Heath Slater e Rhyno. Il 12 febbraio, ad Elimination Chamber, gli Ascension hanno partecipato ad un Tag Team Turmoil match per il WWE SmackDown Tag Team Championship ma sono stati eliminati dagli American Alpha. Nella puntata di \"SmackDown\" del 14 febbraio gli Ascension sono stati sconfitti dagli American Alpha. Il 2 aprile, nel \"Kick-off\" di WrestleMania 33, gli Ascension hanno partecipato all'annuale Andr\u00e9 the Giant Memorial Battle Royal ma sono stati eliminati da Big Show e Braun Strowman. Nella puntata di \"SmackDown\" del 25 aprile gli Ascension sono stati sconfitti dai Breezango in un Beat the Clock Challenge match per determinare i contendenti n\u00b01 al WWE SmackDown Tag Team Championship degli Usos. Nella puntata di \"SmackDown\" del 9 maggio gli Ascension sono stati sconfitti dai Breezango. Il 18 giugno, a Money in the Bank, gli Ascension sono stati sconfitti dai Breezango.\nThe Fashion Files (2017\u20132018).\nSuccessivamente, gli Ascension hanno iniziato ad apparire molto frequentemente durante la rubrica \"The Fashion Files\"' dei Breezango (Tyler Breeze e Fandango). Nella puntata di \"SmackDown\" del 4 luglio gli Ascension hanno partecipato all'Indipendence Day Battle Royal per determinare il contendente n\u00b01 allo United States Championship di Kevin Owens ma sono stati eliminati. Nella puntata di \"SmackDown\" del 29 agosto gli Ascension sono stati sconfitti da Chad Gable e Shelton Benjamin. Nella puntata di \"SmackDown\" del 10 ottobre gli Ascension hanno partecipato ad un Fatal 4-Way match che comprendeva anche i Breezango, Chad Gable e Shelton Benjamin e gli Hype Bros (Mojo Rawley e Zack Ryder) per determinare i contendenti n\u00b01 al WWE SmackDown Tag Team Championship degli Usos (Jimmy Uso e Jey Uso) ma il match \u00e8 stato vinto da Benjamin e Gable. In seguito, durante i \"Fashion Files\", gli Ascension hanno effettuato un turn \"face\", alleandosi con i Breezango. Nella puntata di \"SmackDown\" del 9 gennaio 2018 gli Ascension sono stati sconfitti dai Bludgeon Brothers (Harper e Rowan). Nella puntata di \"SmackDown\" del 6 febbraio gli Ascension sono stati sconfitti da Chad Gable e Shelton Benjamin. L'8 aprile, nel \"Kick-off\" di WrestleMania 34, Viktor ha partecipato all'annuale Andr\u00e9 the Giant Memorial Battle Royal ma \u00e8 stato eliminato da Rhyno. Con lo \"Shake-Up\" del 16 aprile gli Ascensiono sono passati al roster di \"Raw\".\n\"Raw\" (2018\u20132019).\nCon lo \"Shake-up\" del 16 aprile gli Ascension sono passati al roster di \"Raw\". Nella puntata di \"Raw\" del 23 aprile gli Ascension sono stati sconfitti da Bray Wyatt e Matt Hardy. Il 27 aprile, a Greatest Royal Rumble, Viktor ha partecipato al Royal Rumble match a 50 uomini entrando col numero 8 ma \u00e8 stato eliminato da Daniel Bryan. Nella puntata di \"Raw\" del 28 maggio gli Ascension sono stati sconfitti nuovamente dai WWE Raw Tag Team Champions Bray Wyatt e Matt Hardy in un match non titolato. Nella puntata di \"Raw\" del 4 giugno gli Ascension hanno partecipato ad una Tag Team Battle Royal per determinare i contendenti n\u00b01 al WWE Raw Tag Team Championship di Bray Wyatt e Matt Hardy ma sono stati eliminati dai Breezango (Tyler Breeze e Fandango). Nella puntata di \"Main Event\" del 13 giugno gli Ascension sono stati sconfitti dal Titus Worldwide (Apollo Crews e Titus O'Neil). Nella puntata di \"Main Event\" del 27 giugno gli Ascension e Curt Hawkins sono stati sconfitti da Bobby Roode e i Breezango. Nella puntata di \"Raw\" del 16 luglio gli Ascension sono stati sconfitti dai WWE Raw Tag Team Champions del B-Team (Bo Dallas e Curtis Axel).\nL'8 dicembre 2019 la WWE ha annunciato il licenziamento degli Ascension."}
{"id": "3385704", "revid": "1926649", "url": "https://it.wikipedia.org/wiki?curid=3385704", "title": "Massimo Battara", "text": "Figlio dell'ex portiere Pietro Battara. Diplomato ISEF.\nCarriera.\nGiocatore.\nConta 97 presenze in Serie B, dal 1990 al 1993.\nAllenatore.\nDivenuto preparatore dei portieri in seguito al ritiro, inizia al da allenatore in 2\u00aa e preparatore dei portieri, successivamente avr\u00e0 la 1\u00aa esperienza all'estero nel Al-Ittihad collaborando con l'allenatore Giuseppe Dossena. Nel 2001 entra nello staff tecnico del Napoli.\nIl 10 luglio 2005 entra nello staff di Antonio Soda allo Spezia. Il 16 luglio 2008 in seguito al fallimento della societ\u00e0, \u00e8 costretto ad annullare il contratto. Il 19 novembre con l'assunzione di Soda diventa allenatore in seconda col Benevento. Il 24 giugno 2009 in seguito alle dimissioni di Soda lascia il club. Il 24 dicembre diventa preparatore dei portieri al Manchester City di Roberto Mancini. Il 15 maggio 2013 lascia i citizen dopo l'esonero di Mancini avvenuto due giorni prima.\nIl 7 ottobre 2014 diventa preparatore dei portieri allo Schalke 04 allenato da Roberto Di Matteo. Il 26 maggio 2015, dopo le dimissioni di Di Matteo, lascia l'incarico.\nIl 23 luglio 2015 diventa preparatore dei portieri di David Platt al Pune City, 2\u00aa edizione del Campionato Indiano ISL (Indian Super League).\nIl 6 giugno 2016 dopo la nomina di Roberto Di Matteo come allenatore dell'Aston Villa diventa preparatore dei portieri. Il 13 ottobre con la nomina di Steve Bruce come nuovo allenatore, si dimette dal club inglese.\nIl 12 luglio 2017 viene nominato nuovo preparatore dei portieri dello Zenit San Pietroburgo chiamato dal tecnico Roberto Mancini. Il 15 maggio 2018 dopo le dimissioni di Mancini si svincola dal club russo.\nIl 23 maggio entra nello staff dell\u2018Italia chiamato dal nuovo ct Roberto Mancini."}
{"id": "3385708", "revid": "767487", "url": "https://it.wikipedia.org/wiki?curid=3385708", "title": "La cortigiana di Babilonia", "text": "La cortigiana di Babilonia \u00e8 un film del 1954 diretto da Carlo Ludovico Bragaglia."}
{"id": "3385717", "revid": "3115", "url": "https://it.wikipedia.org/wiki?curid=3385717", "title": "Generale Marcello Prestinari (cacciatorpediniere)", "text": "Il Generale Marcello Prestinari \u00e8 stato un cacciatorpediniere (e successivamente una torpediniera) della Regia Marina.\nStoria.\nGli anni venti e trenta.\nCostruita tra il maggio 1921 e l'agosto 1922, la nave apparteneva alla classe Generali. Negli anni venti e trenta la nave prese parte a varie crociere ed ebbe notevole impiego. Il 20 agosto 1923, durante la crisi di Corf\u00f9, il \"Prestinari\" lasci\u00f2 Taranto insieme ai gemelli \"Generale Achille Papa\", \"Generale Antonio Cantore\" e \"Generale Antonio Chinotto\", ai cacciatorpediniere \"Giuseppe Sirtori\" e \"Giuseppe La Masa\", alle corazzate \"Duilio\" ed \"Andrea Doria\", all'esploratore \"Augusto Riboty\", ad un dragamine ed a due navi ausiliarie: tale forza navale, che raggiunse Portolago, nell'isola di Lero, fu posta a protezione del Dodecaneso da eventuali atti di ostilit\u00e0 da parte della Grecia.\nQualche anno dopo, nel 1925, fu comandante della \"Prestinari\" il capitano di corvetta Alberto Da Zara, mentre nel 1926 il cacciatorpediniere fu al comando del capitano di corvetta Antonino Toscano. Nel 1929 il \"Prestinari\", insieme ai gemelli \"Generale Antonio Cantore\", \"Generale Carlo Montanari\" e \"Generale Achille Papa\" e ad un altro cacciatorpediniere, il \"Giuseppe La Masa\", formava la VI Squadriglia Cacciatorpediniere, che, insieme alla V Squadriglia (quattro unit\u00e0) ed all'esploratore \"Carlo Mirabello\", costituiva la 3\u00aa Flottiglia della II Divisione Siluranti, aggregata alla 2\u00aa Squadra, con base a Taranto.\nIl 1\u00ba ottobre 1929 l'unit\u00e0, come tutte le navi gemelle, fu declassata a torpediniera. Pochi giorni dopo la \"Prestinari\" fu impegnata nelle ricerche dell'idrovolante della Imperial Airways \"City of Rome\", ammarato durante una tempesta una decina di miglia a sudovest dell'isola del Tino, con sette persone (tre passeggeri e quattro membri dell'equipaggio) a bordo, nella serata del 27 ottobre: durante la notte il velivolo era stato preso a rimorchio dal rimorchiatore \"La Famiglia\", che aveva cercato di trainarlo verso La Spezia, ma dopo pochi minuti il cavo si era spezzato a causa del mare grosso e l'idrovolante era scomparso, nonostante un tentativo di soccorso da parte del rimorchiatore. Dopo aver imbarcato il pilota del \"La Famiglia\", la \"Prestinari\" lasci\u00f2 La Spezia e si mise alla ricerca dell'aereo, ma nel pomeriggio, una decina di miglia a sudest dell'isola del Tino, una vedetta avvist\u00f2 in rapida successione due salme. Recuperati dalla torpediniera, i corpi risultarono essere quelli del pilota L. Spencer Birt e del radiotelegrafista I. J. Stone. Non furono trovati superstiti.\nDalla fine del 1929 al maggio 1930 la \"Prestinari\" fu al comando del tenente di vascello Adalberto Mariano. Nel 1936, in seguito a lavori di modifica, la \"Prestinari\" fu dotata di strumentazioni per effettuare il dragaggio di mine in corsa. Intorno a met\u00e0 anni '30 fu comandante della nave il tenente di vascello Ener Bettica.\nNel 1939 la \"Prestinari\" venne sottoposta a lavori di rimodernamento dell'armamento: i 2 cannoni singoli da 76/40 mm Ansaldo 1917 furono rimpiazzati con due mitragliere binate Breda 1935 da 20/65 mm e 2-4 mitragliere singole da 8/80 mm. Secondo altra fonte i cannoni da 76/40 non vennero rimossi, ma vennero imbarcate sette mitragliere da 20/70 mm.\nLa seconda guerra mondiale.\n1940.\nAll'ingresso dell'Italia nella seconda guerra mondiale, il 10 giugno 1940, la \"Prestinari\" faceva parte della III Squadriglia Torpediniere (che formava unitamente alla gemella \"Cantore\"), con base a Napoli. L'unit\u00e0 fu impiegata principalmente in numerose missioni di scorta convogli sulle rotte della Libia, della Tunisia, della Grecia, del Tirreno e dell'Adriatico meridionale.\nIl 21 ottobre 1940, con la ricostituzione del Comando Superiore Traffico Albania (Maritrafalba, gi\u00e0 in precedenza attivo dal 5 settembre 1940 al suo primo scioglimento, il 12 ottobre 1940, ma senza la \"Prestinari\" alle sue dipendenze), la torpediniera venne dislocata a Brindisi ed assegnata, con altre unit\u00e0 (due anziani cacciatorpediniere, altre nove torpediniere, quattro incrociatori ausiliari e la XIII Squadriglia MAS), a tale Comando, per il servizio di scorta convogli da e per l'Albania nonch\u00e9 di ricerca e caccia antisommergibile.\nIl 25 ottobre la \"Prestinari\" inizi\u00f2 la propria prima missione per conto di Maritrafalba, rilevando a Brindisi l'incrociatore ausiliario \"Ramb III\" nella scorta di un convoglio, partito da Bari all'una di notte e diretto a Durazzo, dove giunse alle 18:45, composto dalle motonavi \"Verdi\" e \"Puccini\", aventi a bordo 1499 militari e 24 tonnellate di materiali. La nave ripart\u00ec da Durazzo alle 7:30 del 27, scortando \"Verdi\" e \"Puccini\", vuote, e la motonave postale \"Filippo Grimani\" a Bari, dove arrivarono alle 23:30 (la \"Grimani\" si ferm\u00f2 invece a Brindisi).\nLa torpediniera lasci\u00f2 Bari alle cinque di pomeriggio del 28 ottobre, scortando, insieme all'anziana torpediniera \"Solferino\" ed al piccolo incrociatore ausiliario \"Lago Zuai\", i piroscafi \"Argentina\", \"Firenze\" e \"Premuda\", aventi a bordo 1871 militari, 150 quadrupedi, 27 autoveicoli e 184 tonnellate di rifornimenti: il convoglio giunse a Valona alle 6:30 del 29 ottobre.\nTornata in Italia, la \"Prestinari\" salp\u00f2 da Bari alle 18:30 del 30 ottobre, unitamente al \"Lago Zuai\", per scortare a Durazzo, dove arrivarono alle 10:5 del 31, i piroscafi \"Olimpia\" e \"Cadamosto\" e la motonave \"Birmania\", aventi un carico di 189 automezzi e 1314 tonnellate di rifornimenti. La nave ripart\u00ec da Durazzo alle 19:30 del 2 novembre, insieme al \"Lago Zuai\", per scortare due mercantili scarichi, il piroscafo \"Nita\" e la motonave \"Narenta\", a Bari, dove arrivarono alle 11:30 dell'indomani. \"Prestinari\" e \"Lago Zuai\" ripartirono subito da Bari scortando a Durazzo i piroscafi \"Oreste\" e \"Titania\", aventi a bordo 100 militari e 999 quadrupedi: il convoglio arriv\u00f2 in porto alle 16:40 del 3 novembre. Lasciata Durazzo alle 20:30, la torpediniera e l'incrociatore ausiliario arrivarono a Bari alle 7:30 dell'indomani, scortando il piroscafo \"Bolsena\" e le motonavi \"Verdi\" e \"Puccini\", scariche.\nIl 12 novembre la \"Prestinari\" si aggreg\u00f2 a Brindisi ad un convoglio partito alle 7:30, composto da \"Verdi\" e \"Puccini\", aventi a bordo 1283 uomini e 41,5 tonnellate di materiali, e scortato dall'incrociatore ausiliario \"Capitano A. Cecchi\": le navi arrivarono a Durazzo alle ore 23. La nave ripart\u00ec da Durazzo alle 19 del 13, insieme all'anziana torpediniera \"Giacomo Medici\", scortando le motonavi vuote \"Verdi\", \"Puccini\" e \"Barbarigo\", che rientravano a Bari, dove giunsero alle 13:30 del 14 novembre.\nL'unit\u00e0 ripart\u00ec da Bari alle 00:30 del 16 novembre scortando, insieme al \"Capitano Cecchi\" e ad un'altra anziana torpediniera, la \"Francesco Stocco\", il grosso piroscafo \"Piemonte\" e la motonave \"Donizetti\", aventi a bordo 2554 uomini, 151 quadrupedi e 306 tonnellate di materiali: le navi arrivarono a Valona alle quattro di quel pomeriggio. Il giorno seguente, alle undici del mattino, \"Prestinari\" e \"Stocco\" ripartirono da Valona scortando la motonave \"Viminale\" ed i piroscafi \"Argentina\" e \"Quirinale\", scarichi, giungendo a Brindisi dopo dieci ore di navigazione. \"Argentina\" e \"Quirinale\", insieme alla \"Stocco\", proseguirono per Bari.\nAlle 5:40 del 19 novembre la torpediniera salp\u00f2 da Brindisi scortando i piroscafi \"Titania\" e \"Tagliamento\", carichi di 421 militari, 1116 quadrupedi e 40 tonnellate di rifornimenti, a Durazzo, dove il convoglio arriv\u00f2 alle 16. La \"Prestinari\" lasci\u00f2 Durazzo alle 4:30 del 23 novembre, scortando a Brindisi i piroscafi scarichi \"Tagliamento\", \"Oreste\" e \"Titania\". Le navi arrivarono nel porto pugliese alle 16:45.\nLa \"Prestinari\" ripart\u00ec da Brindisi alle sei del mattino del 24 novembre, per scortare, insieme all'incrociatore ausiliario \"Lago Tana\" ed alla vecchia torpediniera \"Curtatone\", la \"Viminale\", le motonavi \"Citt\u00e0 di Savona\" e \"Citt\u00e0 di Agrigento\" ed il piroscafo \"Monrosa\", aventi a bordo il primo scaglione della Divisione Alpini \u00abPusteria\u00bb (il carico dei quattro mercantili assommava a 2524 uomini, 917 quadrupedi, dodici automezzi, 274 tonnellate di carrette ed altri materiali compreso del foraggio), a Valona, dove il convoglio giunse alle 16:30 dello stesso giorno.\nIl 28 novembre la \"Prestinari\" partecip\u00f2, insieme alla torpediniera \"Bassini\" ed ai cacciatorpediniere della XV Squadriglia (\"Antonio Pigafetta\", \"Nicoloso da Recco\" ed \"Emanuele Pessagno\", pi\u00f9 l\"'Augusto Riboty\"), ad un bombardamento delle posizioni greche sulla costa nordorientale di Corf\u00f9: nel corso dell'azione vennero sparati oltre 1600 colpi da 120 e 102 mm.\n1941.\nAll'una di notte del 3 gennaio 1941 la \"Prestinari\" salp\u00f2 da Bari per la prima missione dell'anno nuovo, la scorta a Durazzo dei piroscafi \"Stampalia\" ed \"A. Contarini\", adibiti al traffico civile. A causa delle avverse condizioni meteomarine, tuttavia, il convoglio, cos\u00ec come altri che erano in mare, dovette tornare in porto. Il 5 gennaio, alle 00:00, la torpediniera, insieme all'incrociatore ausiliario \"Brioni\", part\u00ec da Bari diretta a Durazzo, dove arriv\u00f2 alle 12:30, scortando il piroscafo \"Quirinale\" e le motonavi \"Citt\u00e0 di Savona\" e \"Puccini\", con a bordo 2533 uomini e 392 tonnellate di rifornimenti. Alle 18.30 del 6 gennaio la nave salp\u00f2 da Durazzo alla volta di Bari, scortando i tre mercantili dell'andata che tornavano scarichi: il convoglio arriv\u00f2 nel porto pugliese alle nove del mattino successivo.\nL'8 gennaio, alle 22, la torpediniera, unitamente all'incrociatore ausiliario \"Barletta\", part\u00ec da Bari di scorta a \"Citt\u00e0 di Savona\", \"Quirinale\" e \"Puccini\", che trasportavano a Durazzo 2783 uomini e 781 tonnellate di rifornimenti. Il convoglio arriv\u00f2 nel porto albanese alle 10:15 del giorno seguente, e la \"Prestinari\" ne ripart\u00ec alle 16:45 dell'11 gennaio, scortando di nuovo \"Quirinale\", \"Citt\u00e0 di Savona\" e \"Puccini\", che rientravano vuoti a Bari, dove giunsero alle tre del pomeriggio del 12.\nAlla mezzanotte dello stesso giorno la \"Prestinari\" ed il \"Barletta\" lasciarono Bari dirette a Durazzo, scortando le motonavi \"Verdi\", \"Donizetti\" e \"Birmania\", con a bordo 1579 militari, 148 autoveicoli e 392 tonnellate di materiali. Il convoglio arriv\u00f2 a destinazione alle 12:45. La nave ripart\u00ec da Durazzo alle sette del mattino del 16, scortando i piroscafi scarichi \"Zena\" e \"Carnia\" a Bari, dove arriv\u00f2 all'1:15 del 17.\nLa torpediniera salp\u00f2 nuovamente da Bari alle 20:05 del 19 gennaio, scortando i piroscafi \"Miseno\", con 559 tonnellate di provviste, e \"Tripolino\", adibito a servizio civile, e la piccola nave cisterna \"Abruzzi\", anch'essa impiegata nel traffico civile: il convoglio giunse a Durazzo alle 13:20 del 20 gennaio. La \"Prestinari\" ripart\u00ec dal porto albanese alle 16:15 del 23, di scorta a \"Milano\", \"Aventino\" e \"Narenta\", vuoti, con i quali giunse a Bari alle quattro del mattino del 24.\nL'unit\u00e0 lasci\u00f2 Bari all'una di notte del 25 gennaio, insieme all'incrociatore ausiliario \"Citt\u00e0 di Genova\", scortando a Durazzo, dove arriv\u00f2 a mezzogiorno e mezzo, i piroscafi \"Italia\" e \"Milano\", aventi a bordo 2185 uomini, 145 quadrupedi e 170 tonnellate di rifornimenti. Ripartita da Durazzo alle cinque del mattino del 27, la torpediniera scort\u00f2 a Brindisi le motonavi scariche \"Citt\u00e0 di Bastia\" e \"Citt\u00e0 di Trapani\", con le quali arriv\u00f2 in porto alle 14.\nAlle 12.15 del 4 febbraio la \"Prestinari\" e l'incrociatore ausiliario \"Egeo\" lasciarono Brindisi di scorta alla motonave \"Piero Foscari\" ed al piroscafo \"Argentina\", aventi a bordo 1654 uomini, quattro autoveicoli e 438 tonnellate di materiali, arrivando a Valona alle dieci del giorno successivo. \"Prestinari\" ed \"Egeo\" ripartirono da Valona alle 10.30 del 6 febbraio, insieme all'incrociatore ausiliario \"Brindisi\", per scortare a Brindisi i piroscafi \"Piemonte\" e \"Galilea\", che rimpatriavano dei feriti, e la motonave \"Viminale\", di ritorno vuota: il convoglio arriv\u00f2 a Brindisi alle 18.30 dello stesso giorno.\nIl 10 febbraio, alle 5:30, la torpediniera salp\u00f2 da Brindisi scortano i piroscafi \"Ugo Bassi\", carico di benzina, \"Scarpanto\", con un carico di carburante, \"Monrosa\" e \"Fanny Brunner\", aventi a bordo 1129 quadrupedi ed 83 tonnellate di foraggio (oltre a ci\u00f2, i mercantili trasportavano anche 159 militari). Il convoglio arriv\u00f2 a Valona alle 14. Alle nove del 12 febbraio la \"Prestinari\", insieme alla torpediniera \"Altair\" ed all'incrociatore ausiliario \"Brindisi\", ripart\u00ec da Valona scortando i piroscafi \"Piemonte\" e \"Crispi\", con a bordo 477 feriti, e la motonave \"Viminale\", scarica, giungendo a Brindisi alle 15:20.\nIl 13 febbraio, alle sette del mattino, la nave part\u00ec da Brindisi insieme all'\"Egeo\", scortando a Valona, dove arrivarono alle 19:30, le motonavi \"Foscari\" e \"Citt\u00e0 di Agrigento\", con 1157 uomini e 386 tonnellate di materiali. Tre giorni pi\u00f9 tardi, a mezzogiorno del 16, la \"Prestinari\" salp\u00f2 da Valona diretta a Brindisi, dove arriv\u00f2 alle 00:45 del 17, scortando il piroscafo \"Polcevera\" e le motonavi \"Foscari\" e \"Citt\u00e0 di Marsala\", vuote.\nAlle 5:30 del 19 febbraio la \"Prestinari\" part\u00ec da Brindisi per scortare a Valona i piroscafi \"Fertilia\" e \"Miseno\", carichi di carburante e foraggio, e \"Palomba\", adibito a traffico civile. Il convoglio arriv\u00f2 in porto alle 17:15 dello stesso giorno, e la torpediniera ne ripart\u00ec alle sette del mattino del 22 febbraio, scortando a Brindisi i piroscafi \"Diana\", con prigionieri a bordo, e \"Luciana\", scarico, giungendo a destinazione alle 15:45.\nIl 26 febbraio, alle nove di sera, la nave salp\u00f2 da Brindisi scortando i piroscafi \"Pescara\", \"Triton Maris\", \"Bottiglieri\", \"Pontinia\" e \"Scarpanto\", aventi un carico di 126 autoveicoli, 1753 tonnellate di munizioni e 59 di vestiario. Le navi raggiunsero Durazzo alle 9:30 del mattino seguente. Il 28 febbraio, alle 23:50, la torpediniera ripart\u00ec dal porto albanese per scortare a Bari il piroscafo \"Casaregis\" e le motonavi \"Narenta\", \"Citt\u00e0 di Bastia\" e \"Marin Sanudo\". Il convoglio arriv\u00f2 a Bari alle 14:30 del 1\u00ba marzo.\nIl 2 marzo, alle 23, la \"Prestinari\" part\u00ec da Brindisi di scorta ai piroscafi \"Aprilia\", \"Titania\" e \"Polcevera\", carichi di 1662 quadrupedi, 2600 tonnellate di munizioni e materiale destinato alla Regia Aeronautica e 528 di foraggio, arrivando a Valona alle 11:15 del 3 marzo. Lo stesso 3 marzo la torpediniera, insieme all'incrociatore ausiliario \"Piero Foscari\", scort\u00f2 da Valona a Brindisi il grosso piroscafo \"Piemonte\", avente a bordo 699 feriti lievi.\nAll'una di notte del 6 marzo la nave, unitamente all'incrociatore ausiliario \"Francesco Morosini\", part\u00ec da Brindisi diretta a Valona, dove arriv\u00f2 alle 9:45, scortando il piroscafo \"Monstella\" e la motonave \"Citt\u00e0 di Marsala\", aventi a bordo 660 uomini, 572 quadrupedi e 1072 tonnellate di automezzi. Il giorno seguente, alle 6:30, la \"Prestinari\" lasci\u00f2 Valona di scorta ai piroscafi vuoti \"Titania\", \"Miseno\" e \"Fanny Brunner\", con i quali giunse a Brindisi alle 16.50.\nAlle cinque del 10 marzo 1941 la nave, insieme al \"Capitano Cecchi\", salp\u00f2 da Bari alla volta di Durazzo, dove giunse alle 17:25, scortando i piroscafi \"Aventino\", \"Milano\" e \"Zena\" e la motonave \"Rossini\", che trasportavano 2991 militari, 483 quadrupedi e 352 tonnellate di rifornimenti. Il giorno successivo, alle 11, la \"Prestinari\" lasci\u00f2 Durazzo per Bari, dove arriv\u00f2 alle 22:30, scortando i piroscafi \"Aventino\" e \"Milano\" (il primo dei quali avente a bordo 321 feriti lievi, il secondo vuoto) e la motonave vuota \"Rossini\".\nIl 13 marzo, alle tre di notte, la \"Prestinari\" part\u00ec da Bari insieme al \"Brioni\", per scortare a Durazzo il piroscafo misto \"Rosandra\", adibito a traffico civile, le motonavi \"Narenta\" e \"Puccini\" ed il piroscafo da carico \"Casaregis\", aventi a bordo 991 uomini, 141 automezzi e 444 tonnellate di rifornimenti; il convoglio giunse in porto alle 16:45 dello stesso giorno. La nave ripart\u00ec da Durazzo alle 6:30 del 15, scortando a Bari, dove arriv\u00f2 alle 00:30 del 16, i piroscafi scarichi \"Titania\", \"Luana\" e \"Carnia\".\nLa \"Prestinari\" prese nuovamente il mare da Bari alla mezzanotte del 16 marzo, unitamente al \"Capitano Cecchi\", per scortare le motonavi \"Citt\u00e0 di Tripoli\", \"Citt\u00e0 di Agrigento\", \"Citt\u00e0 di Bastia\" e \"Verdi\", aventi a bordo 2909 uomini e 172 tonnellate di materiali, a Durazzo, dove arrivarono alle 16:25 di quello stesso giorno. Alle sette del mattino del 17 marzo la torpediniera lasci\u00f2 Durazzo scortando le motonavi \"Citt\u00e0 di Bastia\", \"Citt\u00e0 di Agrigento\" e \"Verdi\" ed il piroscafo \"Tripoli\", scarichi (una delle navi aveva a bordo 243 feriti lievi), raggiungendo Bari alle 00:30 del 18.\nAlle 4:30 del 18 marzo la nave salp\u00f2 da Brindisi insieme al \"Morosini\", scortando i piroscafi \"Francesco Crispi\" e \"Galilea\" e la motonave \"Viminale\", aventi a bordo 3358 militari e 217 tonnellate di rifornimenti, a Valona, dove arrivarono alle 11. Il giorno seguente, alle 10:30, la \"Prestinari\" lasci\u00f2 Valona alla volta di Brindisi, scortando i piroscafi \"Brundisium\", \"Favorita\" ed \"Irma Calzi\", scarichi, con i quali giunse a destinazione alle 22:15.\nAlle 2:20 del 31 marzo \"Prestinari\" e \"Brioni\" presero il mare da Brindisi, scortando a Valona i piroscafi \"Argentina\" e \"Galilea\", con 2278 uomini e 433 tonnellate di rifornimenti: le navi giunsero in porto alle nove del mattino. Il 2 aprile, a mezzogiorno, la torpediniera lasci\u00f2 Valona scortando a Brindisi i piroscafi vuoti \"Fertilia\", \"Asteria\", \"Silvano\" e \"Stampalia\", con i quali arriv\u00f2 a destinazione alle 2:30 del 3 aprile.\nIl 4 aprile, alle 00:15, l'unit\u00e0 ripart\u00ec da Brindisi diretta a Durazzo, dove scort\u00f2 i piroscafi \"Carmela\", \"Miseno\" e \"Luana\", aventi un carico di 891 tonnellate di foraggio e 1296 di altri rifornimenti, arrivando in porto a mezzogiorno. L'indomani, alle dieci, la \"Prestinari\" ripart\u00ec da Durazzo di scorta ai piroscafi \"Milano\" (con 67 feriti lievi), \"Aventino\" e \"Quirinale\" (scarichi), giungendo a Bari alle 23:45.\nIl 7 aprile, alle 00:00, la nave part\u00ec da Bari unitamente al \"Capitano Cecchi\", scortando a Durazzo \"Citt\u00e0 di Alessandria\", \"Citt\u00e0 di Tripoli\" e \"Donizetti\", con 2305 militari e 263 tonnellate di rifornimento: il convoglio raggiunse il porto albanese alle 16:30. La torpediniera ripart\u00ec da Durazzo alle 6:40 dell'8 aprile ed arriv\u00f2 a Bari alle 8:45 del giorno seguente, scortando i piroscafi scarichi \"Luana\", \"Neghelli\", \"Marco\" e \"Carmela\".\nAlle 3:15 dell'11 aprile la \"Prestinari\" salp\u00f2 da Bari scortando i piroscafi \"Istria\" e \"Padenna\", che trasportavano 29 militari, 121 autoveicoli, 156 tonnellate di carburanti e 6 di altri materiali: le navi arrivarono a Durazzo alle 16:30. Il giorno seguente, alle 7:30, la torpediniera lasci\u00f2 Durazzo di scorta alla motonave \"Riv\" ed ai piroscafi \"Enrico\" e \"Casaregis\", scarichi, arrivando a Bari alle sei del mattino del 13 aprile.\nLo stesso 13 aprile, alle 22, la nave lasci\u00f2 Bari alla volta di Durazzo, dove giunse alle 16:15 del 14 aprile, scortando i piroscafi \"Sant'Agata\", \"Silvano\", \"Lauretta\" e \"Perla\", aventi a bordo 146 militari, 1105 quadrupedi, 1054 tonnellate di provviste e 3044 di altri rifornimenti. Il 15 aprile, alle 5:30, la \"Prestinari\" ripart\u00ec da Durazzo diretta a Bari, dove arriv\u00f2 alle 13 scortando la motonave \"Citt\u00e0 di Marsala\" ed i piroscafi \"Contarini\", \"Maddalena\" e \"Zena\", scarichi.\nIl 16 aprile, alle 21:30, la \"Prestinari\" part\u00ec da Bari di scorta ai piroscafi \"Laura C.\", \"Elvira Vaselli\" e \"Minerva\", aventi a bordo, oltre a 50 militari, un carico di 189 automezzi, 1574 tonnellate di viveri e 500 di altri materiali: le navi giunsero a Durazzo alle 17:30 del 17. Alle 5 del 18 aprile l'unit\u00e0 ripart\u00ec da Durazzo scortando il piroscafo \"Lauretta\" e le motonavi \"Citt\u00e0 di Bastia\" e \"Donizetti\", vuote: giunto il convoglio a Brindisi, la \"Prestinari\" venne rimpiazzata dal \"Capitano Cecchi\", che scort\u00f2 le navi a Bari, dove arrivarono alle 23.\nNelle prime ore del 20 aprile la torpediniera si aggreg\u00f2, a Brindisi, ad un convoglio composto dalla motonave \"Rossini\" e dai piroscafi \"Milano\" e \"Maria C.\" (i tre mercantili trasportavano in tutto 1608 militari, 93 autoveicoli e 1490 tonnellate di rifornimenti) e scortato dal \"Barletta\", salpato da Bari alle 00:30: le navi arrivarono infine a Durazzo alle 14:30. Ripartita da Durazzo alle 9:45, la \"Prestinari\" scort\u00f2 i mercantili scarichi \"Abruzzi\", \"Riv\", \"Padenna\" e \"Casaregis\" sino a Brindisi, dove venne rilevata dal \"Capitano Cecchi\", che condusse le navi a Bari, dove arrivarono alle quattro del 22.\nIl 24 aprile, alle 4:30, la \"Prestinari\" ed il \"Barletta\" lasciarono Brindisi dirette a Valona, arrivandovi a mezzogiorno, di scorta al piroscafo \"Poseidone\", in zavorra, ed alla motonave \"Citt\u00e0 di Agrigento\", con a bordo 466 uomini ed un carico di automezzi, munizioni ed altri materiali. L'indomani, alle sei, l'unit\u00e0 salp\u00f2 da Valona diretta a Brindisi, dove giunse alle otto di sera, scortando i piroscafi vuoti \"Tripolino\", \"Luigi Martini\" e \"Fertilia\".\nAlle 2:15 dell'8 maggio la \"Prestinari\" part\u00ec da Brindisi alla volta di Valona, scortando i piroscafi \"Marco\" e \"Fanny Brunner\", con a bordo provviste ed altri rifornimenti: il convoglio arriv\u00f2 destinazione a mezzogiorno. Il giorno seguente, alle sei, la torpediniera lasci\u00f2 Valona di scorta al piroscafo \"Absirtea\", con a bordo materiali vari, giungendo a Brindisi alle 14.\nIl 10 maggio, alle 6:30, la nave part\u00ec da Bari per Valona, scortando il motopeschereccio e nave frigorifera \"Genepesca II\", con il quale giunse in porto alle 17:55 dello stesso giorno. Alle sei del 12 maggio la torpediniera ripart\u00ec da Valona, arrivando a Brindisi alle 15:50 di scorta al piroscafo \"Minerva\" con truppe a bordo, ed alle 22 dello stesso giorno ripart\u00ec insieme al \"Barletta\" per scortare a Durazzo i piroscafi \"Milano\", \"Italia\" ed \"Aventino\" e la motonave \"Rossini\", con a bordo 1255 militari nonch\u00e9 quadrupedi ed altri rifornimenti: il convoglio raggiunse la propria meta alle 11:45 del 13 maggio.\nAlle 4 del 14 maggio \"Prestinari\" e \"Barletta\" lasciarono Durazzo scortando a Bari, con arrivo alle 16:30, i quattro trasporti truppe dell'andata, aventi a bordo 3485 militari che rimpatriavano ed i relativi materiali, mentre alle 22 dello stesso giorno la sola \"Prestinari\" part\u00ec da Bari di scorta ai piroscafi \"Sagitta\" e \"Perla\", con un carico di materiali, cui a Brindisi si aggiunse il piroscafo postale \"Merano\": le navi arrivarono a Durazzo a mezzogiorno del 15. Lo stesso 15 maggio, alle quattro del mattino, la torpediniera lasci\u00f2 Durazzo di scorta al piroscafo \"Monstella\", avente a bordo truppe e quadrupedi, giungendo a Bari alle 15.\nIl giorno seguente, alle 4:30, la nave part\u00ec da Durazzo scortando i piroscafi \"Tergestea\", \"Contarini\" e \"Tripolino\", carichi di automezzi, quadrupedi ed altri rifornimenti e diretti a Bari, dove arrivarono alle 18:30. Poche ore dopo, alle 22, la \"Prestinari\" lasci\u00f2 Bari insieme all'incrociatore ausiliario \"Zara\", scortando a Durazzo, dove arrivarono a mezzogiorno del 17, \"Italia\", \"Aventino\", \"Milano\" e \"Puccini\", con truppe e rifornimenti.\nLo stesso 17 maggio alle 21:30, la torpediniera, dopo essere rientrata in Puglia, ripart\u00ec da Bari alla volta di Durazzo, scortando le motonavi \"Citt\u00e0 di Alessandria\" e \"Rossini\" ed i piroscafi \"Sant'Agata\" e \"Monrosa\", che trasportavano truppe e rifornimenti, giungendo a destinazione alle 13 del 18. L'unit\u00e0 lasci\u00f2 il sorgitore albanese alle 11.15 del 19 maggio, insieme al \"Barletta\", di scorta alle motonavi \"Citt\u00e0 di Alessandria\" e \"Rossini\" ed ai piroscafi \"Istria\", \"Sant'Agata\" e \"Monrosa\", che trasportavano complessivamente 1500 militari, 1336 quadrupedi e 186 autoveicoli: il convoglio raggiunse Bari alle 6:30 del 20.\nAlle otto di sera del 29 maggio la \"Prestinari\" part\u00ec da Durazzo insieme al \"Brindisi\", per scortare a Bari \"Citt\u00e0 di Alessandria\", \"Citt\u00e0 di Marsala\", \"Milano\" e \"Marin Sanudo\" (quest'ultima si ferm\u00f2 a Brindisi), aventi a bordo 830 prigionieri ed un carico di materiali.\nIl 1\u00ba giugno la nave scort\u00f2 da Brindisi a Valona il piroscafo \"Argentina\" e le motonavi \"Viminale\" e \"Citt\u00e0 di Tripoli\", con a bordo 430 militari nonch\u00e9 un carico di vestiario ed altri rifornimenti. Tre giorni pi\u00f9 tardi la \"Prestinari\" ed il \"Brindisi\" scortarono da Valona a Bari i tre mercantili dell'andata, aventi a bordo 3130 militari che rimpatriavano ed un carico di materiali.\nIl 6 giugno la \"Prestinari\", insieme ai piroscafi \"Francesco Crispi\" e \"Galilea\", si un\u00ec a Brindisi ad un convoglio partito da Bari e composto dalla motonave \"Citt\u00e0 di Tripoli\" e dal \"Brindisi\" quale unit\u00e0 di scorta: riunite in un unico convoglio, le navi, aventi a bordo truppe e rifornimenti, raggiunsero Valona. L'indomani la torpediniera scort\u00f2 da Brindisi a Valona il piroscafo \"Argentina\", con personale e materiale del Regio Esercito e della Regia Marina. Il 9 giugno la nave rientr\u00f2 da Valona a Bari scortando i piroscafi \"Zena\", \"Sant'Agata\" e \"Luigi Martini\", con a bordo 448 quadrupedi.\nIl 10 giugno la torpediniera scort\u00f2 da Bari a Durazzo i piroscafi \"Galilea\" ed \"Ivorea\", aventi a bordo personale e materiale del Corpo di Commissariato del Regio Esercito. L'indomani la \"Prestinari\" scort\u00f2 da Brindisi a Durazzo \"Galilea\" ed \"Ivorea\" con truppe e materiali, mentre due giorni dopo fu di scorta alla motonave \"Marin Sanudo\" ed ai piroscafi \"Istria\" e \"Caterina\" in navigazione da Durazzo a Bari con truppe e materiali.\nIl 17 giugno la \"Prestinari\" e lo \"Zara\" scortarono da Brindisi a Valona \"Argentina\" e \"Viminale\", con 963 militari, altro personale della Regia Marina e rifornimenti. L'indomani la torpediniera scort\u00f2 da Valona a Brindisi i piroscafi \"Aprilia\", \"Monrosa\", \"Oriani\" e \"Costante C.\", carichi di truppe e rifornimenti, mentre il 21 fu di scorta, insieme al \"Brindisi\", a \"Puccini\", \"Donizetti\" e \"Milano\" in navigazione da Valona a Brindisi con truppe rimpatrianti della Divisione Fanteria \u00abLegnano\u00bb.\nIl 23 giugno l'unit\u00e0 scort\u00f2 da Brindisi a Durazzo \"Puccini\", \"Donizetti\" e \"Milano\", con personale e materiali delle forze armate, e l'indomani rientr\u00f2 da Valona a Brindisi scortando, insieme al \"Brindisi\", i piroscafi \"Italia\" e \"Quirinale\" con altre truppe della Divisione Legnano che rimpatriavano. Il 26 giugno \"Prestinari\" e \"Zara\" scortarono da Brindisi a Durazzo \"Rossini\", \"Italia\", \"Quirinale\" e \"Rosandra\" aventi a bordo personale delle forze armate con varie destinazioni, nonch\u00e9 1400 operai militarizzati che rimpatriavano.\nIl 27 giugno la \"Prestinari\" ed il \"Brindisi\" scortarono da Valona a Brindisi \"Citt\u00e0 di Agrigento\" e \"Viminale\", e pi\u00f9 tardi nello stesso giorno la torpediniera e lo \"Zara\" scortarono da Durazzo a Bari \"Rossini\", \"Italia\", \"Rosandra\" e \"Quirinale\" con personale e materiale delle forze armate. Due giorni dopo la \"Prestinari\" scort\u00f2 da Brindisi a Valona \"Argentina\" e \"Viminale\", con materiale delle forze armate. \nIl 3 ottobre la torpediniera scort\u00f2 da Bari a Durazzo \"Italia\", \"Milano\" e \"Rosandra\", con a bordo personale del Regio Esercito e della Regia Aeronautica con varie destinazioni, mentre l'indomani la nave rientr\u00f2 da Durazzo a Bari scortando \"Italia\", \"Milano\" e \"Rosandra\" con 2100 militari rimpatrianti.\nSuccessivamente la \"Prestinari\" venne trasferita in Libia, impiegata principalmente in compiti di scorta dei piccoli convogli costieri sulle rotte di cabotaggio libiche, oltre che di pi\u00f9 rare missioni di scorta di convogli tra Italia e Libia.\nL'11 novembre la \"Prestinari\" lasci\u00f2 Trapani di scorta a due piroscafi diretti a Tripoli, ma il convoglio dovette essere dirottato su Pantelleria, e successivamente, lungo la rotta costiera, raggiunse Zuara: i piroscafi arrivarono a Tripoli solo il 17 novembre. Due giorni dopo la torpediniera scort\u00f2 un convoglio di due mercantili da Tripoli a Bengasi, senza subire perdite.\nIl 1\u00ba dicembre la torpediniera raggiunse e soccorse, in posizione 33\u00b053' N e 12\u00b028' O (circa 75 miglia a nordovest di Tripoli), i 135 superstiti (su 272 uomini) dell'equipaggio del cacciatorpediniere \"Alvise da Mosto\", affondato alle 18:15 di quel giorno dopo un impari combattimento contro le unit\u00e0 della Forza K (incrociatori \"Aurora\" e \"Penelope\" e cacciatorpediniere \"Lively\"), mente tentava di difendere la nave cisterna \"Iridio Mantovani\".\n1942-1943.\nIl 16 marzo 1942 la \"Prestinari\" prese parte all'operazione \u00abSirio\u00bb: insieme alle torpediniere \"Pallade\" e \"Francesco Stocco\" ed ai cacciatorpediniere \"Ugolino Vivaldi\", \"Lanzerotto Malocello\", \"Emanuele Pessagno\" e \"Nicol\u00f2 Zeno\", la nave scort\u00f2 da Napoli a Tripoli la grande e moderna motonave da carico \"Vettor Pisani\" (nell'ambito della stessa operazione il piroscafo tedesco \"Reichenfels\" fu invece scortato dalle torpediniere \"Lince\" e \"Polluce\", mentre la motonave \"Assunta De Gregori\" fu scortata dal cacciatorpediniere \"Premuda\" e dalla torpediniera \"Castore\"). L'operazione fruiva anche della scorta indiretta dell'incrociatore leggero \"Emanuele Filiberto Duca d'Aosta\" e dei cacciatorpediniere \"Scirocco\" e \"Grecale\". I tre mercantili, aventi a bordo in tutto 36 carri armati, 278 automezzi, 13.124 tonnellate di rifornimenti e 103 militari, giunsero a destinazione senza problemi, dopo di che le unit\u00e0 che li avevano scortati assunsero la scorta di quattro motonavi che rientravano dalla Libia in Italia.\nIl 31 gennaio 1943 la \"Prestinari\" lasci\u00f2 Biserta per soccorrere la corvetta \"Procellaria\", che, mentre insieme alla gemella \"Persefone\" ed a due motosiluranti stava scortando un convoglio militare composto dal cacciatorpediniere \"Maestrale\" rimorhiato verso l'Italia dalla torpediniera \"Animoso\" e da due motozattere tedesche, era capitata su un campo minato posato dal posamine britannico \"Welshman\" una quindicina miglia a nordovest di Zembra (per altra fonte si trattava di una delle 48 mine posate dal sommergibile Rorqual) durante la notte precedente ed aveva avuto la poppa asportata da una mina, con 24 vittime tra l'equipaggio. La torpediniera avrebbe dovuto raggiungere la \"Procellaria\" per prenderla a rimorchio (in realt\u00e0 la corvetta era appena affondata, ma la notizia non era ancora giunta e si pensava di poterla salvare), ma, giunta nell'area in cui l'unit\u00e0 danneggiata si sarebbe dovuta trovare, fin\u00ec sullo stesso sbarramento di mine, ed alle 17:31 (o, per altre fonti, alle 16:30, o quattro ore dopo che la \"Procellaria\" aveva urtato la mina) urt\u00f2 a sua volta una mina, colando a picco, a seconda delle fonti, in circa un'ora od in pochi minuti, a 18 miglia per 137\u00b0 dall'Isle of Dogs.\nScomparvero con la nave 54 tra ufficiali, sottufficiali e marinai. Dopo aver passato la serata e la notte in mare, i sopravvissuti vennero raggiunti da alcune motovedette inviate a soccorrerli la mattina del 1\u00ba febbraio."}
{"id": "3385721", "revid": "123689621", "url": "https://it.wikipedia.org/wiki?curid=3385721", "title": "Udinese Calcio 1983-1984", "text": "Questa voce raccoglie le informazioni riguardanti lUdinese Calcio nelle competizioni ufficiali della stagione 1983-1984.\nStagione.\nNella stagione 1983-1984 l'Udinese disputa il suo sedicesimo campionato di Serie A. Il presidente Lamberto Mazza conferma l'allenatore Enzo Ferrari, che ha agli ordini la stella brasiliana Zico, uno dei migliori calciatori del mondo. Con circa ventisettemila abbonati il \"Friuli\" \u00e8 sempre pieno. La partenza \u00e8 col botto (0-5) sul campo del Genoa e posizioni costanti di alta classifica. A marzo il fuoriclasse brasiliano subisce uno stiramento, che lo costringe a saltare cinque partite, quando rientra non riesce a evitare che l'Udinese dal terzo, scivoli al nono posto finale. Segna 24 reti, delle quali 5 in Coppa Italia e 19 in campionato. Il secondo straniero dei friulani \u00e8 Edinho un difensore brasiliano con il vizietto del gol, ne imbuca 6, 2 in Coppa Italia e 4 in campionato. Altri due campioni italiani hanno contribuito a questa stupenda stagione dei friulani, Franco Causio con la sua esperienza e Pietro Paolo Virdis autore di 10 reti in campionato.\nNella Coppa Italia l'Udinese vince il terzo girone di qualificazione con tre vittorie e due pareggi, negli ottavi di finale supera la Triestina, poi cede al Verona nel doppio confronto dei quarti di finale.\nMaglie e sponsor.\nIl fornitore ufficiale di materiale tecnico per la stagione 1983-1984 fu Americanino, mentre lo sponsor di maglia fu Agfacolor.\nOrganigramma societario.\nArea direttiva\nArea sanitaria\nArea tecnica"}
{"id": "3385723", "revid": "15756", "url": "https://it.wikipedia.org/wiki?curid=3385723", "title": "Il gatto con gli stivali (film 2011)", "text": "Il gatto con gli stivali (\"Puss in Boots\") \u00e8 un film d'animazione del 2011 diretto da Chris Miller.\nIl film \u00e8 uno spin-off del franchise di \"Shrek\" e il primo film di una saga dedicata al personaggio del Gatto con gli stivali nelle sue avventure successive ai film di Shrek. Il cast vocale vede il ritorno di Antonio Banderas (che doppia il protagonista nella versione inglese, spagnola e italiana), affiancato da Salma Hayek e Zach Galifianakis.\nAccolto favorevolmente da critica e pubblico, la pellicola ha ricevuto diversi riconoscimenti e una candidatura agli Oscar 2012 come Miglior film d'animazione. Dal film \u00e8 stata tratta una serie d'animazione per Netflix (\"Le avventure del Gatto con gli Stivali\") e un sequel, previsto per il 2022.\nTrama.\nIl Gatto con gli stivali \u00e8 un abile combattente e fuorilegge misericordioso che ruba per vivere. Una notte, durante i festeggiamenti del \"Festival del fuoco\" a San Ricardo, un piccolo paese spagnolo, Gatto coglie l'occasione per poter riscattare il suo nome: essendo ricercato, si rifugia in un bar dove scopre che due fuorilegge irlandesi, Jack e Jill, hanno messo le mani sui Fagioli Leggendari, in grado di far crescere una pianta altissima che arriva fino alla terra dei Giganti e all'Oca d'oro, le cui uova possono sistemarti per tutta la vita. Pur non essendo facile avvicinarsi ai due malfattori, Gatto decide comunque di tentare. Egli li trova in una locanda, ma il furto dei fagioli si rivela molto pi\u00f9 difficile del previsto, e a mettergli i bastoni tra le ruote ci si mette anche un gatto nero mascherato che lo smaschera davanti agli assassini. Costretti alla fuga, i due gatti prendono a inseguirsi per i tetti della citt\u00e0 fino a ritrovarsi in un rifugio di soli gatti. Dopo aver sfidato il misterioso rivale a una gara di ballo e un duello di spade, Gatto scopre la sua identit\u00e0: si tratta di Kitty \"Zampe di Velluto\", complice di una sua vecchia conoscenza, l'uovo Humpty Alexander Dumpty.\nTra questi e Gatto c'\u00e8 stato un rapporto di amicizia, distrutto da un episodio increscioso sette anni prima: loro erano amici fin da quando vivevano in un orfanotrofio, dove Gatto venne adottato da neonato poich\u00e9 spinto dal vento forte lontano dai genitori fino a San Ricardo. Il loro rapporto si intensific\u00f2 durante le ricerche dei fagioli magici, loro grande sogno. Rassegnati al fatto di non riuscire a trovarli, i due cominciarono a rubare alla gente innocente, ma salvando la madre del comandante delle guardie da un toro da corrida, Gatto divent\u00f2 molto famoso e onorato nel suo paese, soprattutto agli occhi di sua madre adottiva, Imelda, la quale gli regal\u00f2 un paio di stivali: cos\u00ec decise di smettere di rubare e diventare un giustiziere. Al contrario, Humpty si ritrov\u00f2 sempre pi\u00f9 spesso in prigione, accumulando anche dei debiti con i pericolosi emigrati irlandesi Jack e Jill, e per estinguerli ingann\u00f2 Gatto per farsi aiutare a rapinare la banca, in modo che egli non venisse pi\u00f9 elogiato e ritornasse fuorilegge assieme a lui; scoperti dalle guardie, i due furono costretti alla fuga, ma Humpty si ritrov\u00f2 in trappola e i soldi caddero nel fiume, e Gatto, arrabbiato con lui per averlo tradito, non lo aiut\u00f2 e lo lasci\u00f2 alla merc\u00e9 delle guardie. Fu da allora che Gatto divent\u00f2 un fuorilegge temuto, cercando ogni tanto di trovarsi dei padroni per tutta la Spagna e di ripagare i soldi rubati, ma non ci riusc\u00ec.\nNonostante le divergenze del passato, Gatto decide di allearsi con Humpty e Kitty per essere di nuovo onorato sia dai cittadini di San Ricardo che da Imelda. I tre partono cos\u00ec nel deserto, ostacolando il viaggio intrapreso da Jack e Jill per recarsi al luogo dove piantare i fagioli. Durante il furto, si scopre che Kitty non pu\u00f2 aprire la scatola che ricopre la mano di Jack perch\u00e9 non ha gli artigli, tolti dai suoi vecchi padroni, ma le sue dita affusolate si riveleranno utili per prelevare i fagioli dalla mano del fuorilegge.\nArrivati finalmente sul posto, su consiglio di Humpty, piantano i fagioli e vengono trasportati in cima tra le nuvole. Prima di entrare nel grande castello, Humpty si traveste da uovo d'oro per mimetizzarsi con quelle vere, e una volta entrati rivela che il problema non \u00e8 il gigante, che \u00e8 morto anni prima, ma un mostro chiamato il \"Grande Terrore\", posto a guardia dell'Oca, il cui sguardo si vocifera possa trasformare in pietra. Essendo le uova troppo pesanti per essere trasportate, i tre decidono di portare via l'Oca e, dopo un'ennesima e rocambolesca fuga, si mettono in salvo e scendono gi\u00f9 per la pianta magica utilizzando una grande foglia come paracadute. La notte stessa, per\u00f2, Jack e Jill stordiscono Gatto e rapiscono Kitty e Humpty. Seguendo le loro tracce, Gatto scopre che il luogo dove sono stati portati i suoi amici \u00e8 proprio San Ricardo. Gatto cerca di salvarli, ma scopre che Humpty e Kitty erano in combutta fin dall'inizio con Jack e Jill e gli abitanti di San Ricardo per condurlo l\u00ec e farlo arrestare. Gatto viene portato in prigione per aver rapinato la banca sette anni prima, davanti a tutti compresa Kitty, pentita per ci\u00f2 che ha appena fatto.\nIn prigione, Gatto incontra Jack, un anziano detenuto che un tempo divideva la cella con Humpty, dal quale scopre che questi gli aveva rubato i fagioli magici per i propri scopi, pur sapendo a cosa andasse incontro: infatti, per aver preso l'Oca, hanno scatenato l'ira della madre di questa, ossia un'oca gigante (appunto, il \"Grande Terrore\") che arriver\u00e0 presto per riprendersi sua figlia, mettendo San Ricardo in grave pericolo. Gatto prova quindi invano di avvertire le guardie, quindi tenta di scappare da solo per allarmare il paese; viene aiutato da Kitty, la quale per salvarlo rimane da sola ad affrontare le guardie. Humpty, a conoscenza del fatto che presto arriver\u00e0 la madre dell'Oca, decide di fuggire con essa, ma viene fermato da Gatto, ora libero. Quando l'arrivo dell'Oca gigante \u00e8 ormai imminente, Humpty decide di affrontarla con Gatto, quindi l'attirano sul ponte che porta a San Ricardo per restituirle sua figlia. I due vengono stavolta ostacolati da Jack e Jill, che cercano di ucciderli ma vengono sconfitti e schiacciati da Kitty e l'Oca gigante. Giunti al ponte, il peso dell'Oca gigante lo fa crollare mettendo a rischio la vita di Humpty e della piccola Oca. Gatto vorrebbe salvare il suo amico, ma questi decide di sacrificarsi perch\u00e9 se l'Oca non ne uscir\u00e0 salva sua madre distrugger\u00e0 San Ricardo: Humpty si lascia quindi cadere nel vuoto, e apparentemente muore frantumandosi e lasciando solo l'interno di esso, ossia un uovo d'oro inanimato, che viene portato dall'Oca gigante su fra le nuvole.\nOra Gatto \u00e8 di nuovo un eroe agli occhi dei cittadini e, dopo aver salutato Imelda, fugge insieme a Kitty. Tuttavia, non essendo riuscito a pagare il debito in denaro con San Ricardo, rimane un fuorilegge per la Spagna e per il comandante delle guardie, che comunque arresta Jack e Jill.\nDurante i titoli di coda, una scena mostra che Humpty \u00e8 ancora vivo, si \u00e8 solamente vestito da uovo d'oro.\nProduzione.\nPre-produzione.\nIl film era in sviluppo dall'uscita di \"Shrek 2\" nel 2004. Trattandosi di uno spin-off, era inizialmente previsto per essere distribuito direct-to-video nel 2008, poi intitolato \"Puss in Boots: The Story of an Ogre Killer\". Nell'ottobre 2006, il film \u00e8 stato riproposto come uscita cinematografica a causa delle condizioni di mercato, e grazie alla consapevolezza della DreamWorks Animation sul fatto che il personaggio del Gatto meritasse di pi\u00f9.\nNel settembre 2010, Guillermo del Toro firm\u00f2 come produttore esecutivo. Discutendo del Toro, il regista Chris Miller dichiar\u00f2: \u00abAbbiamo elaborato un sistema per farlo venire una volta ogni pochi mesi o ogni volta che avevamo qualcosa di nuovo da mostrargli. Se avevamo bisogno di qualcuno con cui discutere idee, lui era sempre l\u00ec, e se avessimo avuto un problema da affrontare, avremmo chiamato Guillermo al telefono rosso - il nostro telefono di emergenza - e gli avremmo chiesto consigli su cosa avremmo dovuto fare con un certo personaggio o una certa scena. Era come avere la nostra personale scuola di cinema\u00bb. Miller ha affermato che del Toro era particolarmente coinvolto nel design del personaggio di Humpty Dumpty: \u00abGuillermo ha adorato la qualit\u00e0 sognante di Humpty Dumpty. Ha suggerito di spingerci oltre, di renderlo pi\u00f9 simile a da Vinci\u00bb. \u00c8 stata un'idea di del Toro quella di rendere Humpty \u00abun geniale scherzo della natura\u00bb che costruisce aggeggi come ad esempio una macchina volante. Del Toro ha riscritto il finale per riscattare il personaggio e approfondire il suo rapporto con Gatto - una conclusione non convenzionale per un film destinato alle famiglie. Del Toro ha anche contribuito a progettare gli elementi di fantasia del castello del gigante, cos\u00ec come l'architettura della citt\u00e0, che ha concepito come \u00abun amalgama di Spagna e Messico\u00bb.\nFatta eccezione per il Gatto, il film presenta nuovi personaggi. Secondo il co-sceneggiatore David H. Steinberg, \u00abNon si sovrappone affatto a \"Shrek\". In parte \u00e8 stato realizzato per raccontare una storia originale sul Gatto, ma in parte perch\u00e9 non sapevamo cosa avrebbe fatto in \"Shrek 4\" con i personaggi e non potremmo scrivere trame contrastanti\u00bb. Il film \u00e8 stato \"citato\" in \"Shrek e vissero felici e contenti\", quando Shrek chiude finalmente il libro suo omonimo e lo mette via accanto a un libro intitolato proprio \"Il gatto con gli stivali\".\nAnimazione.\n\"Il gatto con gli stivali\" \u00e8 il primo film di animazione della DreamWorks realizzato in parte in India. Uno studio di Bangalore di propriet\u00e0 della Technicolor, che aveva lavorato principalmente a speciali televisivi e contenuti speciali in DVD, ha trascorso sei mesi ad animare tre scene principali del film. L'esternalizzazione consentiva vantaggi finanziari, con il 40% in meno di costi di manodopera rispetto agli Stati Uniti d'America, ma il motivo principale era la mancanza di personale, poich\u00e9 lo studio produceva fino a tre film all'anno.\nColonna sonora.\nLa colonna sonora, composta da Hans Zimmer con la partecipazione del compositore James Newton Howard, \u00e8 stata pubblicata dall'etichetta Sony Classical il 24 ottobre 2011.\nZimmer ha utilizzato strumenti popolari della musica latina tradizionale. Ispirato dal compositore spagnolo Manuel de Falla, Zimmer ha fuso chitarre e percussioni latine con un suono orchestrale influenzato da Claude Debussy e Maurice Ravel. Anche \"Americano\", quinta traccia dell'album \"Born This Way\" di Lady Gaga, \u00e8 stata inclusa nel film.\nDistribuzione.\nIl film \u00e8 uscito nelle sale cinematografiche italiane il 16 dicembre 2011 nei formati 2D, Digital 3D.\nEdizione italiana.\nLa direzione del doppiaggio \u00e8 a cura di Marco Mete, per conto della Technicolor spa. Oltre a prestare la voce al protagonista nelle versioni inglese e spagnola (come gi\u00e0 successo in \"Shrek 2\" \"Shrek terzo\" e \"Shrek e vissero felici e contenti\"), Antonio Banderas doppia il Gatto con gli stivali anche nella versione italiana del film.\nAccoglienza.\nCritica.\nIl film riceve sull'aggregatore Rotten Tomatoes l'84% delle recensioni professionali positive con un voto medio di 6,87 su 10 basato su 154 critiche. Il consenso generale afferma: \u00abNon \u00e8 profondo o rivoluzionario, ma ci\u00f2 che in \"Il gatto con gli stivali\" manca a livello di profondit\u00e0 viene pi\u00f9 che compensato con un'abbondanza di arguzia, brillantezza visiva e fascino effervescente\u00bb. Su Metacritic ottiene un punteggio di 65 su 100 basato su 24 critiche (corrispondente a \u00abrecensioni generalmente favorevoli\u00bb) mentre su CinemaScore riceve una valutazione di \"A-\".\nTodd McCarthy di \"The Hollywood Reporter\" ha commentato positivamente il film, affermando che \u00ab\"Il gatto con gli stivali\" \u00e8 un divertente gioco che mostra alcuni dei migliori lavori 3D mai realizzati da un film d'animazione per il grande publico. Colorato, abbastanza intelligente, privo di stucchevoli inside joke, pieno di azione senza risultare ridicolo e anche ben coreografato\u00bb. Peter Debruge di \"Variety\" ha dato al film una recensione positiva, sostenendo che \u00abLa storia delle origini del Gatto potrebbe facilmente reggersi da sola - una testimonianza di una scrittura intelligente da parte del suo team creativo e un'irresistibile interpretazione centrale di Antonio Banderas\u00bb. Christy Lemire di \"Associated Press\" ha assegnato al film tre stelle su quattro, dicendo che \u00abPer un intrattenimento veloce, vivace e adatto alle famiglie, \"Il gatto con gli stivali\" funziona perfettamente, anche in 3D, che \u00e8 integrato in modo ponderato nella narrazione e non solo come un espediente\u00bb. Bill Goodykoontz di \"The Arizona Republic\" ha assegnato al film tre stelle e mezzo su cinque, dicendo che \u00abPer quanto Banderas e Hayek funzionino molto bene, Galifianakis \u00e8 migliore, rendendo Humpty Dumpty tra tutti uno dei pi\u00f9 intriganti personaggi animati che si vedranno per un po'. \u00c8 una bella sorpresa\u00bb. Moira MacDonald del \"The Seattle Times\" ha conferito al film tre stelle su quattro, affermando che \u00abHo sognato un mondo in cui i gatti potessero ballare il tango - e quando \u00e8 stata l'ultima volta che un film l'ha fatto?\u00bb. Marjorie Baumgarten di \"The Austin Chronicle\" ha dato al film tre stelle su cinque, dicendo che \u00abLa seducente interazione tra Banderas e Hayek, i contributi vocali appena riconoscibili di Galifianakis e i discorsi tra Thornton e Sedaris ci tengono tutti in sintonia con gli eventi sullo schermo\u00bb.\nOwen Gleiberman di \"Entertainment Weekly\" ha dato al film una C, affermando che \u00abNei film di \"Shrek\", lo scherzo del Gatto con gli stivali, con le sue consonanti trillate e la propensione per i duelli con la spada che sbuffano sul petto, \u00e8 che nessuno cos\u00ec tenero dovrebbe cercare di essere cos\u00ec impetuoso. Ma in \"Il gatto con gli stivali\", ci\u00f2 esaurisce il suo benvenuto in 15 minuti\u00bb. Ty Burr del \"The Boston Globe\" ha assegnato al film tre stelle su quattro, ritenendo che \u00ab\"Il gatto con gli stivali\" non apre nuovi orizzonti nel reparto della narrazione, e la sua dipendenza dalle sequenze d'azione all'avanguardia crea affaticamento, ma il film ha uno spirito diabolico che funziona sia per i genitori che per i bambini\u00bb. Elizabeth Weitzman del \"Daily News (New York)\" ha assegnato al film quattro stelle su cinque, affermando che \u00ab\u00c8 sempre un piacere trovare un film per famiglie che rispetti il suo pubblico fino in fondo\u00bb. Olly Richards di \"Empire\" ha dato al film tre stelle su cinque, sostenendo che \u00abCome la maggior parte dei gattini, non si \u00e8 sempre comportato perfettamente, ma almeno questa nuova avventura del Gatto non ti fa raggiungere il flacone spray cinematografico. E grazie al cielo lo spin-off non fa nulla per sterilizzare il carismatico Gatto\u00bb. Stan Hall di \"The Oregonian\" ha assegnato al film una B, dicendo che \u00ab\"Il gatto con gli stivali\" non \u00e8 particolarmente profondo, n\u00e9 si prende sul serio - vuole solo cercare la gloria, conquistare affetto e incassare. Tutti obiettivi raggiunti\u00bb.\nKenneth Turan del \"Los Angeles Times\" ha assegnato al film quattro stelle su cinque, dicendo che \u00abForse la cosa pi\u00f9 coinvolgente de \"Il gatto con gli stivali\" \u00e8 che non si prende mai troppo sul serio\u00bb. Stephen Holden del \"The New York Times\" ha assegnato al film tre stelle e mezzo su cinque, asserendo che \u00ab\u00c8 un miscuglio allegramente caotico di personaggi di fiabe e filastrocche paracadutati in un'ambientazione da libro di fiabe spagnolo\u00bb. Lou Lumenick del \"New York Post\" ha assegnato al film una stella e mezza su quattro, sostenendo che \u00abFondamentalmente, questo cartone \u00e8 una ripetizione stanca degli spaghetti western di Sergio Leone, punteggiato da pi\u00f9 giochi di parole e battute sui gatti di quanto tu ne possa scuotere in una lettiera\u00bb. Claudia Puig di \"USA Today\" ha conferito al film tre stelle su quattro, affermando che \u00abCon il suo tempismo comico impeccabile e l'accento lirico spagnolo, l'incantatore spavaldo di Banderas \u00e8 un piacere innegabile\u00bb. Michael O'Sullivan del \"The Washington Post\" ha dato al film tre stelle su quattro, dicendo che \u00ab\"Il gatto con gli stivali\" dimostra che c'\u00e8 almeno un gatto con pi\u00f9 vite. Il lungometraggio animato spin-off - una svolta da star per il popolare personaggio di supporto di \"Shrek\" doppiato da Antonio Banderas - \u00e8 quasi incredibilmente buono. E non solo perch\u00e9 molti di voi lo affronteranno con aspettative ridotte\u00bb. Stephen Whitty di \"The Star-Ledger\" ha dato al film tre stelle su quattro, definendolo \u00abUn piccolo film quasi perfetto che anche il proprietario di un cane pu\u00f2 apprezzare\u00bb.\nJoe Morgenstern del \"The Wall Street Journal\" ha dato al film una recensione positiva, dicendo che \u00abIl Gatto ha fatto il suo debutto in \"Shrek 2\", poi ha passato del tempo nei due sequel sempre meno divertenti. Ora ha un film tutto suo, e nemmeno un momento presto\u00bb. Lisa Kennedy di \"The Denver Post\" ha assegnato al film tre stelle su quattro, affermando che \u00abSarebbe esagerato dire che \"Il gatto con gli stivali\" lascia il suo gatto tenendo il sacco (bisognava farcelo entrare). Ma lascia anche il suo eroe in attesa di una favola pi\u00f9 ricca, adatta al suo fascino e ai talenti del suo interprete\u00bb. Anna Smith di \"Time Out\" ha assegnato al film tre stelle su cinque, sostenendo che \u00ab\"Il gatto con gli stivali\" \u00e8 irregolare, ma quando \u00e8 sulla strada, i fan dei gatti si troveranno in paradiso\u00bb. Amy Biancolli dello \"Houston Chronicle\" ha dato al film tre stelle su cinque, dicendo che \u00ab\"Il gatto con gli stivali\" si esibisce su tre verit\u00e0 fondamentali. Uno, i gatti sono divertenti. Due, vanitosi gatti spagnoli con stivali da moschettiere col tacco alto sono ancora pi\u00f9 divertenti. Infine, i vanitosi gatti spagnoli doppiati da un ansimante Antonio Banderas sono assolutamente esilaranti\u00bb. Tasha Robinson di \"The AV Club\" ha dato al film una C+, dicendo che \u00ab\"Il gatto con gli stivali\" fa una grande corsa in un parco a tema, un brivido al minuto di festa per gli occhi e per i canali semicircolari. Ma mentre le ambientazioni sono straordinariamente multidimensionali, i personaggi sono pi\u00f9 piatti dei disegni della vecchia scuola\u00bb.\nIncassi.\nProdotto con un budget di , il film ha incassato globalmente .\nSequel.\nNel novembre 2012, il produttore esecutivo Guillermo del Toro dichiar\u00f2 di aver realizzato un paio di bozze di sceneggiatura per un sequel del film, e che il regista Chris Miller voleva portare il Gatto in un'avventura in luoghi esotici. Nell'aprile 2014, Antonio Banderas disse che il lavoro sul sequel era appena iniziato. A giugno, il film venne annunciato con il titolo \"Puss in Boots 2: Nine Lives &amp; 40 Thieves\" (ispirato alla novella \"Al\u00ec Bab\u00e0 e i quaranta ladroni\") ed era programmato per essere distribuito il 2 novembre 2018, ma due mesi dopo venne spostato al 21 dicembre. Tuttavia, nel gennaio 2015 il film venne rimosso dal programma di distribuzione in seguito alla ristrutturazione aziendale e alla nuova politica della DreamWorks Animation che prevede l'uscita di due film all'anno. Due mesi dopo, Banderas disse che la sceneggiatura era in fase di ristrutturazione.\nIl 6 novembre 2018, \"Variety\" rivel\u00f2 che Chris Meledandri era stato incaricato di essere uno dei produttori esecutivi sia per \"Shrek 5\" che per \"Puss in Boots 2\", con il ritorno del cast. Nel febbraio 2019 Bob Persichetti, \"head of story\" del primo film, firm\u00f2 per dirigere il sequel, con la produttrice Latifa Ouaou che ne supervisioner\u00e0 lo sviluppo.\nIl 17 marzo del 2021 viene annunciato da Universal Pictures e DreamWorks Animation che il film sarebbe uscito al cinema il 23 settembre del 2022. Insieme all'annuncio della data d'uscita viene annunciato che Joel Crawford si sarebbe occupato della regia del lungometraggio e che il titolo sarebbe stato \"Il gatto con gli stivali - L'ultimo desiderio\" (\"Puss in Boots: The Last Wish\").\nAltri media.\nSerie animata.\nIl film ha anche generato una serie animata prequel presentata in anteprima su Netflix il 16 gennaio 2015. Sono andati in onda un totale di 77 episodi in sei stagioni pi\u00f9 un cortometraggio speciale, l'ultima delle quali \u00e8 stata pubblicata il 26 gennaio 2018. Qui il doppiatore italiano del Gatto \u00e8 Andrea Lavagnino."}
{"id": "3385726", "revid": "125911856", "url": "https://it.wikipedia.org/wiki?curid=3385726", "title": "Amanda Knox (film 2011)", "text": "Amanda Knox (\"Amanda Knox: Murder on Trial in Italy\", anche conosciuto come \"The Amanda Knox Story\" o come \"Amanda Knox - La storia senza fine\") \u00e8 un film per la televisione del 2011 diretto da Robert Dornhelm ed ispirato all'omicidio di Meredith Kercher, avvenuto a Perugia nel 2007.\nIl film \u00e8 stato trasmesso il 21 febbraio 2011 dal canale televisivo statunitense Lifetime e ha come protagonisti Hayden Panettiere nel ruolo della protagonista Amanda Knox, Paolo Romio in quelli di Raffaele Sollecito, ed Amanda Fernando Stevens in quelli di Meredith Kercher. Il film \u00e8 stato girato principalmente a Tivoli e a Roma dopo che a Perugia \u00e8 stata vietata la possibilit\u00e0 di realizzare il film. Il film alla sua prima messa in onda statunitense \u00e8 stato seguito da circa tre milioni di spettatori.\n\"Amanda Knox: Murder on Trial in Italy\" \u00e8 stato scritto da Wendy Battles, che in passato ha lavorato alla sceneggiatura di varie serie televisive come \"\" e \"Law &amp; Order\".\nLa trasmissione del film \u00e8 stata seguita da un documentario di un'ora, \"Beyond the Headlines: Amanda Knox\", che analizza il sistema legale italiano, con i punti di vista dei genitori di Amanda, dei suoi amici, degli investigatori, dei pubblici ministeri e degli studiosi del diritto.\nIn Italia il lungometraggio \u00e8 andato in onda in prima visione assoluta su Canale 5 il 3 dicembre 2012 alle 21.10. Amanda Knox, dopo aver visionato il film, ha affermato di non averlo gradito, cos\u00ec da ingaggiare una squadra di avvocati inviando una diffida a Mediaset per evitarne la messa in onda, in quanto all'epoca il processo era ancora in corso.\nAnche i legali della famiglia Kercher e il padre John hanno protestato, in particolare per la ricostruzione-flashback fatta dai magistrati nel film, dove si vede la presunta scena di omicidio di Meredith con Rudy, Amanda e Raffaele, considerata poco rispettosa della vittima.\nTrama.\nLa ricostruzione della vita della giovane studentessa americana Amanda Knox, accusata dell'omicidio di Meredith Kercher e poi scagionata al termine di un processo che ha diviso l'Italia."}
{"id": "3385729", "revid": "1543377", "url": "https://it.wikipedia.org/wiki?curid=3385729", "title": "Hubertus Quellinus", "text": "Hubertus Quellinus nacque in una famiglia di pittori e incisori; era figlio di Erasmus Quellinus il Vecchio e fratello di Erasmus Quellinus il Giovane, allievo di Rubens, e dell'importante scultore Artus Quellinus il Vecchio. \nNel 1650 and\u00f2 a Roma dove ader\u00ec alla Bentvueghels, un'associazione formata soprattutto da artisti olandesi e fiamminghi che qui lavoravano. \nDal 1660 si stabil\u00ec ad Amsterdam dove collabor\u00f2 per una pubblicazione che consisteva in due parti: la prima parte includeva 30 lastre raffiguranti il municipio di Amsterdam (oggi Palazzo Reale) e in seguito i disegni furono eseguiti dall'architetto Jacob Vennekool e incisi da Dancker Danckerts. La seconda parte della pubblicazione, in due volumi, includeva stampe delle statue di marmo e delle decorazioni eseguiti da Artus Quellinus il Vecchio nel municipio. Per queste stampe Hubert Quellinus esegu\u00ec sia i disegni che le incisioni e furono marchiate con le iniziali di entrambi gli artisti, Artus e Hubertus (A. Q). Le due parti formavano un volume in folio. Inizialmente la prima parte fu pubblicata nel 1655, mentre la seconda parte fu pubblicata la prima volta nel 1663 a Amsterdam, ma l'editore Frederick de Widt modific\u00f2 le date sulle stampe di Quellinus in 1665 e 1668. \nLa pubblicazione fu determinante per la diffusione dello stile barocco in Nord Europa Fino alla fine del XVII secolo, ed \u00e8 stato utilizzato come il pi\u00f9 importante libro-modello e fonte di ispirazione nel campo della scultura e della decorazione architettonica da quasi tutti i seguaci dello stile barocco fiammingo in Europa.\nQuellinus ha anche inciso dei ritratti ed \u00e8 conosciuto per alcuni dipinti storici."}
{"id": "3385731", "revid": "154893", "url": "https://it.wikipedia.org/wiki?curid=3385731", "title": "Massa ereditaria", "text": ""}
{"id": "3385734", "revid": "124123", "url": "https://it.wikipedia.org/wiki?curid=3385734", "title": "Dumitru Hubert", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1933 (edizione tenutasi a Schreiberhau, Germania) insieme al connazionale Alexandru Papan\u0103. Nell'edizione l'argento and\u00f2 alla Cecoslovacchia, il bronzo alla Germania. Ai mondiali del 1934 vinse una medaglia di bronzo.\nPrecedentemente, alle Olimpiadi invernali del 1932 a Lake Placid, nello stato di New York, Hubert era risultato quarto nel bob a due e sesto nel bob a quattro."}
{"id": "3385735", "revid": "154893", "url": "https://it.wikipedia.org/wiki?curid=3385735", "title": "Matt Tuck", "text": ""}
{"id": "3385739", "revid": "827882", "url": "https://it.wikipedia.org/wiki?curid=3385739", "title": "Maurizio Boccacci", "text": ""}
{"id": "3385740", "revid": "1543377", "url": "https://it.wikipedia.org/wiki?curid=3385740", "title": "Laetitia Darche", "text": " La Darche \u00e8 stata incoronata da Dalysha Doorga, Miss Mauritius uscente.\nLaetitia Darche ha frequentato la Lycee Des Mascareignes, una scuola privata francese di Mauritius, ed in seguito ha frequentato un'universit\u00e0 in Francia per un anno, prima di essere incoronata."}
{"id": "3385746", "revid": "1305772", "url": "https://it.wikipedia.org/wiki?curid=3385746", "title": "\u010cernu\u0161ka", "text": "\u010cernu\u0161ka \u00e8 una citt\u00e0 della Russia europea nordorientale (Territorio di Perm'); appartiene al \"rajon\" \u010cernu\u0161kinskij, del quale \u00e8 il capoluogo.\nSorge nella parte meridionale del Territorio di Perm', sulle sponde del fiume omonimo, 230 chilometri a sud del capoluogo Perm'."}
{"id": "3385747", "revid": "154893", "url": "https://it.wikipedia.org/wiki?curid=3385747", "title": "Modello statistico", "text": ""}
{"id": "3385748", "revid": "287204", "url": "https://it.wikipedia.org/wiki?curid=3385748", "title": "Cernuska", "text": ""}
{"id": "3385749", "revid": "80339", "url": "https://it.wikipedia.org/wiki?curid=3385749", "title": "Chernushka", "text": ""}
{"id": "3385754", "revid": "110157", "url": "https://it.wikipedia.org/wiki?curid=3385754", "title": "Karin Ontiveros", "text": "Biografia.\nFiglia di Ra\u00fal Ontiveros e Paula Meza, Karin Ontiveros \u00e8 nata a Amatit\u00e1n, nella provincia di Jalisco. Studentessa di design industriale presso l'universit\u00e0 di Guadalajara, ha due fratelli.\nLa Ontiveros \u00e8 stata incoronata Nuestra Belleza Jalisco la notte del 22 luglio 2010, e successivamente ha rappresentato il proprio stato nel concorso nazionale, che si \u00e8 tenuto a Saltillo. Battendo le altre trenta concorrenti, la Ontiveros \u00e8 diventata la terza Miss Messico consecutiva di Jalisco, vincendo il titolo il 25 settembre 2010. \u00c8 stata incoronata dalla Miss Messico uscente, e Miss Universo in carica, Ximena Navarrete.\nGrazie a questa vittoria, Karin Ontiveros ha avuto la possibilit\u00e0 di rappresentare il Messico a Miss Universo 2011."}
{"id": "3385757", "revid": "223320", "url": "https://it.wikipedia.org/wiki?curid=3385757", "title": "Karin Ontiveros Meza", "text": ""}
{"id": "3385758", "revid": "21880", "url": "https://it.wikipedia.org/wiki?curid=3385758", "title": "Cavatorella", "text": "Cavatorella , \u00e8 un genere di insetti della famiglia degli Ephydridae (Diptera: Schizophora). Comprende solo due specie asiatiche. \nDescrizione.\nInsetti di piccole dimensioni, morfologicamente sono simili agli efidridi del genere \"Hydrellia\". Gli elementi morfologici che contraddistinguono il genere da \"Hydrellia\" sono i seguenti:\nBiologia.\n\"Cavatorella\" comprende specie ad habitat acquatico. A differenza della generalit\u00e0 degli Efidridi, le larve di questo genere sono tuttavia adattate secondariamente alla fitofagia endofitica, comportamento ricorrente fra le Hydrelliinae e altri generi di efidridi. La specie tipo, \"Cavatorella spirodelae\", \u00e8 associata ad una pianta acquatica della famiglia delle Araceae, \"Spirodela polyrhiza\", ritenuta invadente in ambienti d'acqua dolce.\nSistematica.\nIl genere \"Cavatorella\" \u00e8 stato istituito come monotipico negli anni novanta per includervi la specie, \"C. spirodelae\" . Per l'affinit\u00e0 morfologica con \"Hydrellia\", il genere \u00e8 stato inserito nella sottofamiglia Hydrelliinae, trib\u00f9 Hydrelliini. Oltre dieci anni dopo \u00e8 stata descritta una seconda specie, sempre asiatica, \"C. jinpingensis\" .\nDistribuzione e habitat.\nEntrambe le specie sono asiatiche, ma occupano areali differenti. \"C. spirodelae\" \u00e8 specie paleartica, mentre \"C. jinpingensis\" \u00e8 orientale."}
{"id": "3385761", "revid": "6923", "url": "https://it.wikipedia.org/wiki?curid=3385761", "title": "Cardopatiinae", "text": "Cardopatiinae \u00e8 una sottotrib\u00f9 di piante angiosperme dicotiledoni appartenenti alla famiglia delle Asteraceae.\nDescrizione.\nQuesta gruppo comprende piante erbacee angiosperme dicotiledoni, spinose perenni o annuali. Nelle radici sono sempre presenti dei condotti resinosi, meno frequenti nelle parti aeree; mentre solamente nelle parti aeree sono presenti delle cellule latticifere.\nLe foglie lungo il caule sono disposte in modo alterno. La lamina ha un contorno spinoso-dentato oppure pennatosetto.\nLe infiorescenze sono composte da pochi capolini oppure sono molti in gruppi corimbosi. I capolini contengono solo i fiori tubulosi i quali sono ermafroditi (capolini omogami). I capolini sono formati da un involucro a forma pi\u00f9 o meno cilindrica composto da brattee (o squame) all'interno delle quali un ricettacolo fa da base ai fiori tutti tubulosi. L'involucro \u00e8 circondato da alcune brattee spinose con appendici fimbriate. Le squame dell'involucro, disposte su pi\u00f9 serie, spinose e con appendici fimbritae, sono posizionate in modo embricato. Il ricettacolo \u00e8 provvisto di pagliette a protezione della base dei fiori.\nI fiori in genere sono tutti del tipo tubuloso. I fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e actinomorfi.\nIl frutto \u00e8 un achenio densamente sericeo con un pappo apicale. Il pericarpo dell'achenio possiede delle sclerificazioni radiali spesso provviste di protuberanze. Il pappo \u00e8 inserito su una piastra apicale (senza nettario) all'interno di una anello di tessuto parenchimatico. Il pappo \u00e8 formato da due serie di setole o di scaglie.\nDistribuzione e habitat.\nLa distribuzione di queste piante \u00e8 relativa alle zone tra il Mediterraneo orientale, il Caucaso e l'Africa del Nord per il genere \"Cardopatium\"; le steppe semi-desertiche dell'Asia centrale per il genere \"Cousiniopsis\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottotrib\u00f9 di questa voce appartiene alla trib\u00f9 Cardueae della sottofamiglia Carduoideae.\nNell'ambito della trib\u00f9, da un punto di vista filogenetico, le Cardopatiinae occupano una posizione pi\u00f9 o meno \"basale\" insieme alla sottotrib\u00f9 Carlininae. Le date di divergenza dal gruppo principale sono comprese tra 30 e 23 milioni di anni fa.\nIl numero cromosomico delle specie di questo gruppo \u00e8: 2n = 36.\nComposizione della sottotrib\u00f9.\nLa sottotrib\u00f9 Cardopatiinae comprende 2 generi e 3 specie:\nChiave analitica per i generi.\nPer meglio comprendere ed individuare i generi della sottotrib\u00f9, l\u2019elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro):\nSpecie della flora italiana.\nIn Italia di questo gruppo \u00e8 presente la specie \"Cardopatium corymbosum\"; si trova su prati aridi e sassosi fino a 1.200 metri di quota dalla Liguria fino al Sud dell'Italia (escluso l'areale del Nord-Est)."}
{"id": "3385765", "revid": "339392", "url": "https://it.wikipedia.org/wiki?curid=3385765", "title": "Giamahiria", "text": ""}
{"id": "3385767", "revid": "154893", "url": "https://it.wikipedia.org/wiki?curid=3385767", "title": "M\u00e4nniku", "text": ""}
{"id": "3385770", "revid": "110157", "url": "https://it.wikipedia.org/wiki?curid=3385770", "title": "Osa (Russia)", "text": "Osa \u00e8 una citt\u00e0 della Russia europea nordorientale (Territorio di Perm'); appartiene al \"rajon\" Osinskij, del quale \u00e8 il capoluogo.\nSorge nella parte meridionale del Territorio di Perm', sulle sponde sinistra del fiume Kama (bacino di Votkinsk), 146 chilometri a sudovest del capoluogo Perm'."}
{"id": "3385771", "revid": "154893", "url": "https://it.wikipedia.org/wiki?curid=3385771", "title": "Negotium crucis", "text": ""}
{"id": "3385774", "revid": "287204", "url": "https://it.wikipedia.org/wiki?curid=3385774", "title": "Numeri (Lost)", "text": ""}
{"id": "3385781", "revid": "154893", "url": "https://it.wikipedia.org/wiki?curid=3385781", "title": "Palazzi di San Giovanni in Fiore", "text": ""}
{"id": "3385785", "revid": "751106", "url": "https://it.wikipedia.org/wiki?curid=3385785", "title": "Portalberese", "text": ""}
{"id": "3385787", "revid": "358169", "url": "https://it.wikipedia.org/wiki?curid=3385787", "title": "Campionati europei di atletica leggera indoor 2011 - Salto in lungo maschile", "text": "La gara si \u00e8 svolta il 4 e il 5 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nSi qualificano alla finale gli atleti che superano la misura di 8,05 (Q) oppure gli 8 migliori."}
{"id": "3385799", "revid": "122149646", "url": "https://it.wikipedia.org/wiki?curid=3385799", "title": "Mar\u00eda Teresa Francville", "text": " Ha quindi rappresentato l'Italia a Miss Universo 2005 il 31 maggio 2005, a Bangkok, dove per\u00f2 non \u00e8 riuscita ad entrare nella rosa delle quindici finaliste. \nDi origini dominicane, la Francville aveva il passaporto italiano da soltanto un anno quando \u00e8 stata incoronata.\nIn seguito all'esperienza nei concorsi di bellezza, Maria Teresa Francville ha preso parte in veste di valletta al cast della trasmissione televisiva \"Uomo e Gentiluomo\" di Rai Uno, condotta da Milly Carlucci."}
{"id": "3385800", "revid": "3115", "url": "https://it.wikipedia.org/wiki?curid=3385800", "title": "Generale Antonio Cantore (cacciatorpediniere)", "text": "Il Generale Antonio Cantore \u00e8 stato un cacciatorpediniere (e successivamente una torpediniera) della Regia Marina.\nStoria.\nIl servizio in tempo di pace.\nCostruita tra il novembre 1919 ed il luglio 1921, la nave era capoclasse della Classe Generali (detta per questo anche Classe Generale Antonio Cantore). Dall'entrata in servizio all'aprile 1923 la nave fu scarsamente impiegata nell'addestramento in Mar Tirreno, sotto il controllo del Dipartimento Militare Marittimo di La Spezia, dopo di che, assegnata alla II Squadriglia Cacciatorpediniere (od al II Gruppo Cacciatorpediniere della Forza Navale del Mediterraneo), inizi\u00f2 ad operare con le forze navali, effettuando attivit\u00e0 di squadra ed una crociera che lo condusse a Tripoli ed in Cirenaica.\nIl 20 agosto 1923, durante la crisi di Corf\u00f9, il \"Cantore\" lasci\u00f2 Taranto insieme ai gemelli \"Generale Antonio Chinotto\", \"Generale Marcello Prestinari\" e \"Generale Achille Papa\", ai cacciatorpediniere \"Giuseppe Sirtori\" e \"Giuseppe La Masa\", alle corazzate \"Duilio\" ed \"Andrea Doria\", all'esploratore \"Augusto Riboty\", ad un dragamine ed a due navi ausiliarie: tale forza navale, che raggiunse Portolago, nell'isola di Lero, fu posta a protezione del Dodecaneso da eventuali atti di ostilit\u00e0 da parte della Grecia. Nel corso della crisi di Corf\u00f9 il \"Cantore\" svolse alcune missioni nelle acque della Grecia.\nNegli anni venti e trenta la nave prese parte a varie crociere ed ebbe notevole impiego. Nel 1924 il \"Cantore\" fu inviato a Tobruk, mentre l'anno successivo, unitamente alla IX Squadriglia Cacciatorpediniere, comp\u00ec un viaggio che lo port\u00f2 nel Dodecaneso, dove fece scalo nelle isole principali, e poi a Giaffa, Alessandria d'Egitto, Tobruk ed infine Taranto, dove arriv\u00f2 nel gennaio 1926, concludendo la crociera. Negli ultimi mesi del 1926 il \"Cantore\" fu stazionario a Tripoli e nel gennaio 1927 torn\u00f2 in Italia, inquadrato nella II Squadriglia Cacciatorpediniere della I Squadra.\nNell'estate 1927 il cacciatorpediniere torn\u00f2 a Tripoli e vi rimase sino al marzo dell'anno successivo, quando fu destinato alla VI Squadriglia Cacciatorpediniere della II Squadra. Nell'estate del 1928 l'unit\u00e0 comp\u00ec una crociera lungo le coste della Grecia insieme alla VI Squadriglia.\nNel 1929 il \"Cantore\", insieme ai gemelli \"Generale Carlo Montanari\", \"Generale Marcello Prestinari\" e \"Generale Achille Papa\" e ad un altro cacciatorpediniere, il \"Giuseppe La Masa\", formava la VI Squadriglia Cacciatorpediniere, che, insieme alla V Squadriglia (quattro unit\u00e0) ed all'esploratore \"Carlo Mirabello\", costituiva la 3\u00aa Flottiglia della II Divisione Siluranti, aggregata alla 2\u00aa Squadra, con base a Taranto. Il 1\u00ba ottobre 1929 l'unit\u00e0, come tutte le navi gemelle, fu declassata a torpediniera.\nDal gennaio 1929 alla primavera 1930 la \"Cantore\" rimase in riserva nel porto di Taranto (era infatti stata assegnata al IX Gruppo di Riserva), poi fu inviata a La Spezia come riserva divisionale della I Squadra e successivamente con inquadramento nella III Squadriglia Torpediniere. In questo periodo l'unit\u00e0 oper\u00f2 alle dipendenze dell'Accademia Navale di Livorno, eseguendo esercitazioni di tiro e di lancio per gli allievi.\nNel 1931 la torpediniera faceva parte, insieme all'esploratore \"Aquila\", al cacciatorpediniere \"Alessandro Poerio\" ed alle torpediniere \"Giacinto Carini\" e \"Giuseppe La Farina\", della IV Squadriglia Cacciatorpediniere, aggregata alla Divisione Speciale dell'ammiraglio Denti. Nei primi anni trenta prest\u00f2 servizio a bordo della \"Cantore\" il marinaio silurista Pietro Venuti, futura Medaglia d'oro al valor militare.\nAgli inizi del 1936 la nave venne trasferita per qualche mese in Mar Rosso, dove fece parte della Divisione Navale in Africa Orientale, tornando a Taranto in ottobre. Sempre nel 1936, in seguito a lavori di modifica, la \"Cantore\" fu dotata di strumentazioni per effettuare il dragaggio di mine in corsa.\nDal 1937 al 1939 la nave rimase, sostanzialmente inutilizzata, a Taranto e Messina con la III Squadriglia Torpediniere (assegnata al Dipartimento Militare Marittimo di Taranto), poi, distaccata a Napoli, esplet\u00f2 intenso servizio di collegamento con le isole dell'Arcipelago Campano. Nel 1939 la torpediniera venne sottoposta a lavori di rimodernamento dell'armamento, in seguito ai quali i due cannoni singoli da 76/40 Mod. 1917 vennero sbarcati e sostituiti con due mitragliere binate Breda 20/65 Mod. 1935 e 2-4 mitragliere singole da 8/80 mm.\nLa seconda guerra mondiale.\n1940.\nAll'ingresso dell'Italia nella seconda guerra mondiale il 10 giugno 1940, la \"Cantore\" faceva parte della III Squadriglia Torpediniere (che formava unitamente alla gemella \"Prestinari\"), con base a Napoli. In un primo periodo la nave oper\u00f2 con funzioni di scorta nel basso Adriatico.\nIl 21 ottobre 1940, infatti, con la ricostituzione del Comando Superiore Traffico Albania (Maritrafalba, gi\u00e0 in precedenza attivo dal 5 settembre 1940 al suo primo scioglimento, il 12 ottobre 1940, ma senza la \"Cantore\" alle sue dipendenze), la torpediniera venne dislocata a Brindisi ed assegnata, con altre unit\u00e0 (due anziani cacciatorpediniere, altre nove torpediniere, quattro incrociatori ausiliari e la XIII Squadriglia MAS), a tale Comando, per il servizio di scorta convogli da e per l'Albania nonch\u00e9 di ricerca e caccia antisommergibile.\nIl 2 novembre la \"Cantore\" diede inizio alla propria prima missione di scorta agli ordini di Maritrafalba, lasciando Brindisi cinquanta minuti dopo la mezzanotte, insieme alla torpediniera \"Giacomo Medici\", per scortare a Valona un convoglio composto dai piroscafi \"Italia\", \"Capo Vado\" e \"Tirso\", dalle motonavi \"Citt\u00e0 di Savona\", \"Citt\u00e0 di Trapani\", \"Citt\u00e0 di Agrigento\", \"Marin Sanudo\" e \"Citt\u00e0 di Bastia\" e dalla cisterna militare e nave da sbarco \"Sesia\": tali unit\u00e0 trasportavano truppe (4670 uomini) e materiali (240 quadrupedi, 100 autoveicoli, 48 motocicli, quattro autocarri, tre carri armati, 16 carri armati leggeri, undici carrette, quattro forni, nove autocannoni e due autobarche) della Divisione Fanteria \u00abBari\u00bb, inizialmente destinata allo sbarc\u00f2 a Corf\u00f9 e poi inviata di rinforzo in Albania dopo la rinuncia alla conquista dell'isola. Il convoglio raggiunse Valona alle nove del mattino del 2 novembre.\nIl 4 novembre, alle 3:15, l'unit\u00e0 salp\u00f2 da Brindisi insieme all'incrociatore ausiliario \"Capitano A. Cecchi\", scortando la motonave \"Piero Foscari\" ed il piroscafo \"Aventino\", aventi a bordo 972 uomini, 145 tonnellate di munizioni, quadrupedi, autoveicoli ed altri rifornimenti. Le navi arrivarono a Valona alle nove del mattino stesso.\nAlle 23:30 dell'8 novembre \"Cantore\" e \"Medici\", unitamente all'anziana torpediniera \"Curtatone\", partirono da Bari insieme al \"Capitano Cecchi\" di scorta ai piroscafi \"Argentina\", \"Italia\" e \"Firenze\" ed alla motonave \"Citt\u00e0 di Marsala\", aventi a bordo 3219 militari e 287 tonnellate di rifornimenti. Il convoglio raggiunse Durazzo alle 16 del 9 novembre. Il 10 novembre, alle 16, \"Cantore\" e \"Medici\" lasciarono Durazzo e rientrarono a Bari, dove giunsero alle 8:10 dell'11, scortando i quattro trasporti dell'andata, che tornavano vuoti.\nAlle 18 del 26 novembre la torpediniera salp\u00f2 da Bari scortando i piroscafi \"Olimpia\" e \"Tergestea\", aventi a bordo 327 automezzi, a Durazzo, dove arriv\u00f2 alle 9:30 del 27. Alle 11 la \"Cantore\" ripart\u00ec da Durazzo diretta a Bari, dove arriv\u00f2 alle 23:25, scortandovi le motonavi scariche \"Verdi\" e \"Puccini\".\nLa nave torn\u00f2 poi in Albania. Il 27 novembre, alle undici del mattino, la \"Cantore\" ripart\u00ec da Durazzo di scorta nuovamente a \"Verdi\" e \"Puccini\", che rientravano vuote a Bari, dove giunsero alle 00:25 del 28.\nIl 1\u00ba dicembre, alle sei di sera, la \"Cantore\" salp\u00f2 da Durazzo scortando i piroscafi scarichi \"Diana\" e \"Romagna\" a Bari, dove arriv\u00f2 alle 19 del 2 dicembre. Alle 10:30 del 5 dicembre la torpediniera, insieme al cacciatorpediniere \"Riboty\", part\u00ec da Brindisi di scorta alle motonavi postali \"Piero Foscari\" e \"Filippo Grimani\", che trasportavano anche 18 automezzi e 251 militari. Dopo essere arrivato a Durazzo ed aver sbarcato il carico, il convoglio ripart\u00ec per Brindisi, arrivandovi alle otto del mattino del 6 dicembre.\nAlle sette di sera del 6 dicembre l'unit\u00e0, insieme all'incrociatore ausiliario \"Egeo\", prese il mare da Bari di scorta al grosso piroscafo \"Piemonte\", avente a bordo 3020 militari, 158 quadrupedi e 319 tonnellate di rifornimenti, giungendo a Valona alle otto del mattino seguente. Il 12 dicembre, alle 7, la \"Cantore\" ripart\u00ec da Valona di scorta alle motonavi scariche \"Citt\u00e0 di Agrigento\", \"Citt\u00e0 di Savona\" e \"Viminale\", con le quali arriv\u00f2 a Brindisi alle 18:40.\nIl 22 dicembre, alle otto del mattino, la \"Cantore\" e l'incrociatore ausiliario \"Brindisi\" partirono da Brindisi alla volta di Valona, scortando il grosso piroscafo \"Sardegna\", avente a bordo il primo scaglione della Divisione Fanteria \u00abCuneo\u00bb (2592 uomini e 203 tonnellate di artiglieria ed altri materiali): il convoglio arriv\u00f2 nel porto albanese alle 16.\nNella notte tra il 24 ed il 25 dicembre la nave, insieme ad un rimorchiatore e tre motovelieri, lasci\u00f2 il porto albanese su ordine di Marina Valona, per cercare partecipare alle operazioni di soccorso al piroscafo \"Firenze\", silurato il giorno precedente durante la navigazione da Bari a Valona in posizione 40\u00b034' N e 19\u00b002' E (tutti i sopravvissuti, 903 dei 996 uomini a bordo, vennero salvati dall'incrociatore ausiliario \"Barletta\" e da altre unit\u00e0 di scorta, ed il relitto galleggiante del piroscafo, nell'impossibilit\u00e0 di rimorchiarlo, venne abbandonato alla deriva). Alle 13 del 26 dicembre la nave lasci\u00f2 Valona per Durazzo, dove giunse dopo tre ore, scortandovi le motonavi vuote \"Citt\u00e0 di Trapani\", \"Citt\u00e0 di Agrigento\" e \"Viminale\".\n1941.\nAlle 00:10 del 5 gennaio 1941 la \"Cantore\", insieme ai cacciatorpediniere \"Fulmine\" e \"Giosu\u00e8 Carducci\" ed al \"Capitano Cecchi\", lasci\u00f2 Brindisi per scortare a Valona, dove giunsero alle otto, la \"Citt\u00e0 di Marsala\" ed altre due motonavi, \"Verdi\" e \"Citt\u00e0 di Agrigento\", aventi a bordo in tutto 2024 uomini e 328 tonnellate di rifornimenti. All'una del pomeriggio la nave ripart\u00ec alla volta di Brindisi, dove giunse alle 22:40, scortandovi la motonave \"Citt\u00e0 di Trapani\" ed il piroscafo \"Monrosa\", scarichi.\nL'8 gennaio, alle 2:45, la torpediniera lasci\u00f2 Brindisi scortando la \"Citt\u00e0 di Trapani\" ed il piroscafo \"Silvano\", aventi a bordo 733 militari, 620 quadrupedi, undici autoveicoli e 139,5 tonnellate di provviste, vestiario, foraggio ed altri rifornimenti: le navi raggiunsero Valona alle 13. L'indomani, alle sette, l'unit\u00e0 lasci\u00f2 Valona di scorta alla motonave \"Verdi\" ed ai piroscafi \"Argentina\" e \"Titania\", vuoti, arrivando a Brindisi alle 13:35. La \"Cantore\" prosegu\u00ec scortando la sola \"Verdi\" sino a Bari.\nAlle 22 dell'11 gennaio la nave part\u00ec da Bari per scortare a Durazzo i piroscafi \"Zena\" e \"Sant'Agata\", aventi a bordo 154 militari, 1340 quadrupedi e 55,5 tonnellate di materiali. Le navi giunsero nel sorgitore albanese alle 12:30 del 12 gennaio, e la \"Cantore\" ne ripart\u00ec a mezzogiorno del 13, scortando le motonavi scariche \"Verdi\" e \"Donizetti\" a Bari, dove arrivarono alle due di notte del 14.\nAlle 9:30 dell'8 febbraio 1941 la torpediniera lasci\u00f2 Napoli per scortare a Tripoli, insieme al cacciatorpediniere \"Turbine\" ed alle torpediniere \"Orsa\" e \"Giuseppe Missori\", il primo convoglio con truppe dell'Afrika Korps (piroscafi \"Ankara\", \"Alicante\", \"Arcturus\"), che dovette temporaneamente sostare \u2013 dall'8 al 10 febbraio\u00a0\u2013 a Palermo per non imbattersi nella Forza H britannica. Alle 16:50 dell'11 febbraio il sommergibile britannico \"Unique\" attacc\u00f2 l'\"Ankara\" al largo di Tripoli, ma non provoc\u00f2 danni. Nonostante un altro attacco dell'\"Unique\", il convoglio giunse comunque indenne in porto il giorno stesso, alle tre del pomeriggio. Le navi furono anche attaccate da aerei il 14, mentre rientravano dalla Libia, ma non subirono danni.\nIn seguito all'invasione italo-tedesca della Jugoslavia, nella primavera del 1941, la \"Cantore\" prese parte all'occupazione di varie isole della Dalmazia, nonch\u00e9 ad azioni di repressione della guerriglia partigiana, contro gruppi e covi di partigiani jugoslavi.\nSuccessivamente la torpediniera venne destinata a missioni di scorta convogli lungo le rotte della Grecia e della Libia, sia con convoglio costieri che dall'Italia all'Africa settentrionale.\nL'11 settembre 1941 la nave salp\u00f2 da Patrasso di scorta al piroscafo \"Alfredo Oriani\": dopo una tappa a Brindisi il convoglio prosegu\u00ec per Bengasi, ma lo stesso giorno 11, alle 13:15, il mercantile fu colpito ed immobilizzato da bombardieri britannici Bristol Blenheim in posizione 35\u00b005' N e 20\u00b016' E, affondando due giorni dopo, alle 17:55, nel punto 35\u00b005' N e 26\u00b030' E. Il 18 settembre la torpediniera scort\u00f2 da Patrasso a Brindisi la motonave \"Donzetti\" e la cisterna militare \"Urano\".\nIl 13 dicembre la \"Cantore\" ed un'altra torpediniera, la \"Calliope\", sarebbero dovute venire incontro alla IV Divisione incrociatori (\"Alberico da Barbiano\" e \"Alberto di Giussano\") diretta a Tripoli con un importante carico di carburante, ma la IV Divisione venne distrutta da cacciatorpediniere inglesi al largo di Capo Bon e non arriv\u00f2 quindi al punto dell'incontro.\n1942.\nIl 21 giugno 1942 la vecchia torpediniera ed un'unit\u00e0 pi\u00f9 moderna, la \"Circe\", uscirono da Tripoli per partecipare alle operazioni di soccorso del piroscafo tedesco \"Reichenfels\", affondato da aerosiluranti, a cui tuttavia provvide l'unit\u00e0 che stava scortando tale nave, il cacciatorpediniere \"Nicoloso da Recco\".\nAlle 13.30 del 21 agosto 1942 la \"Cantore\" salp\u00f2 da Bengasi per scortare a Tobruk la nave cisterna \"Petrarca\", ma l'indomani la torpediniera urt\u00f2 una mina, facente parte di uno sbarramento di 46 ordigni posato dal sommergibile britannico \"Porpoise\", ed affond\u00f2 spezzandosi in due al largo di Ras el Tin, a nordest di Tobruk. 23 dei membri dell'equipaggio vi trovarono la morte.\nComplessivamente la \"Generale Antonio Cantore\" aveva svolto 210 missioni di guerra, delle quali 105 di scorta, e percorso circa 49.000 miglia nautiche."}
{"id": "3385805", "revid": "196390", "url": "https://it.wikipedia.org/wiki?curid=3385805", "title": "Prima Repubblica (Francia)", "text": ""}
{"id": "3385812", "revid": "154893", "url": "https://it.wikipedia.org/wiki?curid=3385812", "title": "Sagra della Granocchia", "text": ""}
{"id": "3385815", "revid": "57933836", "url": "https://it.wikipedia.org/wiki?curid=3385815", "title": "Sanzione penale detentiva", "text": ""}
{"id": "3385816", "revid": "1005847", "url": "https://it.wikipedia.org/wiki?curid=3385816", "title": "Elezioni presidenziali in Jugoslavia del 2000", "text": "Le elezioni presidenziali in Jugoslavia del 2000 si tennero il 24 settembre; videro la vittoria di Vojislav Ko\u0161tunica, sostenuto dall'Opposizione Democratica di Serbia.\nLa carica di Presidente era stata di nomina parlamentare fino al 2000, quando fu introdotta l'elezione popolare diretta. Si tratt\u00f2 della prima e ultima elezione del Capo dello Stato nella Repubblica Federale di Jugoslavia, cessata di esistere nel 2003."}
{"id": "3385822", "revid": "154893", "url": "https://it.wikipedia.org/wiki?curid=3385822", "title": "Dwight Riley", "text": ""}
{"id": "3385825", "revid": "154893", "url": "https://it.wikipedia.org/wiki?curid=3385825", "title": "Scontri di Rosarno", "text": ""}
{"id": "3385826", "revid": "767487", "url": "https://it.wikipedia.org/wiki?curid=3385826", "title": "Sh\u014d Hanai", "text": "Carriera.\nClub.\nDal 2008 fino al 2011 ha militato nel Nagoya Grampus, squadra del campionato giapponese con cui disputa 3 partite nella AFC Champions League. Successivamente, nel 2012 si trasferisce nel Tokushima Vortis, collezionando 52 presenze e una rete in campionato e una presenza in AFC Champions League."}
{"id": "3385833", "revid": "290948", "url": "https://it.wikipedia.org/wiki?curid=3385833", "title": "Giunzione osteotendinea", "text": ""}
{"id": "3385836", "revid": "115697932", "url": "https://it.wikipedia.org/wiki?curid=3385836", "title": "Bernhard Reininger", "text": "Biografia.\nSi forma presso una scuola di dramma di Buenos Aires e studia al Conservatorio di Vienna. Partecipa, nel 2007, alla soap opera di ZDF \"La strada per la felicit\u00e0\", impersonando il ruolo di Stefan Krill, con Angela Sandritter e Anton Nouri, rispettivamente nelle parti di Silke Mertens e Andeas Krill.\nVive a Monaco di Baviera e ha due figli."}
{"id": "3385837", "revid": "298229", "url": "https://it.wikipedia.org/wiki?curid=3385837", "title": "Campionati europei di atletica leggera indoor 2011 - 400 metri piani femminili", "text": "La gara si \u00e8 svolta il 4 e il 5 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nPrimo turno.\nLe prime 3 di ogni batteria e i 3 migliori tempi si qualificano per le semifinali.\nSemifinali.\nLe prime 3 di ogni batteria si qualificano alla finale."}
{"id": "3385850", "revid": "1543377", "url": "https://it.wikipedia.org/wiki?curid=3385850", "title": "Roman Schlagenhauf", "text": "Carriera.\nClub.\nRoman Schlagenhauf inizi\u00f2 la sua carriera nel settore giovanile dei Kloten Flyers dal 2006 al 2009; nel frattempo fu mandato in prestito dapprima dall'EHC B\u00fclach in Prima Lega, successivamente con la selezione U20 in Lega Nazionale B. Nel campionato 2007-2008 Schlagenhauf fece il suo esordio assoluto in Lega Nazionale A, concludendo la stagione con 27 incontri disputati; nello stesso anno pass\u00f2 in prestito all'HC Thurgau in LNB.\nAll'inizio della stagione 2009-2010 Schlagenhauf pass\u00f2 ufficialmente dai Kloten Flyers all'HC Lugano. Con la maglia dei bianconeri disput\u00f2 65 partite, collezionando 9 punti. Nel gennaio del 2011 fu ceduto all'EHC Biel fino al termine della stagione. Durante la permanenza a Biel Schlagenhauf fu prestato al SC Langenthal in LNB.\nNell'estate del 2011 l'HC Ambr\u00ec-Piotta ingaggi\u00f2 il giocatore con un contratto valido la stagione 2011-2012. Nel dicembre del 2012 fu raggiunto un accordo per il prolungamento fino alla stagione 2014-15.\nNazionale.\nDal 2006 al 2009 Roman Schlagenhauf fu convocato nelle rappresentative nazionali U18 e U20 in occasione dei campionati mondiali di categoria, contribuendo nel 2009 alla promozione della nazionale U-20 dalla Prima Divisione a quella \u00c9lite."}
{"id": "3385854", "revid": "2122884", "url": "https://it.wikipedia.org/wiki?curid=3385854", "title": "Achille D'Aniello", "text": ""}
{"id": "3385858", "revid": "36426", "url": "https://it.wikipedia.org/wiki?curid=3385858", "title": "Sacra Conversazione Del Pugliese", "text": ""}
{"id": "3385862", "revid": "298229", "url": "https://it.wikipedia.org/wiki?curid=3385862", "title": "Campionati europei di atletica leggera indoor 2011 - 1500 metri piani femminili", "text": "La gara si \u00e8 svolta il 4 e il 5 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nPrimo turno.\nLe prime 2 di ogni batteria e i 3 migliori tempi si qualificano per la finale."}
{"id": "3385864", "revid": "101768", "url": "https://it.wikipedia.org/wiki?curid=3385864", "title": "Vescovato di Ratisbona", "text": "Il Vescovato di Ratisbona fu uno Stato ecclesiastico della Germania esistito dal XIII secolo al 1803.\nStoria.\nLa diocesi di Ratisbona venne fondata nel 739 da San Bonifacio ed era originariamente subordinata all'arcivescovo di Salisburgo. Fu nel XIII secolo che il vescovato di Ratisbona ottenne la qualificazione di \"Principato Vescovile\" e come tale divenne uno stato temporale del Sacro Romano Impero.\nCon la Reichsdeputationshauptschluss del 1803, il vescovato venne unito ad altri territori per formare l'Arcivescovato di Ratisbona con a capo Karl Theodor Anton Maria von Dalberg, ecclesiastico distintosi per una estrema vicinanza alla causa rivoluzionaria francese prima ed a Napoleone stesso poi, riuscendo quindi ad trattenere solo formalmente il ruolo religioso e divenendo principe di un vero e proprio stato posto sotto la protezione della Confederazione del Reno. Nel 1810, il Principato di Ratisbona divenne parte del Regno di Baviera anche se Dalberg ne mantenne la reggenza episcopale. Il Concordato stilato con la Baviera nel 1817 alla morte di Dalberg degrad\u00f2 l'arcidiocesi al grado di semblice diocesi da subordinarsi all'arcivescovo di Monaco e Frisinga, ma non ne restaur\u00f2 pi\u00f9 il potere temporale, ripristinando solo l'attuale diocesi di Ratisbona.\nPrincipi-Vescovi di Ratisbona (sino al 1808).\n\"Perdita del potere temporale nel 1803. Viene ripristinata la diocesi di Ratisbona dal 1817.\""}
{"id": "3385867", "revid": "1442080", "url": "https://it.wikipedia.org/wiki?curid=3385867", "title": "A Division 1937-1938 (Irlanda)", "text": "La stagione 1937-1938 \u00e8 stata la diciassettesima edizione della League of Ireland, massimo livello del campionato di calcio irlandese."}
{"id": "3385868", "revid": "767487", "url": "https://it.wikipedia.org/wiki?curid=3385868", "title": "Broadway to Hollywood", "text": "Broadway to Hollywood \u00e8 un film del 1933 diretto da Willard Mack e, non accreditato, Jules White. Di genere musicale, segue le vicende di una famiglia di artisti del vaudeville i cui componenti furono interpretati da Alice Brady, Frank Morgan, Jackie Cooper, Russell Hardie, Mickey Rooney, Eddie Quillan.\nNel montaggio del film vennero utilizzati spezzoni di un'altra pellicola, il musical del 1930 \"The March of Time\".\nProduzione.\nIl film fu prodotto dalla MGM con i titoli di lavorazione \"March of Time\" o \"Show World\".\nDistribuzione.\nDistribuito dalla MGM, il film venne presentato in prima a New York il 1\u00ba settembre. Usc\u00ec nelle sale statunitensi il 15 settembre 1933. Nel Regno Unito, prese il titolo di \"Ring Up the Curtain\". In Finlandia, venne distribuito l'11 marzo 1934."}
{"id": "3385870", "revid": "599013", "url": "https://it.wikipedia.org/wiki?curid=3385870", "title": "Sandon Stolle", "text": "Carriera.\nSandon \u00e8 il figlio di Fred Stolle che negli anni sessanta ha raggiunto nel singolare 8 finali nei tornei del Grande Slam vincendone due mentre ha vinto ben 10 titoli dello Slam nel doppio.\nNel singolare non ha seguito le orme del padre ottenendo come miglior risultato il terzo turno nel Torneo di Wimbledon.\nNel doppio invece ha raggiunto la finale due volte agli US Open vincendone una mentre al Roland Garros e a Wimbledon si \u00e8 dovuto arrendere in finale. Invece negli Australian Open non \u00e8 mai andato oltre i quarti di finale raggiunti nel 2001.\nProprio dopo questo risultato in Australia ha raggiunto la sua migliore posizione nella classifica del doppio arrivando fino al secondo posto."}
{"id": "3385872", "revid": "214753", "url": "https://it.wikipedia.org/wiki?curid=3385872", "title": "Alexandru Frim", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1934 (edizione tenutasi a Engelberg, Svizzera) insieme al connazionale Vasile Dumitrescu. Nell'edizione l'argento and\u00f2 alla Germania, il bronzo all'altra squadra rumena."}
{"id": "3385876", "revid": "729019", "url": "https://it.wikipedia.org/wiki?curid=3385876", "title": "Yanick Bodemann", "text": "Statistiche.\n\"Statistiche aggiornate a luglio 2012.\""}
{"id": "3385880", "revid": "1632387", "url": "https://it.wikipedia.org/wiki?curid=3385880", "title": "Spiegazione", "text": "La spiegazione (dal latino \"explicatio\") indica l'azione di implementare o sviluppare un'affermazione. Etimologicamente viene a significare l'azione di chiarire ci\u00f2 che \u00e8 stato implicato, di rendere chiaro il senso di un concetto non chiaro, nascosto, non visibile o non intuibile o percepibile a prima vista, rendendo comprensibile quello che in un primo momento non lo era.\nGli ambiti della spiegazione.\nLa spiegazione, quindi, \u00e8 il processo cognitivo attraverso cui mettere in chiaro il contenuto o il significato di qualcosa, che pu\u00f2 essere:\nSpiegazione e teoria della giustificazione.\nSolitamente la spiegazione si riferisce al tentativo di dare ragione.\nUna spiegazione \u00e8 perci\u00f2 una dichiarazione che illustra le cause, il contesto e le conseguenze di un soggetto (o un processo o uno stato di cose) e le regole o le leggi in relazione a questo argomento. Alcuni elementi della spiegazione possono essere impliciti.\nNella scienza.\nNella ricerca scientifica, la spiegazione \u00e8 uno degli scopi e degli obiettivi della ricerca, quali l'esplorazione e la descrizione. La spiegazione \u00e8 un modo per scoprire nuove conoscenze, e di descrivere i rapporti tra i diversi aspetti dei fenomeni studiati. \nDichiarazioni hanno variato potere esplicativo."}
{"id": "3385881", "revid": "2039709", "url": "https://it.wikipedia.org/wiki?curid=3385881", "title": "Sfigato", "text": "Sfigato \u00e8 un album del 2004 di Leone Di Lernia."}
{"id": "3385886", "revid": "729019", "url": "https://it.wikipedia.org/wiki?curid=3385886", "title": "Galina Ko\u017eevnikova", "text": ""}
{"id": "3385889", "revid": "154893", "url": "https://it.wikipedia.org/wiki?curid=3385889", "title": "Shanghai New Holland", "text": ""}
{"id": "3385890", "revid": "84184", "url": "https://it.wikipedia.org/wiki?curid=3385890", "title": "Politica della Repubblica Federale di Jugoslavia", "text": "La Repubblica Federale di Jugoslavia si afferm\u00f2 dopo la dissoluzione, nel 1992, della Repubblica Socialista Federale di Jugoslavia; di essa facevano parte la Serbia e il Montenegro. \nIl sistema politico della nuova entit\u00e0 statale fu cos\u00ec organizzato:\nQuesto assetto di riproduceva a livello territoriale: sia in Serbia che in Montenegro, quindi, si tenevano in modo indipendente elezioni presidenziali e parlamentari.\nDopo la dissoluzione della Repubblica Federale di Jugoslavia, sostituita da una semplice confederazione (Serbia-Montenegro), i due Stati divennero indipendenti e autonomi l'uno dall'altro."}
{"id": "3385896", "revid": "339392", "url": "https://it.wikipedia.org/wiki?curid=3385896", "title": "Sistema integrato delle comunicazioni", "text": ""}
{"id": "3385897", "revid": "214753", "url": "https://it.wikipedia.org/wiki?curid=3385897", "title": "Vasile Dumitrescu", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1934 (edizione tenutasi a Engelberg, Svizzera) insieme al connazionale Alexandru Frim. Nell'edizione l'argento and\u00f2 alla Germania, il bronzo all'altra squadra rumena."}
{"id": "3385898", "revid": "1504506", "url": "https://it.wikipedia.org/wiki?curid=3385898", "title": "Principato di Ratisbona", "text": "Il Principato di Ratisbona fu uno stato della Germania esistito dal 1803 al 1810. La sua capitale era la citt\u00e0 di Ratisbona, oggi in Baviera.\nStoria.\nIl principato venne creato per Karl Theodor von Dalberg, principe-primate dell'Impero e formalmente arcivescovo di Magonza, dopo l'annessione di Magonza stessa alla Francia sotto i termini del Trattato di Lun\u00e9ville. Gran parte del nuovo principato consisteva nei territori del vecchio Vescovato di Ratisbona oltre alle signorie di Donaustauf, W\u00f6rth e Hohenburg, nonch\u00e9 la citt\u00e0 imperiale di Ratisbona, i territori dell'Abbazia di Sankt Emmeram e quelli delle abbazie di Oberm\u00fcnster e Niederm\u00fcnster. Dalberg resse anche il Principato di Aschaffenburg presso il fiume Meno.\nDalberg ricevette la dignit\u00e0 elettorale gi\u00e0 accordata al suo ruolo di Principe-Elettore ecclesiastico di Magonza; il suo nuovo principato venne pertanto conosciuto anche col nome tedesco di \"Kurf\u00fcrstentum Regensburg\" (\"Elettorato di Ratisbona\").\nDal momento che Dalberg deteneva il ruolo di arcivescovo, Ratisbona venne quindi elevata ad arcidiocesi ma data l'opposizione della Baviera egli non pot\u00e9 essere installato sino al 1\u00ba febbraio 1805. Il principato perse lo status di elettorato dal 1806 a seguito della dissoluzione del Sacro Romano Impero e divenne parte della Confederazione del Reno, introducendo dal 1809 il codice di leggi napoleonico.\nDurante le guerre della quinta coalizione antifrancese, le truppe austriache occuparono la citt\u00e0 nella battaglia di Ratisbona del 23 aprile 1809; la citt\u00e0 venne riconquistata dai francesi tre giorni pi\u00f9 tardi. Nel Trattato di Parigi del 1810, Dalberg cedette Ratisbona al nuovo Regno di Baviera che la incluse formalmente il 22 maggio di quell'anno. In cambio della cessione di Ratisbona, Dalberg ricevette Hanau e Fulda, che vennero combinate con il Principato di Aschaffenburg per creare il Granducato di Francoforte. Pur avendo perso il principato di Ratisbona, Dalberg continu\u00f2 a mantenere il ruolo di Arcivescovo di Ratisbona sino alla propria morte avvenuta nel 1817, anno in cui anche la sua arcidiocesi venne declassata a diocesi e posta come suffraganea dell'arcidiocesi di Monaco e Frisinga."}
{"id": "3385901", "revid": "125634835", "url": "https://it.wikipedia.org/wiki?curid=3385901", "title": "Italia che vai", "text": "Italia che vai \u00e8 stata una trasmissione televisiva italiana andata in onda su Rai 1 il sabato pomeriggio dal 2003 al 2007. La trasmissione era ospitata di settimana in settimana da una localit\u00e0 italiana diversa, di cui venivano esplorati gli aspetti storici, artistici, culturali ed enogastronomici, grazie anche all'intervento di esperti.\nSono state trasmesse cinque edizioni, in cui si sono alternati diversi conduttori: Paolo Brosio e Tessa Gelisio nel 2003, Ilaria D'Amico con Nino Benvenuti e Tonino Carino nel 2003-2004, Luca Giurato, Francesca Chillemi e Guido Barlozzetti nel 2004-2005, Guido Barlozzetti e Elisa Isoardi tra il 2005 e il 2007. Nell'estate del 2006 \u00e8 andata in onda un'edizione speciale intitolata \"Italia che vai - Speciale estate\", condotta da Veronica Maya."}
{"id": "3385902", "revid": "1442080", "url": "https://it.wikipedia.org/wiki?curid=3385902", "title": "A Division 1938-1939 (Irlanda)", "text": "La stagione 1938-1939 \u00e8 stata la diciassettesima edizione della League of Ireland, massimo livello del campionato di calcio irlandese."}
{"id": "3385903", "revid": "144796", "url": "https://it.wikipedia.org/wiki?curid=3385903", "title": "Karl Theodor Anton Maria von Dalberg", "text": ""}
{"id": "3385904", "revid": "3115", "url": "https://it.wikipedia.org/wiki?curid=3385904", "title": "Nazareno Fabbretti", "text": "Insieme a figure come don Primo Mazzolari, don Milani, padre Davide Turoldo e padre Ernesto Balducci pu\u00f2 essere considerato un precursore del Concilio Vaticano II.\nBiografia.\nGino Fabbretti nacque in un borgo dell'appennino pistoiese da una famiglia numerosa e povera, animata soprattutto dalla presenza della madre la cui figura segn\u00f2 la vita di Fabretti anche dopo la separazione dei genitori. Gino rimase con il padre, che si trasfer\u00ec a Carrara dove apr\u00ec un negozio di frutta e verdura.\nEssendo un ragazzo intellettualmente vivace, ma fisicamente fragile, a causa dei postumi della poliomielite, nel 1932 Gino entr\u00f2 nel collegio franescano di Recco dove si distinse per gli studi e un infaticabile desiderio di letture, forse dovuto anche all'infermit\u00e0 alla gamba che gli impediva di giocare come gli altri giovani. A 14 anni cominci\u00f2 a scrivere sulla rivista francescana di Recco, \"La Squilla\".\nStudi\u00f2 teologia e filosofia, ma senza mai laurearsi. A Camogli nel 1943 fu ordinato sacerdote dall'arcivescovo di Genova, cardinale Pietro Boetto, prendendo il nome di fra' Nazareno. Alla prima messa, a Recco, parteciparono Nando Fabro, Angelo Barile e Rinaldo Simonassi, futuri cofondatori della rivista \"Il Gallo\".\nDal 1946 al 1949 Nazareno Fabbretti fu frate del convento francescano di Voghera. \nNel 1949 venne trasferito al convento genovese della Santissima Annunziata del Vastato. In questa chiesa Fabbretti divenne un apprezzato e seguito predicatore, di idee decisamente aperte, in contrasto con quelle espresse dall'arcivescovo dell'epoca, il cardinal Giuseppe Siri, e dalla maggioranza della Chiesa prima del Concilio Vaticano II.\nFu predicatore efficace, avendo a modello il conterraneo San Bernardino da Siena.\nOltre a questa attivit\u00e0 rivolta alle classi agiate e pi\u00f9 colte, il convento dell'Annunziata era un punto di riferimento per i poveri, i \"senza nome\", i mutiliati di guerra, le prostitute del porto, che trovavano in fra' Nazareno un ascoltatore attento, memore della propria infanzia povera.\nNel 1957 fu invitato a partecipare alla \"Missione di Milano\" dall'allora arcivescovo Giovan Battista Montini; alla missione partecipavano anche don Primo Mazzolari, don Divo Barsotti, padre Turoldo, padre Balducci, padre Bevilacqua e padre De Piaz. A Milano Fabbretti fu incaricato della pastorale della moda e fu perci\u00f2 scherzosamente chiamato \"il cappellano delle indossatrici\".\nSe per altri \"preti scomodi\" il Concilio rappresent\u00f2 la fine dell'emarginazione ed anzi il riconoscimento di un ruolo autorevole all'interno della Chiesa, per Fabbretti non fu cos\u00ec. Infatti, nel 1964 il cardinal Siri lo fece allontanare dalla propria diocesi. Fabbretti trov\u00f2 allora ospitalit\u00e0 presso il convento dei serviti di San Carlo al Corso a Milano, che erano confratelli del suo amico padre Turoldo.\nIl superiore della Provincia Francescana Ligure and\u00f2 a trovarlo in questo \"esilio\" per trovare una soluzione e nel 1965 Fabbretti torn\u00f2 a vivere nel convento francescano di Voghera, dove aveva gi\u00e0 vissuto per tre anni. Questa sede aveva il vantaggio di far parte della Provincia Francescana Ligure, ma di essere fuori dalla diocesi di Genova; d'altra parte da Voghera il frate poteva raggiungere comodamente sia Genova che Milano e continuare la sua attivit\u00e0 di giornalista e scrittore.\nL'8 settembre del 1997 approd\u00f2 all'Istituto Don Gnocchi di Salice Terme; dopo un attacco cardiaco e un ulteriore aggravamento, vi mor\u00ec il 25 ottobre.\nLa \"Sala Frate Sole\".\nNel 1948 padre Fabbretti apr\u00ec a Voghera una sala conferenze, che chiam\u00f2 \"Sala Frate Sole\". L'incontro inaugurale, il 29 marzo di quell'anno, ebbe come ospite il poeta Salvatore Quasimodo. L'attivit\u00e0 regolare si svolgeva il gioved\u00ec, quando a settimane alterne Nando Fabro parlava di argomenti sociali e Fabbretti teneva una conferenza sulla spiritualit\u00e0 francescana.\nArrivato a Genova l'anno successivo, padre Nazareno apr\u00ec una nuova \"Sala Frate Sole\" nei locali dell'Annunziata, dove organizzava conferenze e incontri con personaggi della cultura e dello spettacolo: innanzitutto faceva parlare a Genova cattolici \"scomodi\" come Giuseppe Dossetti e Giorgio La Pira, don Primo Mazzolari e don Milani, padre Turoldo ed Ernesto Balducci; inoltre invitava giornalisti come Enzo Biagi e Guglielmo Zucconi, gli attori di teatro in tourn\u00e9e a Genova, scrittori ed intellettuali, persone di ogni \"colorazione\" ideologica.\nForse proprio questa apertura e questo dialogo condotti nella \"Sala Frate Sole\" (attivit\u00e0 sconosciute alla Chiesa italiana di quei decenni) portarono all'\"allontanamento\" di Fabbretti da Genova.\nScrittore.\nFabbretti scrisse una cinquantina di libri.\nIl primo usc\u00ec nel 1953, si intitolava \"Nessuno\" ed era il racconto dell'esperienza del mondo dei poveri, dei \"senza nome\", dei \"nessuno\" appunto. Il libro ebbe una buona accoglienza nel mondo letterario italiano. Fra i critici letterari che apprezzarono questa e le successive opere di Fabbretti c'era in particolare Carlo Bo.\nSuccesso riscossero anche alcune biografie dal taglio vivace, come quelle di Papa Giovanni XXIII, Papa Paolo VI, San Francesco d'Assisi, Santa Chiara e San Bernardino da Siena.\nAltre opere degne di menzione sono \"I servi inutili. Inchiesta sulla condizione spirituale di sacerdoti del nostro tempo\" (1954), \"Piccola apocalisse\" (1962), \"Don Mazzolari, Don Milani: i disobbedienti\" (1972), \"Francesco e gli amici\" (1981), \"Il sogno e il mare\" (1984), \"Francesco il fratello di tutti\" (1987), \"Teresio Olivelli: ribelle per amore\" (1992), \"Fine del tempio?\" (1969) \"I vescovi di Roma. Breve storia dei papi\" (1986), \"Caro uomo (Lettere degli animali all'uomo)\" (1981), \"Francesco e altro\" (1977), \"Le donne della Bibbia\" (1964), \"Preghiera della cicala &amp; C.\" (1994).\nGiornalista.\nLa sua attivit\u00e0 di scrittore e giornalista lo vide fondare due riviste: \"Il Nunzio\" e \"Il Gallo\". Al Gallo collabor\u00f2 per anni, pubblicando ogni mese un articolo di argomento religioso, o una recensione di letteratura o di cinema, oppure un pezzo di costume.\nFabbretti collabor\u00f2 con vari quotidiani, fra i quali \"La Gazzetta del Popolo\", \"La Stampa\", \"Stampa Sera\", \"La Provincia Pavese\", \"Il Secolo XIX\", il \"Giornale del Popolo\", \"L'Indipendente\", \"Il Giorno\" e il \"Corriere della Sera\". Collabor\u00f2 anche con \"Il Resto del Carlino\" durante la breve direzione di Enzo Biagi.\nNon fu solo commentatore, ma anche inviato. In particolare durante il Concilio Vaticano II fu il corrispondente de \"La Gazzetta del Popolo\". \nIn seguito fu inviato per conto de \"La Gazzetta del Popolo\", , ma anche di \"Stampa Sera\", \"Il Giorno\" e il \"Corriere della Sera\", in Europa, Asia, America Latina e Stati Uniti. In particolare nel 1964 segu\u00ec i primi viaggi di un papa (Paolo VI) fuori Europa, quelli in Terrasanta ed in India.\nPer trent'anni collabor\u00f2 con riviste di vario carattere, da quelle culturali come \"Humanitas\" e \"Studium\", a quelle cattoliche di pi\u00f9 ampia diffusione come \"Famiglia Cristiana\", \"Madre\", \"Jesus\", \"Alba\", \"Il Popolo\". Scrisse anche su riviste laiche, come \"La Domenica del Corriere\" (diretta dall'amico Guglielmo Zucconi), \"L'Europeo\", \"Storia illustrata\". E persino sulla rivista Sirio con una sua rubrica \"Astri e Religione\".\nDi particolare validit\u00e0 e sincerit\u00e0 sono ritenute le rubriche che Fabbretti teneva sui settimanali femminili del gruppo Rizzoli, ovvero \"Amica\" e \"Bella\"."}
{"id": "3385908", "revid": "486946", "url": "https://it.wikipedia.org/wiki?curid=3385908", "title": "Maxim Vylegzhanin", "text": ""}
{"id": "3385912", "revid": "66837", "url": "https://it.wikipedia.org/wiki?curid=3385912", "title": "Maxim Vyleg\u017eanin", "text": ""}
{"id": "3385913", "revid": "62004", "url": "https://it.wikipedia.org/wiki?curid=3385913", "title": "Eduardo Huergo", "text": "Biografia.\nEduardo Huergo \u00e8 l'attuale presidente della Federazione Internazionale Polo, di cui, fino al 2010 era stato un consigliere d'amministrazione. Nel CdA della FIP Huergo era entrato dopo essere stato, dal 1987 al 1997, Vice Presidente della \"Associaci\u00f2n Argentina de Polo\", nella quale attualmente \u00e8 membro della Sottocommissione Polo Internazionale.\nNon nuovo all'impegno nel Polo, Huergo ha anzi giocato fin dai 15 anni nel Tortugas Country Club. Durante la sua carriera di sportivo ha militato ad alto livello in compagini attive negli Stati Uniti, Gran Bretagna (British Open Championship Gold Cup), Cile, Brasile, Messico, Sud Africa e Francia, raggiungendo il livello di 5 goal di handicap.\nDopo aver conseguito una laurea in ingegneria ha lavorato nel settore automobilistico, nel ramo finanziario. Huergo ora gestisce l'azienda agricola di famiglia in Venado Tuerto (Provincia di Santa Fe) e l'allevamento di cavalli da polo nella zona di Rojas (Provincia di Buenos Aires). L'ingegner Huergo e sua moglie Maria hanno 6 sei figli e 8 nipoti. Il suo hobby sono le auto d'epoca."}
{"id": "3385914", "revid": "287204", "url": "https://it.wikipedia.org/wiki?curid=3385914", "title": "Dumitru Foc\u0219eneanu", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1969 (edizione tenutasi a Lake Placid, Stati Uniti d'America) insieme al connazionale Ion Pan\u021buru. Nell'edizione l'oro e il bronzo andarono alle nazionali italiane. Nel 1973 vinse una medaglia di bronzo nella stessa disciplina.\n\u00c8 deceduto il 20 giugno 2019 all'et\u00e0 di 83 anni per un attacco cardiaco."}
{"id": "3385915", "revid": "767487", "url": "https://it.wikipedia.org/wiki?curid=3385915", "title": "Carnival in Coal", "text": "I Carnival in Coal sono stati una band avant-garde metal francese formatasi ad Amiens nel 1995 e scioltasi nel 2007."}
{"id": "3385916", "revid": "463126", "url": "https://it.wikipedia.org/wiki?curid=3385916", "title": "Articolazione gleno-omerale", "text": ""}
{"id": "3385917", "revid": "767487", "url": "https://it.wikipedia.org/wiki?curid=3385917", "title": "The Ward - Il reparto", "text": "The Ward - Il reparto (\"The Ward\") \u00e8 un film del 2010 diretto da John Carpenter.\nInterpretato da Amber Heard, Danielle Panabaker, Mika Boorem e Jared Harris, il film segna il ritorno di Carpenter alla regia di un lungometraggio horror, a circa dieci anni di distanza da \"Fantasmi da Marte\".\nTrama.\n1966: Kristen ha un'amnesia dopo aver dato fuoco ad una fattoria. Viene quindi rinchiusa nel reparto psichiatrico di un ospedale affinch\u00e9 possa essere curata: qui ha modo di conoscere un medico, vari infermieri e le sue compagne di reparto, ciascuna con una personalit\u00e0 ben distinta e spesso tutte in contrasto fra di loro. A Kristen viene assegnata una stanza e, durante la notte, le sembra qualcuno vi si introduca: sia le altre pazienti che il personale non vogliono tuttavia fornirle risposte in merito. Kristen tenta invano di fuggire dall'ospedale e crea del legami abbastanza conflittuali sia con il personale che una delle altre pazienti (Sarah(, mentre inizia ad andare d'accordo con le altre compagne. Kristen cerca di documentarsi su una ragazza che vede di tanto in tanto passeggiare nel corridoio in orari in cui tutte loro dovrebbero stare confinate nelle loro camere, cercando di capire come fare a ottenere questo privilegio, tuttavia questa ragazza sembra non esistere e nessuno sembra godere di alcun tipo di privilegio.\nAlcuni giorni dopo, Kristen ha la visione di un fantasma di nome Alice che la attacca mentre lei e le sue compagne stanno facendo una doccia. Viene dunque curata con l'elettroshock, pratica a cui anche alcune delle sue compagne reagiscono con sdegno durante una seduta di gruppo a cui prendono parte insieme al dottor Stringer. La ragazza inizia quindi ad indagare su Alice e Tammy, entrambe ex pazienti e quest'ultima ex inquilina della sua stessa stanza: le ragazze sembrano essere scomparse nel nulla senza aver mai davvero lasciato il reparto. Una delle compagne di Kristen, Iris, crede di stare per uscire dal reparto in quanto guarita: dopo che il dottor Stringer analizza il suo album di disegni, la ragazza viene tuttavia rapita dal fantasma di Alice che l'assassina barbaramente. Il personale dell'ospedale dice alle ragazze che Iris \u00e8 stata effettivamente dimessa, tuttavia Kristen non crede a questa versione: la ragazza ha lasciato l\u00ec il suo amato album da disegno.\nA questo punto, Kristen decide di tentare nuovamente la fuga e convince Emily ad andare con lei: le due vengono tuttavia beccate dal personale dopo aver raggiunto la sala d'ingresso dell'ospedale. Kristen si ritrova dunque di nuovo nella sua camera, sempre pi\u00f9 convinta ci sia qualcosa che non va nel reparto. Qualche giorno dopo, la bella Sarah tenta un approccio sessuale con un inserviente: rifiutata, cerca di avere una rivalsa attaccando le sue compagne, in particolare la bambinesca Zoey. Dopo aver ricevuto uno schiaffo da parte di Kristen, Sarah si isola: Alice ne approfitta per rapirla e ucciderla. Zoey ed Emily le raccontano allora la verit\u00e0 su Alice: era una loro compagna cattiva con le altre e che per questo \u00e8 stata uccisa da loro. Tammy \u00e8 stata la prima vittima del fantasma, che ora vuole la sua vendetta su tutte le altre paziente. Mentre Kristen si interroga sul perch\u00e9 il fantasma possa avercela anche con lei, Alice uccide Emily davanti a lei e Zoey.\nKristen cerca di nuovo di scappare, questa volta fingendo di minacciare Zoey puntandole alla gola il coltello lasciato da Alice. Il personale riesce tuttavia a fermarla e la rinchiude, con tanto di camicia di forza, nella sua camera. Kristen riesce tuttavia a liberarsi della camicia e, raggiunto il dottor Stringer, lo obbliga a rivelarle la verit\u00e0 puntandogli un vetro alla gola. Il medico rivela che Kristen \u00e8 in realt\u00e0 solo una delle tante personalit\u00e0 di Alice, ragazza traumatizzata da un abuso subito da bambina e che per questo ha sviluppato una serie di personalit\u00e0. Tutte le ragazze del reparto erano delle personalit\u00e0 di Alice: gli omicidi erano dunque un effetto della terapia per far s\u00ec che Alice prendesse di nuovo possesso del suo corpo. La ragazza riesce dunque a ripristinare la sua personalit\u00e0 reale ed a ricongiungersi coi genitori. Quando per\u00f2 Alice viene dimessa, la personalit\u00e0 di Kristen sembra riemergere e voler avere di nuovo la meglio su di lei.\nProduzione.\nIl film \u00e8 stato girato in diverse localit\u00e0 dello Stato di Washington, tra cui Spokane, e a Des Moines in Iowa. Per la sua produzione sono stati investiti 10 milioni di dollari.\nDistribuzione.\nIl film \u00e8 stato presentato in anteprima il 13 settembre 2010 al Toronto International Film Festival. \u00c8 stato distribuito nelle sale del Regno Unito il 21 gennaio 2011, con il divieto ai minori di 15 anni. In Italia la distribuzione \u00e8 avvenuta il 1\u00ba aprile 2011 a cura della BiM Distribuzione ed \u00e8 stato vietato ai minori di 18 anni per le svariate scene splatter, torture e scene di violenza, mentre l'uscita negli Stati Uniti \u00e8 avvenuta direttamente su home video, a causa del flop in Europa.\nAccoglienza.\nCritica.\nSull'aggregatore Rotten Tomatoes il film riceve il 32% delle recensioni professionali positive con un voto medio di 4,5 su 10 basato su 72 critiche, mentre su Metacritic ottiene un punteggio di 38 su 100 basato su 18 critiche.\nPubblico.\nSommando i risultati ottenuti nei paesi in cui ha goduto di distribuzione cinematografica, il film ha incassato 5,3 milioni di dollari al botteghino."}
{"id": "3385919", "revid": "71433", "url": "https://it.wikipedia.org/wiki?curid=3385919", "title": "The Ward", "text": ""}
{"id": "3385928", "revid": "1924342", "url": "https://it.wikipedia.org/wiki?curid=3385928", "title": "Zemfira", "text": "Ha cominciato a cantare dal 1998 e da allora \u00e8 divenuta subito molto popolare in Russia e in altre repubbliche ex sovietiche.\nZemfira \u00e8 diventata la personificazione di un nuovo movimento del rock russo, che i giornalisti hanno definito \"rock femminile\". I testi delle sue canzoni riflettono il suo stato d\u2019animo e le sofferenze dei giovani moderni.\nNel corso della sua carriera, molte delle sue canzoni sono state in testa alla classifica musicale ed alla hit-parade russe, ad esempio canzoni come \"Arivederci\" (\u0410\u0440\u0438\u0432\u0435\u0434\u0435\u0440\u0447\u0438), \"Iskala\" (\u0418\u0441\u043a\u0430\u043b\u0430), (\u0422\u0440\u0430\u0444\u0438\u043a), \"Progulka\" (\u041f\u0440\u043e\u0433\u0443\u043b\u043a\u0430), \"Nebo Londona\" (\u041d\u0435\u0431\u043e \u041b\u043e\u043d\u0434\u043e\u043d\u0430), \"My razbivaemcja\" (\u041c\u044b \u0440\u0430\u0437\u0431\u0438\u0432\u0430\u0435\u043c\u0441\u044f) ed altre.\nDal debutto nel mondo dello spettacolo nel 1999 Zemfira ha subito numerosi cambiamenti nell'aspetto, nel modo di stare sul palco e nel rapporto con i giornalisti. Il suo comportamento in pubblico \u00e8 spesso scioccante, provocatorio ed ha causato problemi ed incomprensioni con la stampa.\nLo stile musicale di Zemfira appartiene al genere rock e pop rock. La sua musica \u00e8 influenzata sia dal pop, sia dalle armonie di jazz e bossa nova. Zemfira ha avuto una grande influenza sulle giovani band pop-rock russe degli anni 2000 e in generale sulle nuove generazioni di musicisti russi.\nNel novembre 2010 il suo album di debutto \u00e8 stato incluso dalla rivista \"Afisha\" nella lista dei \"50 migliori album russi di tutti i tempi\".\nZemfira \u00e8 atea. In un\u2019intervista, alla domanda \u201cCosa diresti a Dio se lo incontrassi?\u201d la risposta \u00e8 stata: \"Che \u00e8 ingiusto\"."}
{"id": "3385931", "revid": "287204", "url": "https://it.wikipedia.org/wiki?curid=3385931", "title": "Visitazione con i santi Nicola e Antonio", "text": "La Visitazione con i santi Nicola e Antonio \u00e8 un dipinto a olio su tavola (184x189 cm) di Piero di Cosimo, databile al 1490 circa e conservato nella National Gallery of Art di Washington.\nStoria.\nL'opera era destinata alla Cappella di San Niccol\u00f2 nella basilica di Santo Spirito a Firenze, patrocinata dalla famiglia Capponi, e venne commissionata tra il 1489 e il 1490. L'opera venne descritta ampiamente da Vasari nelle \"Vite\": \u00abUna Visitazione di Nostra Donna con san Niccol\u00f2 e un sant'Antonio che legge con un par d'occhiali al naso che \u00e8 molto pronto. Quivi contraffece un libro di cartapecora un po' vecchio che par vero, e cos\u00ec certe palle a quel san Niccol\u00f2 con certi lustri, ribattendo i barlumi e i riflessi l'una nell'altra, che si conosceva in fino allora la stranezza del suo cervello e il cercare ch'e' faceva delle cose difficili\u00bb.\nNel 1713 si decise di spostarla nella villa Capponi a Legnaia, dove la vide e acquist\u00f2 Frederick West verso il 1850, che la port\u00f2 nel suo Chirk Castle, nel Clwyd, in Galles. I suoi discendenti la vendettero nel 1891 circa e dopo alcuni passaggi pervenne ai Duveen Brothers di New York, che nel 1937 la cederono a Samuel H. Kress, le cui collezioni sono uno dei nuclei fondamentali del museo statunitense, a cui il dipinto venne donato nel 1939.\nDescrizione e stile.\nLa scena centrale della pala rappresenta l'incontro della Vergine Maria e l'anziana sant'Elisabetta, futura madre di Giovanni Battista. Le loro figure torreggiano al centro, scambiandosi un intenso sguardo pieno di consapevolezza dei rispettivi destini dei propri nascituri, con un naturalistico scambio di gesti: una stretta di mano e l'accenno di un abbraccio.\nAi lati seduti, formando una composizione piramidale, si trovano i santi Nicola di Bari, riconoscibile per l'attributo delle palle d'oro, e Antonio Abate, con la campana, il bastone e il maialino. Essi sono nell'atto di leggere e scrivere e sembrano fare da testimoni indiretti all'avvenimento; Antonio indossa anche un paio di occhiali. Amorevole \u00e8 la descrizione dei dettagli in primo piano, derivata da una compenetrazione avanzata dell'arte fiamminga.\nAi lati si trovano due quinte di edifici, oltre le quali si sviluppano alcune fantasiose formazioni rocciose, in cui sono ambientate alcune scene secondarie: l'\"Annunciazione\" dipinta su un muro della chiesa lontana, l'\"Adorazione dei Pastori\" a sinistra e la \"Strage degli Innocenti\" in secondo piano.\nIl realismo accentuato del dipinto ha probabilmente la sua origine in arte fiamminga, in voga a Firenze in quel momento. La composizione di Piero, con un gruppo centrale principale e un santo su entrambi i lati, ricorda il trittico formato tradizionale. Tuttavia, la sua qualit\u00e0 piramidale, con i santi che formano una base e la testa di Maria e di Elisabetta come l'apice, riflette l'influenza dei recenti lavori di Leonardo da Vinci.\nScrisse Fanny Knapp Allen sul dipinto: \u00abAttraverso lo studio della pittura dei Paesi Bassi perviene a una finezza di dettagli che nessun altro fiorentino ha mai raggiunto. \u00c8 forse uno dei quadri pi\u00f9 caratteristici del periodo giovanile del pittore. [...] Ogni ruga, ogni peluzzo del volto e delle mani dei due santi seduti in primo piano, perfettamente caratterizzati, furono eseguiti con una cura e un amore che meravigliano in un fiorentino. \u00c8 mirabile che la disposizione di Piero al dato sensibile sia cos\u00ec vicina a quella dei nordici. [...] Le due donne si fissano negli occhi, come nella consapevolezza del destino che le attende [...] e mentre Maria, in atto di saluto e per placare l'emozione dell'altra, pone la mano sinistra sulla spalla della vecchia Elisabetta, questa alza la mano, meravigliata che la Madre del Signore sia venuta da lei [...] sono legate in modo strettissimo, esprimendo partecipazione interiore e un calmo abbandono al loro destino. Psicologicamente, \u00e8 la pi\u00f9 bella \"Visitazione\" mai dipinta a Firenze.\u00bb"}
{"id": "3385934", "revid": "1494169", "url": "https://it.wikipedia.org/wiki?curid=3385934", "title": "Black Forest", "text": ""}
{"id": "3385935", "revid": "1216132", "url": "https://it.wikipedia.org/wiki?curid=3385935", "title": "Pan (romanzo)", "text": "Pan \u00e8 un romanzo di Francesco Dimitri pubblicato con Marsilio Editori nel 2008.\nSi tratta di una rivisitazione fantasy della storia di Peter Pan. In particolar modo, Dimitri ritorna alle radici della storia, trasformando la lotta tra Peter Pan e Capitan Uncino in uno scontro tra antiche divinit\u00e0, rispettivamente Pan e Greyface, che rappresentano due visioni contrapposte della vita. Alla fine, se anche i protagonisti sono alleati a Pan, non c'\u00e8 una netta presa di posizioni tra bene e male, perch\u00e9 i principi cosmici legati alle due divinit\u00e0, se vincenti e portati all'eccesso, sarebbero in entrambi i casi controproducenti; il romanzo \u00e8 avvolto in un'atmosfera a volte cupa e cruda, ma molto pi\u00f9 spesso ironica ed irriverente.\nLa lotta fra Pan e Greyface si svolge nella moderna Roma attraverso i tre aspetti della realt\u00e0: la carne, il sogno e l'incanto. Roma \u00e8 rappresentata come una citt\u00e0 vivente, abitata da spiriti urbani: asfalto, neon, velocit\u00e0, traffico etc etc. percepiti da uno dei protagonisti come un moderno sciamano metropolitano.\nIl romanzo \u00e8 principalmente un urban fantasy/elfpunk con influenze new weird.\nTrama.\nNella notte, i bambini romani sognano di andare in un'isola che non c'\u00e8. Ma quell'isola esiste e, assieme a lei, sta tornando il tempo degli antichi dei. Il dio Pan, da alcuni chiamato Peter Pan, sta tornando nella carne per lottare ancora contro Greyface. Nella lotta, rimarranno coinvolti i fratelli Cavaterra: Angela, Giovanni e Michele. \nLe divinit\u00e0.\nPan.\n\"Pan\" o \"Peter Pan\" \u00e8 la divinit\u00e0 delle passioni, delle emozioni forti, dell'anarchia, dello stupro, della violenza, degli scherzi, del divertimento, delle orge, dell'immoralit\u00e0, della fantasia, della creativit\u00e0, della follia, dell'omicidio, del piacere sessuale.\nGreyface.\n\"Greyface\" o \"Capitan Uncino\" o \"Augusto dal Mare\" \u00e8 il dio del nulla, ossia \"di ci\u00f2 che rimane quando tutte le divinit\u00e0 e le emozioni spariscono\". In contrapposizione con Pan, Greyface \u00e8 la divinit\u00e0 del grigiore della vita quotidiana, della noia, della routine, dell'apatia, della mancanza di emozioni forti, della censura, della seriet\u00e0, del moralismo bigotto, della mancanza di creativit\u00e0."}
{"id": "3385936", "revid": "1568601", "url": "https://it.wikipedia.org/wiki?curid=3385936", "title": "Monte Caprara", "text": "Il monte Caprara (632 m) \u00e8 un'altura del medio Appennino bolognese, interamente inclusa nel territorio comunale di Marzabotto e facente parte del Parco regionale storico di Monte Sole.\nSi erge nella vallata destra del fiume Reno, in una posizione intermedia tra il monte Castellino (465 m), spostato pi\u00f9 a ovest e il monte Abelle (613 m), spostato pi\u00f9 a nord-est. La cima boscosa come i pendii sono ben visibili dall'abitato di Marzabotto, ma anche dalla frazione \"Pian di V\u00e9nola\". Dal complesso monte Caprara-monte Abelle nascono numerosi rivoli che tributano sia nel Reno sia nel fiume Setta, nel versante orientale."}
{"id": "3385937", "revid": "1950485", "url": "https://it.wikipedia.org/wiki?curid=3385937", "title": "System 3 (azienda)", "text": "System 3 Software Ltd \u00e8 una societ\u00e0 britannica che sviluppa, pubblica e distribuisce videogiochi, fondata nel 1982 da Mark Cale. Il ramo dell'azienda che si occupa dello sviluppo dei videogiochi prende il nome di Studio 3, inoltre ha pubblicato molti videogiochi anche con marchi Play It.\nIl 29 novembre 2013, in occasione del lancio della PlayStation 4, sono stati pubblicati due nuovi videogiochi sviluppati appositamente per questa piattaforma: \"The Pinball Arcade\" e \"Putty Squad\".\nSystem 3 \u00e8 tuttora attiva nello sviluppo software per diverse piattaforme."}
{"id": "3385942", "revid": "767487", "url": "https://it.wikipedia.org/wiki?curid=3385942", "title": "Gian Paolo Daldello", "text": "Biografia.\nFiglio di Paola Orlandi e del discografico Gianni Daldello, e nipote di Nora Orlandi, \u00e8 famoso al grande pubblico per popolari canzoni e colonne sonore di sigle televisive di cartoni animati e anime tra cui \"Remi - Le sue avventure\", \"Tartarughe Ninja alla riscossa\", e \"Addio Giuseppina!\".\nInizia la sua carriera musicale nel 1977 con il coro di Arturo Zitelli per la sigla del telefilm \"Zorro\", ma \u00e8 con la sigla dell'anime \"Rem\u00ec le sue avventure\", incisa a soli dieci anni, che ottiene la prima visibilit\u00e0.\nTra il 1988 e il 1991 incide alcune sigle per l'etichetta Five Record del gruppo Fininvest, scritte da Vincenzo Draghi tra cui \"A tutto gas\", \"Capitan Dick\", \"Sceriffi delle stelle\", \"Tartarughe Ninja alla riscossa\", \"He-Man e\" \"Cuore\" (basato sull'omonimo libro di Edmondo De Amicis).\nInterprete per diletto, si \u00e8 occupato per la Panarecord e poi la EMI Music Publishing della selezione delle colonne sonore di spot pubblicitari in qualit\u00e0 di creative/licensing manager. Per Emi Music \u00e8 stato responsabile New Media occupandosi della distribuzione digitale ed ha insegnato per alcuni anni a Milano \"Economia della musica e diritti di sincronizzazione\", presso l'Universit\u00e0 Cattolica del Sacro Cuore Master di primo livello.\nSi \u00e8 laureato in lingue e letterature straniere presso l'universit\u00e0 IULM di Milano con una tesi in filosofia estetica. Attualmente dopo un breve periodo come product manager in area imaging si occupa di stampa fine art e fotografia, conservazione ed archiviazione delle immagini."}
{"id": "3385943", "revid": "226458", "url": "https://it.wikipedia.org/wiki?curid=3385943", "title": "Legamento trasverso superiore della scapola", "text": "Il legamento trasverso superiore della scapola \u00e8 un legamento proprio della scapola che costituisce una sindesmosi della cintura pettorale.\nQuesto legamento delimita superiormente l'incisura scapolare presente sul margine superiore della scapola delimitando un foro per il passaggio del nervo soprascapolare. L'arteria soprascapolare decorre superiormente, ma talvolta internamente al foro."}
{"id": "3385944", "revid": "729019", "url": "https://it.wikipedia.org/wiki?curid=3385944", "title": "Guerra libico-egiziana", "text": "La guerra libico-egiziana fu un breve ma intenso conflitto che vide contrapposta la Libia di Mu\u02bfammar Gheddafi e l'Egitto di Anwar al-Sadat nel luglio 1977.\nIl 21 luglio 1977 si diede inizio ai combattimenti lungo la frontiera per iniziativa della Libia, seguita da attacchi aerei e terrestri condotti da ambo le parti. Sadat mosse da Sollum una colonna motocorazzata lungo la costa, mentre raid aerei sorprendevano a terra l'aviazione libica, danneggiando seriamente infrastrutture e velivoli della base aerea di Al Adem (per ironia della sorte intitolata a Nasser) e alcuni siti radar e missilistici.\nIl conflitto si risolse a vantaggio dell'esercito egiziano che occup\u00f2 diverse citt\u00e0 di confine. Fu solo per iniziativa di Houari Boum\u00e9dienne, presidente dell'Algeria, che il 24 luglio venne firmato il cessate il fuoco che pose fine alle ostilit\u00e0.\nContesto.\nIl rapporto tra i due paesi si deterior\u00f2 dopo la guerra dello Yom Kippur combattuta nell'ottobre 1973: Il governo libico, ostile alla politica auspicata dal presidente egiziano Anwar al-Sadat per una pace con Israele, fece fallire le trattative per l'unione tra la Libia e l'Egitto proposto dal leader libico Muammar Gheddafi. L'Egitto recise i suoi legami con Mosca, mentre il governo libico continu\u00f2 una politica di cooperazione con l'Unione Sovietica. Nel 1975 due membri del Consiglio del comando rivoluzionario, i maggiori Abd al-Munim al-Huni e Omar Muhayshi cercarono di rovesciare Gheddafi senza riuscirci, e si rifugiarono in Egitto, paese disposto a dar loro asilo.\nLe tensioni aumentarono ulteriormente quando il governo egiziano sostenne di aver scoperto un complotto libico per rovesciare il governo egiziano. Il 26 gennaio 1976, Hosni Mubarak confid\u00f2 all'ambasciatore americano che il governo egiziano aveva l'intenzione di sfruttare le divisioni interne alla Libia per agire contro di essa.. Il 22 luglio 1976 il governo libico fece una dichiarazione pubblica minacciando di rompere le relazioni diplomatiche con l'Egitto se si fosse continuato a condurre attivit\u00e0 ostili sul suo territorio. L'8 agosto 1976, un'esplosione avvenuta nei bagni di un ufficio governativo situato in Piazza Tahrir, al Cairo, fer\u00ec 14 persone e sia il governo egiziano sia i media accusarono del fatto alcuni agenti libici. La polizia arrest\u00f2 due cittadini egiziani addestrati dai servizi segreti libici per effettuare sabotaggi in Egitto. Il governo libico dal canto suo, dichiar\u00f2 di avere scoperto una rete di spionaggio egiziana in Libia.\nSempre durante il 1976, truppe egiziane furono concentrate lungo il confine con la Libia col sostegno del governo degli Stati Uniti, ostile al regime di Gheddafi\nAlcuni analisti politici statunitensi e britannici ritennero che al momento Sadat stesse pianificando un attacco contro la Libia per rovesciare Gheddafi mentre altri ambienti diplomatici USA ritenevano fosse la Libia a voler scatenare una guerra contro l'Egitto.\nLa tensione sal\u00ec tra l'aprile ed il maggio del 1977 quando i manifestanti attaccarono le ambasciate nei due paesi. Nel giugno 1977 Gheddafi ordin\u00f2 a 225.000 lavoratori egiziani in Libia di lasciare il paese entro il 1\u00ba luglio pena l'arresto."}
{"id": "3385945", "revid": "729019", "url": "https://it.wikipedia.org/wiki?curid=3385945", "title": "Offensiva Nivelle", "text": "L'offensiva Nivelle fu un attacco francese avvenuto nel 1917 sul fronte occidentale durante la prima guerra mondiale. Nonostante fosse stato pianificato di far terminare, attraverso questo attacco, la guerra entro 48 ore e con perdite che si sarebbero assestate attorno alle 10.000 unit\u00e0, questa offensiva non riusc\u00ec a raggiungere nessuno di questi due obbiettivi. L'elevato numero di perdite che fu registrato caus\u00f2, tra l'altro, una vasta diserzione tra le file dell'esercito francese e port\u00f2 a un cambio ai vertici dello Stato Maggiore.\nAntefatti.\nQuando Robert Nivelle prese il posto di Joseph Joffre in qualit\u00e0 di comandante in capo delle truppe francesi nel dicembre del 1916, dopo le sanguinose battaglie di Verdun e della Somme, sostenne che un grande assalto alle linee tedesche avrebbe portato la Francia a vincere la guerra in 48 ore. Il piano fu messo in azione il 16 aprile 1917, dopo aver ottenuto il benestare del primo ministro Alexandre Ribot e nonostante tutti gli altri alti ufficiali dello Stato Maggiore avessero espresso la loro forte disapprovazione verso questa operazione.\nL'offensiva di Nivelle fu condotta su larga scala, coinvolgendo 1,2 milioni di soldati e 7.000 pezzi di artiglieria, su un fronte che andava da Roye a Reims. L'operazione principale sarebbe stata un grande assalto condotto contro le postazioni tedesche lungo il crinale dello Chemin des Dames nella seconda battaglia dell'Aisne, unendosi poi alle altre forze degli Alleati. Fin dall'inizio, il piano, che era stato studiato dal dicembre del 1916, fu afflitto da ritardi sulla tabella di marcia e dalla mancanza di informazioni. Quando alla fine esso fu messo in atto nell'aprile del 1917, i Tedeschi ne erano ormai a conoscenza ed avevano preso le adeguate misure difensive.\nLe tre fasi.\nL'offensiva fu pianificata suddividendola in tre grandi fasi.\nLa prima fase sarebbe stata incentrata su un attacco preliminare condotto dalla \"1\u00aa\", dalla \"2\u00aa\" e dalla \"5\u00aa\" armata contro Arras.\nLa seconda fase invece aveva come obbiettivo la conquista del crinale dello Chemin des Dames.\nInfine, la terza fase prevedeva che le truppe inglesi, dei Dominion e francesi si riunissero dopo aver sfondato le linee tedesche. Ci\u00f2 non accadde.\nLa battaglia.\nL'offensiva part\u00ec con un grande bombardamento di artiglieria. Seguendo il bombardamento, la fanteria e i carri armati francesi avanzarono contro le difese tedesche. La fanteria, non protetta, soffr\u00ec perdite elevate e i carri furono in gran parte distrutti prima di sortire qualunque tipo di effetto. La fanteria francese riusc\u00ec, alla fine, a sopraffare la prima linea di trincea, ma fu bloccata successivamente sul campo aperto da un intenso fuoco delle nuove mitragliatrici MG 08, presenti in gran numero.\nNonostante le numerose perdite, furono fatti alcuni avanzamenti, principalmente dalle divisioni guidate dal generale Charles Mangin. Tuttavia, l'offensiva fu ridimensionata nelle due settimane successive. I progressi furono lenti: al 5 maggio, erano stati catturati solo quattro chilometri delle linee difensive tedesche. Un assalto lanciato il 5 maggio fu annullato dopo quattro giorni di combattimenti inconclusivi, causando cos\u00ec il disordinato abbandono dell'azione offensiva.\nConseguenze.\nL'offensiva si risolse con un guadagno molto piccolo in termini di terreno. I Francesi ammisero di aver avuto 96.000 perdite, ma probabilmente la cifra esatta fu molto superiore (il doppio forse): gi\u00e0 nei primi 5 giorni di battaglia furono persi 120.000 uomini. La maggior parte dei nuovi carri francesi Schneider CA1 fu distrutta dal fuoco dell'artiglieria nemica. I Tedeschi ammisero la perdita di 163.000 uomini, ma quasi sicuramente questo numero includeva anche i 20.780 prigionieri catturati dai Francesi. Nel frattempo, anche le forze inglesi e russe, nel tentativo di unirsi a quelle francesi, avevano contato perdite molto elevate, 160.000 per gli Inglesi e 5.183 per i Russi. Il 15 maggio, sei giorni dopo la fine della battaglia, Nivelle fu sollevato dal suo incarico, ponendo fine alla sua carriera.\nI Francesi avevano contato di perdere 10.000 uomini e, alla fine dell'offensiva, le strutture mediche francesi erano al collasso. Le grosse perdite provocarono numerosi episodi di ammutinamento. Addirittura, mentre l'offensiva stava rallentando, la 2\u00aa divisione francese arriv\u00f2 sul campo di battaglia con gli uomini ubriachi e privi delle loro armi."}
{"id": "3385948", "revid": "916580", "url": "https://it.wikipedia.org/wiki?curid=3385948", "title": "Pallone da pallavolo", "text": "Un pallone da pallavolo \u00e8 una palla usata per giocare a pallavolo, a beach volley o altre varianti della pallavolo. Solitamente \u00e8 sferica ed \u00e8 formata da 18 pannelli (approssimativamente rettangolari) in cuoio o in materiale sintetico, disposti in 6 sezioni da 3 pannelli ciascuna; tuttavia, a partire dai Giochi della XXIX Olimpiade del 2008, la FIVB ha adottato come pallone ufficiale per gli incontri internazionali di pallavolo una versione aggiornata, prodotta da Mikasa e composta da soli 8 pannelli.\nCaratteristiche.\nEsistono due tipologie principali di palloni da pallavolo: quelli propriamente usati nella pallavolo (ovvero nelle gare \"indoor\", al coperto) e quelli da beach volley.\nI palloni da pallavolo possono presentarsi con il classico colore bianco oppure (specie in quelli pi\u00f9 moderni) con una combinazione di due o pi\u00f9 colori facilmente distinguibili. Sono realizzati in 2 versioni, l'una standard e l'altra con dimensioni e peso ridotti per incontri giovanili.\nI palloni da beach volley sono invece leggermente pi\u00f9 grandi di quelli da pallavolo, hanno una superficie pi\u00f9 ruvida ed una minor pressione interna. Possono essere sia bianchi che colorati.\nFornitori ufficiali.\nDiverse aziende producono palloni da pallavolo a livello professionale, tra cui:"}
{"id": "3385951", "revid": "223320", "url": "https://it.wikipedia.org/wiki?curid=3385951", "title": "Schiava gentile", "text": ""}
{"id": "3385958", "revid": "1568601", "url": "https://it.wikipedia.org/wiki?curid=3385958", "title": "Monte Abelle", "text": "Il monte Abelle \u00e8 una piccola montagna del medio Appennino bolognese, posizionata tra la valle destra del fiume Reno e la valle sinistra del suo affluente Setta, nel territorio comunale di Marzabotto; \u00e8 inoltre incluso nel Parco regionale storico di Monte Sole.\nIl monte Abelle \u00e8 ben visibile dall'abitato stesso di Marzabotto, ma \u00e8 raggiungibile solo attraverso una stradina che pu\u00f2 essere presa solo dall'abitato della frazione \"Pian di V\u00e9nola\"; essa si arrampica sul complesso formato dal monte Castellino (465\u00a0m), dal monte Caprara (632\u00a0m) e dal monte Abelle, la cui cima, oltre a essere inferiore rispetto a quella del monte Caprara (arriva a 613,4 metri di altitudine), \u00e8 pure spoglia di alberi.\nDal complesso del monte Abelle e del monte Caprara nascono almeno sette piccoli ruscelli che si versano nel fiume Reno oppure nel fiume Setta."}
{"id": "3385961", "revid": "767487", "url": "https://it.wikipedia.org/wiki?curid=3385961", "title": "Amy Grant", "text": "In carriera, ha pubblicato una quarantina di album (il primo dei quali \u00e8 l'album eponimo del 1977) e si \u00e8 aggiudicata per 6 volte il Premio Grammy e varie volte il Dove Award. \u00c8 stata inoltre la prima cantante ad aggiudicarsi il disco di platino e un premio Grammy per un album di musica cristiana. All'attivit\u00e0 di cantante, affianca saltuariamente anche quella di attrice. e si pu\u00f2 fregiare della \"stella\" nella Hollywood Walk of Fame (dal 2006).\nBiografia.\nNata in Georgia, nel 1967 si stabilisce con la famiglia a Nashville (Tennessee).\nCon il suo primo contratto discografico, per la Word Records, etichetta di musica cristiana contemporanea, pubblica il suo primo album nel 1977. Con il successo conseguito, decide di lasciare la Vanderbilt University dove studiava per concentrarsi a tempo pieno sulla sua carriera musicale.\nNel 1982 si \u00e8 sposata con Gray Chapman. Nello stesso anno viene pubblicato \"Age to Age\". Riceve due GMA Dove Awards nelle categorie \"Gospel Artist of the Year\" e \"Pop/Contemporary Album of the Year\". Nel 1982 riceve anche il suo primo Grammy Award nella categoria \"Best Contemporary Gospel Performance\".\nCon l'album del 1985 \"Unguarded\" si allontana dal soft rock per avvicinarsi al pop commerciale, allontandanosi anche in parte dalle tematiche della musica cristiana. Nel 1986, incide assieme a Peter Cetera il singolo \"The Next Time I Fall\", che raggiunge il primo posto della classifica Billboard Hot 100. Il brano riceve anche una nomination al Premio Grammy per il miglior duetto. Tra il 1983 ed il 1988 vince altri quattro Grammy: \"Best Gospel Performance, Female\" per \"Ageless Medley\" nel 1983, \"Best Gospel Performance, Female\" per \"Angels\" nel 1984, \"Best Gospel Performance, Female\" per \"Unguarded\" nel 1984 e \"Best Gospel Performance, Female\" per \"Lead Me On\" nel 1988.\nIl successo commerciale prosegue con \"Heart in Motion\" (1991), caratterizzato dal brano \"Baby Baby\", ispirato alla nascita della sua prima figlia. Nell'ottobre 1992 pubblica il disco natalizio \"Home for Christmas\", coadiuvato dai singoli \"Breath of Heaven (Mary's Song)\" e \"Grown-Up Christmas List\".\nIn \"House of Love\", album uscito nel 1994, sono presenti tra le altre tracce un duetto con Vince Gill, importante esponente di musica country, ed una cover di Joni Mitchell.\nRealizza la cover di \"The Things We Do for Love\" dei 10cc per la colonna sonora del film \"Un marito... quasi perfetto\" (1996). Fa seguito l'album \"Behind the Eyes\", che assume tempi meno ottimisti rispetto al passato. Chiude gli anni '90 pubblicando un altro album natalizio (\"A Christmas to Remember\") e recitando nel film televisivo \"Le melodie del cuore\".\nNel 1999 inoltre divorzia da Chapman e nel marzo 2000 sposa il cantautore country Vince Gill. Proprio un anno dopo nasce la loro prima figlia Corrina, quarto figlio per Amy Grant.\nProprio Gill \u00e8 coproduttore dell'album \"Legacy... Hymns and Faith\", che consiste soprattutto di inni, ma anche di canzoni originali; album che esce nel maggio 2002. Fa seguito l'album \"Simple Things\" nel 2003. Nello stesso periodo viene inserita nella Gospel Music Hall of Fame dalla Gospel Music Association. Nel periodo settembre-dicembre 2005 prende parte al programma televisivo della NBC \"Three Wishes\".\nCon l'uscita di \"Rock of Ages... Hymns and Faith\", nel 2006 ottiene un altro Grammy nella categoria \"Best Southern, Country or Bluegrass Gospel Album\". Nel settembre 2006 pubblica l'album dal vivo \"Time Again... Amy Grant Live\", registrato in Texas. Nell'ottobre 2007 pubblica un'autobiografia dal titolo \"Mosaic: Pieces of My Life So Far\". Nello stesso periodo lascia le etichette Word/Warner per accasarsi alla EMI CMG, che produce la raccolta \"Greatest Hits\" nell'ottobre 2007. Duetta con l'artista canadese Anne Murray nella canzone \"Could I Have This Dance\" inclusa nell'album \"\" (2007). Nel settembre 2008 pubblica un'altra raccolta, questa natalizia, dal titolo \"The Christmas Collection\". Sempre nel 2008 partecipa al progetto di beneficenza \"CompassionArt\".\nNel maggio 2009 pubblica due nuove canzoni, \"She Colors My Day\" e \"Unafraid\". Nel marzo 2010 pubblica invece l'album \"Somewhere Down the Road\", che \u00e8 accompagnato dal singolo \"Better Than a Hallelujah\".\nNel maggio 2013 pubblica il suo quindicesimo album in studio \"How Mercy Looks from Here\", prodotto da Marshall Altman. Fa seguito nell'agosto 2014 un disco di remix dal titolo \"In Motion: The Remixes\". Nell'aprile 2015 \u00e8 la volta della raccolta \"Be Still and Know... Hymns &amp; Faith\".\nNell'ottobre 2016 pubblica l'album natalizio \"Tennessee Christmas\"."}
{"id": "3385969", "revid": "1543377", "url": "https://it.wikipedia.org/wiki?curid=3385969", "title": "Ospedale San Biagio (Domodossola)", "text": "L'ospedale San Biagio di Domodossola \u00e8 uno dei principali ospedali della provincia del Verbano-Cusio-Ossola. Si trova nel \"Largo Caduti dei Lager Nazifascisti\".\nStoria.\nNon si sa con certezza in che anno fu costruito. Il pi\u00f9 antico testo che faccia riferimento all'ospedale risale al 1245, trovato nell'Isola di San Giulio. Il documento non \u00e8 altro che il testamento di Lanfranco da Momo, defunto nell'Isola, che lasci\u00f2 20 soldi imperiali da dividere fra poveri, fra i residenti e fra il custode dell'Ospedale di Domodossola.\nUn documento del 1295, conservato nell'archivio del Sacro Monte di Domodossola, attestava che furono lasciati al convento dei \u201cFrati Minori\u201d alcuni legati, fra i quali uno per la costruzione di una chiesa annessa all'Ospedale.\nAll'interno di questo \u00e8 oggi presente una pergamena risalente all'11 agosto 1396.\nIl 23 settembre 1910 accolse Geo Chavez, l'aviatore peruviano che per primo trasvol\u00f2 il Sempione, schiantandosi al momento dell'impatto, morto per\u00f2 quattro giorni dopo il suo ricovero.\nReparti.\nQuesti sono i reparti presenti all'interno dell'ospedale:"}
{"id": "3385971", "revid": "767487", "url": "https://it.wikipedia.org/wiki?curid=3385971", "title": "Ghecis", "text": ""}
{"id": "3385978", "revid": "104265", "url": "https://it.wikipedia.org/wiki?curid=3385978", "title": "Gino Cortelazzo", "text": "Biografia.\nGino Cortelazzo nasce ad Este (Padova) nel 1927. Dopo varie esperienze lavorative anche in Sud America riesce a superare gli ostacoli che gli impediscono di dedicarsi completamente alla scultura e si diploma all'Accademia di belle arti di Bologna con Umberto Mastroianni.\nNel 1970 gli viene affidata la cattedra di scultura all'Accademia di belle arti di Ravenna, diretta da Raffaele De Grada e trova come colleghi per gli insegnamenti di arti applicate, pittura, incisione e storia dell'arte Gi\u00f2 Pomodoro, Luca Crippa, Tono Zancanaro e Massimo Carr\u00e0.\nNegli anni \u201870 a Milano incontra il mondo dell'alta moda. Biki, Baratta, Soldano gli commissionano dei gioielli (pezzi unici) per le sfilate. Conosce Dino Buzzati e Davide Lajolo, con il quale rimarr\u00e0 sempre legato da profonda amicizia. Incontra Gianni Berengo Gardin ed Enrico Cattaneo che fotograferanno la sua opera.\nNel 1975 a Roma incontra Giulio Carlo Argan che lo presenta in una serie di mostre in Germania ed Austria, e Cortelazzo inizia un percorso espositivo che lo porta in Europa e in America Latina.\nNel 1980 inaugura la casa-studio di Este, luogo d'incontro per artisti e critici quali il Maestro Riccardo Muti, Palma Bucarelli e Giuseppe Mazzariol con il quale instaura un sodalizio che per Cortelazzo sar\u00e0 fondamentale.\nMuore inaspettatamente il 6 novembre 1985."}
{"id": "3385981", "revid": "74173", "url": "https://it.wikipedia.org/wiki?curid=3385981", "title": "Janti", "text": "Janti era un comitato per lo sviluppo dei villaggi (VDC) del Nepal situato nella Provincia No. 1 e nel distretto di Udayapur, \u00e8 stato abolito dal marzo 2017 in seguito ad una riforma amministrativa.\nAl censimento del 1991, aveva 2142 abitanti."}
{"id": "3385983", "revid": "74173", "url": "https://it.wikipedia.org/wiki?curid=3385983", "title": "Iname", "text": "Iname era un comitato per lo sviluppo dei villaggi (VDC) del Nepal situato nella Provincia No. 1 e nel distretto di Udayapur, \u00e8 stato abolito dal marzo 2017 in seguito ad una riforma amministrativa quando, insieme ai VDC di Rupatar, Thanagaun, Okhale e Lekhgaun ha dato luogo alla municipalit\u00e0 di Tapli."}
{"id": "3385995", "revid": "648716", "url": "https://it.wikipedia.org/wiki?curid=3385995", "title": "Joe Bernstein", "text": "Nel 1983 \u00e8 stato inserito nel Poker Hall of Fame.\nIn carriera ha vinto un braccialetto delle World Series of Poker nell'edizione 1973, grazie al successo nel $3.000 Limit Ace to Five Draw.\nBernstein \u00e8 inoltre considerato uno degli inventori dei sistemi di conteggio delle carte nel Blackjack."}
{"id": "3385998", "revid": "1924342", "url": "https://it.wikipedia.org/wiki?curid=3385998", "title": "Singoli al numero uno nella Billboard Hot 100 nel 2011", "text": "La Billboard Hot 100 \u00e8 una classifica dei singoli pi\u00f9 venduti negli Stati Uniti d'America redatta dal magazine \"Billboard\" e stilata sulla base dei dati di vendita calcolati non solo sugli album venduti \"fisicamente\", ma anche sulle vendite digitali e sui passaggi in radio."}
{"id": "3385999", "revid": "1776051", "url": "https://it.wikipedia.org/wiki?curid=3385999", "title": "Giuseppe Vaccaj", "text": "Biografia.\nNasce da Nicola Vaccaj (musicista, compositore e insegnante di canto, autore tra l'altro, del \"Metodo pratico di canto italiano da camera\", diviso in quindici lezioni, edito a Londra nel 1883) e da Giulia Puppati.\nTra il 1853 e il 1857 compie gli studi di giurisprudenza e legge, prima a Urbino e poi a Pesaro e Roma, dove si trasferisce a vivere.\nPittore, si forma artisticamente alla scuola di Carlo Gavardini e Jean Achille Benouville.\nNel settembre 1860 l'esercito piemontese occupa Umbria e Marche. Vaccaj si trasferisce a Pesaro. Qui \u00e8 subito nominato membro della Commissione di arruolamento per la formazione di una Guardia nazionale provvisoria e membro della Congregazione di carit\u00e0. Sposa Adele Fazi e incomincia la carriera di amministratore pubblico, ricoprendo la carica di consigliere comunale e poi di assessore.\nNel 1864 nasce la figlia Beatrice e nel 1873 muore la moglie Adele. Alle cariche amministrative comunali affianca dal 1866 quelle provinciali, con le nomine a consigliere della Provincia di Pesaro e Urbino, a membro del Consiglio provinciale scolastico. \nSindaco di Pesaro dal 1878 al 1885, si occupa, tra l'altro: della questione dell'eredit\u00e0 di Gioacchino Rossini a vantaggio della citt\u00e0, che porter\u00e0 alla nascita del Liceo musicale Rossini; della modernizzazione del manicomio provinciale di San Benedetto, intrattenendo una corrispondenza con Cesare Lombroso; della nascita della Scuola pratica di agricoltura; della creazione della Scuola d'arte applicata all'industria. \nSposa Teresa Gennari nel 1883, pittrice e ottima disegnatrice, abile soprattutto nella realizzazione di disegni a carbone. \nDiviene deputato al Parlamento nel 1885, candidato di parte monarchico-liberale. Nel 1892 la sua famiglia subisce a Pesaro un attentato dinamitardo, che lo determina nella decisione di ritirarsi dall'attivit\u00e0 politica, finch\u00e9 nel 1900 riceve la nomina a senatore del Regno d'Italia. \nNell'arco della vita, cos\u00ec ricca di impegni pubblici, non smette mai di dipingere, n\u00e9 rinuncia a partecipare o a visitare le grandi esposizioni nazionali di Milano, Torino, Venezia, Firenze, e quelle internazionali di Parigi e Londra. Tra i suoi temi artistici preferiti: i paesaggi marchigiani, le immagini \"en plain air\", gli orridi, la natura, gli alberi, il cielo, la luce.\nMuore a Pesaro il 2 ottobre 1912.\nL'Archivio Vaccaj \u00e8 attualmente ospitato presso l'Ente Olivieri - Biblioteca e Musei Oliveriani, Pesaro.\nBibliografia: Giuseppe Appella (a cura di), Giuseppe Vaccaj. Dipinti e disegni dal 1856 al 1912, catalogo della mostra, palazzo Montani Antaldi, Pesaro, Il lavoro editoriale, Ancona, 2000."}
{"id": "3386000", "revid": "1106276", "url": "https://it.wikipedia.org/wiki?curid=3386000", "title": "Pirofilia", "text": "La pirofilia (dal greco \u03c0\u1fe6\u03c1 (\"pyr\", fuoco) e \"filia\" \u03c6\u03b9\u03bb\u03af\u03b1 = \"amore\", \"affinit\u00e0\") \u00e8 una parafilia per la quale il paziente riceve gratificazione dall'incendiare qualcosa mediante l'utilizzo del fuoco o attivit\u00e0 riguardanti esso. Si tratta dell'espressione pi\u00f9 violenta di un'attrazione profonda per il senso di pericolo e distruzione, che di solito si manifesta solo sotto forma di piccoli giochi innocui (un classico: strinarsi i peli delle braccia con l'accendino) ma che diventano nel tempo ossessivi. Come tutte le malattie psicoaggressive, la pirofilia deriva da una mancata fonte di affetto nel periodo dell'infanzia. "}
{"id": "3386001", "revid": "767487", "url": "https://it.wikipedia.org/wiki?curid=3386001", "title": "Maja Keuc", "text": "Nel 2010 ha partecipato a \"Slovenija ima talent\" (la versione slovena di Britain's Got Talent), arrivando seconda. Dopo il programma aderisce al progetto musicale \"Papir\", con cui pubblica l'album \"Po Viharju\".\nHa rappresentato la Slovenia all'Eurovision Song Contest 2011 a D\u00fcsseldorf in Germania con la canzone \"No One\", arrivando tredicesima in finale.\nIl primo dicembre 2011 pubblica il suo primo album solista \"Indigo\".\nSuccessivamente nel 2016 pubblica anche il suo secondo album \"Fairytales.\""}
{"id": "3386004", "revid": "643494", "url": "https://it.wikipedia.org/wiki?curid=3386004", "title": "Cuori rubati", "text": "Cuori rubati \u00e8 stata una soap opera italiana, girata e ambientata a Torino (dove era stata girata anche la soap opera del pomeriggio di Canale 5 Centovetrine), prodotta dalla Grundy Productions Italia, andata in onda su Rai 2 per 280 episodi a partire dal 14 gennaio 2002. La serie \u00e8 stata cancellata dai palinsesti televisivi il 14 marzo del 2003, ma \u00e8 stata replicata negli anni successivi. La sigla \u00e8 stata Sabbia fra le dita di Gaetano Pellino.\nTrama.\nLa trama racconta le vicende quotidiane di tre famiglie e di un gruppo di ragazzi alle prese con la routine della vita di tutti i giorni. Amori e conflitti rappresentano l'innesco fra gli intrecci narrativi, che si sviluppano tra i vari nuclei familiari ed i singoli personaggi.\nTeatro delle vicende \u00e8 Torino, una metropoli italiana con tutte le dinamiche sociali, lavorative e relazionali che essa comporta. Un luogo, dunque, in cui chiunque si pu\u00f2 riconoscere, anche perch\u00e9 i personaggi sono di diversa estrazione sociale e provengono da varie parti del Paese. La scelta \u00e8 caduta su Torino, che - per la sua conformazione - si presta perfettamente alla collocazione dei luoghi in cui si sviluppano le storie e dei nuclei familiari protagonisti del serial. Il fiume che attraversa la citt\u00e0, il Po, rappresenta infatti una sorta di spartiacque tra due mondi: la zona collinare, dove abitano le famiglie pi\u00f9 benestanti, e la zona di pianura, che raccoglie studenti e famiglie di vario ceto. Pi\u00f9 in particolare, in collina abitano due famiglie: la prima, i Donadoni, molto ricca, l'altra, i Galanti, appartenente al ceto medio borghese. Lungo il fiume si riversa molta della vita sociale della citt\u00e0 e, non a caso, vi si trovano due importanti punti di incontro della soap: su una sponda, un bar gestito da un gruppo di ragazzi e, sull'altra, un centro sportivo di canottaggio, di cui \u00e8 proprietario Fabio Galanti, uno dei personaggi centrali della serie. In pianura abitano, invece, i Rocca, una terza famiglia di estrazione pi\u00f9 modesta, ed i numerosi ragazzi protagonisti delle storie, e vi si trova un altro punto di incontro cruciale: il negozio di musica gestito da Mattia.\nI nuclei familiari.\nFamiglia Donadoni\n\u00c8 senza dubbio una delle famiglie pi\u00f9 ricche e famose di Torino che abita in collina, l\u00e0 dove si riesce a dominare la citt\u00e0 e dove i problemi della metropoli appaiono pi\u00f9 piccoli e lontani. \u00c8 composta da tre persone: Giorgio (Paolo Maria Scalondro), Ginevra (Bettina Giovannini), rispettivamente marito e moglie, e la figlia Giulia (Christiane Filangieri).\nFamiglia Galanti\nRappresenta la classe borghese e come i Donadoni vive sui colli della citt\u00e0. \u00c8 composta da cinque persone: Paolo (Massimo De Rossi), Lia (Angiola Baggi) e i rispettivi figli Stefano (Paolo Ricca), Asia (Samia Kassir) e Luca (Lorenzo Rulfo). Fabio Galanti (Niseem Onorato) ha circa 35 anni e vive nel centro della citt\u00e0 in un appartamento luminoso e moderno. \u00c8 il proprietario di un circolo sportivo sulle sponde del fiume ed \u00e8 il fratello di Paolo, con il quale non corre buon sangue per vecchi rancori del passato, mentre \u00e8 l'alleato per eccellenza del nipote Stefano.\nFamiglia Rocca\n\u00c8 un'umile ed onesta famiglia che abita in un vecchio appartamento del centro di Torino, in prossimit\u00e0 del fiume. Un nucleo familiare piuttosto anomalo composto da due sorelle: Valentina (Eleonora D'Urso) e Chiara (Marika Morra), che vivono con il nonno Arturo (Sergio Fiorentini), poich\u00e9 la madre divorziata \u00e8 quasi sempre assente, impegnata ad inseguire l'amore che sembra tardare ad arrivare. Hanno spesso problemi economici e le uniche entrate sono la misera pensione del nonno e il modesto assegno familiare che Marco, il padre delle ragazze, manda mensilmente alle figlie per gli alimenti. Con loro vive Eleonora (Micaela Ramazzotti), un'avvenente ed intrigante ragazza.\nFamiglia Sensi\n\u00c8 una ricca famiglia di imprenditori formata da Gustavo (Carlo Sabatini), rimasto solo dopo la prematura scomparsa della moglie e dalla figlia Marina (Brigitte Boccoli). Il patrimonio finanziario della societ\u00e0 di Gustavo attraverser\u00e0 una grave crisi, mettendo a dura prova gli equilibri familiari.\nAppartamento dei ragazzi\nNel centro della citt\u00e0, in un appartamento colorato e costantemente in disordine vivono tre ragazzi. Roberto (Marco Mario de Notaris) e Cristiano (Davide Ricci) sono due studenti, mentre Andrea (Marco Basile) \u00e8 lo squattrinato gestore di un bar. I ragazzi provengono tutti da famiglie piuttosto umili e spesso per sbarcare il lunario sono costretti a grossi sacrifici. Mattia Bonanni (Gualtiero Scola) \u00e8 il proprietario del negozio di dischi sotto i portici del centro storico. In realt\u00e0 \u00e8 anche il suo appartamento, poich\u00e9 vive nel monolocale ricavato dal retro del negozio."}
{"id": "3386005", "revid": "339392", "url": "https://it.wikipedia.org/wiki?curid=3386005", "title": "Tsung-Hua Yang", "text": ""}
{"id": "3386006", "revid": "135224", "url": "https://it.wikipedia.org/wiki?curid=3386006", "title": "Ospedale di Domodossola", "text": ""}
{"id": "3386009", "revid": "729019", "url": "https://it.wikipedia.org/wiki?curid=3386009", "title": "Battaglia di Noreuil", "text": "La battaglia di Noreuil fu un combattimento avvenuto nel 1917 durante la prima guerra mondiale. Nei primi mesi del 1917, il generale John Gellibrand, comandante della \"2nd Division\", inizi\u00f2 ad avanzare perch\u00e9 sospettava che i Tedeschi si stessero ritirando. L'avanzata di Gellibrand incominci\u00f2 bene ma termin\u00f2 in un disastro, con un attacco mal pianificato e mal eseguito contro il villaggio di Noreuil.\nNella mattina del 2 aprile 1917, il villaggio fu attaccato dal \"50th\" e dal \"51st Battalion\", supportati dal \"49th\" e dal \"52nd Battalion\": queste quattro unit\u00e0 erano costituite da truppe australiane. Attaccando da nord, gli uomini del \"51st Battalion\" avanzarono rapidamente e scoprirono una trincea non occupata, che si trovava tra loro e l'obbiettivo principale, una strada a est del villaggio. Incontrando il fuoco delle mitragliatrici proveniente Noreuil, ora dietro di loro, si fermarono nella trincea. Il \"50th Battalion\", muovendosi verso il paese da sud, aveva incontrato un'opposizione molto pi\u00f9 pesante.\nI distaccamenti incaricati di rastrellare il villaggio erano troppo deboli e furono catturati, consentendo ai Tedeschi di attaccare i soldati che erano passati di l\u00e0 del villaggio dalla parte posteriore. Solo dopo che le riserve del battaglione furono impegnate in battaglia, il \"50th\" fu in grado di mettere in sicurezza le posizioni a sud del \"51th\". La strada, tuttavia, rimase in mano tedesca e non fu occupata fino a quando essi si ritirarono nelle prime ore del 3 aprile.\nI Tedeschi, il 15 aprile, lanciarono un contrattacco di alcuni giorni, che per\u00f2 fu respinto, a prezzo di perdite elevate in entrambi gli schieramenti."}
{"id": "3386013", "revid": "767487", "url": "https://it.wikipedia.org/wiki?curid=3386013", "title": "Jack Pyc", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1995 (edizione tenutasi a Winterberg, Germania) insieme al connazionale Pierre Lueders. Nell'edizione l'oro and\u00f2 alla Germania, il bronzo alla squadra francese."}
{"id": "3386030", "revid": "742538", "url": "https://it.wikipedia.org/wiki?curid=3386030", "title": "Leo Ferrero", "text": "Biografia.\nLeo Ferrero nacque a Torino dal noto storico Guglielmo Ferrero e da Gina Lombroso, scrittrice, medico e figlia del celebre antropologo Cesare Lombroso. La famiglia si trasfer\u00ec nel 1916 a Firenze e Leo, gi\u00e0 ottimo conoscitore della lingua francese, dal 1917 inizi\u00f2 a collaborare alla rivista letteraria \u00abLes Jeunes Auteurs\u00bb. Appassionato di teatro, scrisse nel 1919 \"La favola dei sette colori\" e nel 1921 \"Il ritorno di Ulisse\", due drammi in versi di argomento mitologico.\nViaggiando frequentemente con il padre in diversi paesi d'Europa, a Parigi fu colpito dalle opere teatrali di Denys Amiel e di Paul G\u00e9raldy: nel 1923 scrisse \"La chioma di Berenice\", e nel 1924 \"Le campagne senza Madonna\", due drammi in tre atti, il primo sulla relazione tra Catullo e Lesbia, il secondo, d'ambientazione moderna, \u00e8 la rappresentazione della vita di due coniugi secondo l'ispirazione intimista dei due autori francesi. Quello stesso anno Leo pubblic\u00f2 con il padre \"La palingenesi di Roma\", una storia della storiografia romana da Livio a Machiavelli.\nLeo Ferrero, iscritto dal 1921 alla Facolt\u00e0 di lettere all'Universit\u00e0 di Firenze, collaborava con articoli di critica letteraria e teatrale su \u00abIl Secolo\u00bb - collaborazione interrotta nel 1923 a seguito della fascistizzazione del quotidiano - su \u00abIl Mondo\u00bb di Corrado Alvaro, su \u00abIl Baretti\u00bb di Piero Gobetti e su \u00abLa Fiera Letteraria\u00bb di Umberto Fracchia. La posizione apertamente antifascista del padre coinvolse tutta la famiglia Ferrero che si trov\u00f2 a essere senza passaporto e costantemente sorvegliata dalla polizia politica: tali vicende furono descritte da Leo, anche con ironia e umorismo, nel \"Diario di un privilegiato sotto il fascismo\", pubblicato postumo.\nNel 1927 Leo fu costretto a cessare la collaborazione con \"La Fiera Letteraria\". Fu tuttavia collaboratore di quotidiani e periodici esteri, come \u00abLe Figaro\u00bb, \u00abLa D\u00e9p\u00eache de Toulouse\u00bb, il \u00abNew York Sunday Times\u00bb, \u00abLes Nouvelles litt\u00e9raires\u00bb, \u00abLa R\u00e9vue juive\u00bb, e altri, e tra i promotori della rivista \u00abSolaria\u00bb, fondata nel 1926 dall'amico Alberto Carocci, una delle migliori riviste letterarie del tempo, aperta alle esperienze culturali europee. Nell'articolo \"Perch\u00e9 l'Italia abbia una letteratura europea\", Ferrero riteneva necessario che la letteratura italiana dovesse caratterizzarsi da un forte impegno morale e sociale secondo il solco aperto dai grandi romanzi europei dell'Ottocento, senza indulgere negli sperimentalismi dell'avanguardia.\nLaureatosi alla fine del 1927 con una tesi su Leonardo e sapendo di non avere prospettive di lavorare liberamente in Italia, ottenuto il passaporto, nel 1928 si trasfer\u00ec a Parigi, dove frequent\u00f2 i molti antifascisti italiani l\u00ec presenti, in particolare Andrea Caffi, Lauro De Bosis, Giansiro Ferrata, Aldo Garosci e Carlo Levi, ma anche Andr\u00e9 Gide, Andr\u00e9 Malraux e Paul Val\u00e9ry, autore dell'introduzione al suo studio \"L\u00e9onard de Vinci ou l'oeuvre d'art\", rielaborazione della tesi di laurea, pubblicato nel 1929.\nDel 1932 \u00e8 il saggio \"Paris, dernier mod\u00e8le de l'Occident\", che affronta il problema della crisi politica europea vista come una frattura esistente tra le \"\u00e9lite\" intellettuali e le classi dirigenti dei paesi occidentali. Solo in Francia, a suo giudizio, esisteva ancora accoglienza dei valori culturali dai circoli intellettuali, radicati eminentemente nella capitale, e la classe politica ed economica francese. A Parigi Ferrero tent\u00f2 anche il romanzo. Un primo tentativo, \"Le misanthrope de Padoue\", non lo soddisfece e distrusse il manoscritto. Il secondo, \"Espoirs\", descrive le vicende di un gruppo di giovani i cui progetti, essendo essi incapaci di rapportarsi con la realt\u00e0, sono destinati al fallimento.\nOttenuta una borsa di studio dalla Fondazione Rockfeller per una ricerca sugli Indiani del Nuovo Messico, nel settembre del 1932 Ferrero si trasfer\u00ec negli Stati Uniti e qui, a Santa Fe, mor\u00ec il 26 agosto 1933 in un incidente automobilistico.\nTra le sue carte fu trovato il dramma satirico \"Angelica\", personificazione dell'Italia soggetta al fascismo. Il cavaliere Orlando libera Angelica dalle grinfie di un tiranno, che viene rovesciato, ma l'impresa, dopo un primo momento di entusiasmo, lascia deluso gran parte del popolo, che dalla dittatura ricavava pur sempre dei vantaggi. La prima messa in scena in assoluto \u00e8 avvenuta ad opera di Georges Pito\u00ebff (Parigi, Th\u00e9\u00e2tre des Mathurins, 20 luglio 1936). La prima rappresentazione italiana \u00e8 stata per iniziativa della Compagnia del Teatro dell'Arte di Firenze (regia di Alessandro Brissoni, aprile 1946) e poi con il Centro Universitario Teatrale di Roma (26 gennaio 1948, regia di Lucio Chiavarelli, con Giulietta Masina e Marcello Mastroianni). Successivamente \u00e8 stata ripresa dal Teatro Stabile di Torino per la regia di Gianfranco De Bosio (XVIII Festival Internazionale della Prosa di Venezia, 15 luglio 1959).\nFerrero lasci\u00f2 altri scritti: le raccolte di versi e prose \"D\u00e9sespoirs\" e \"La catena degli anni\", i saggi \"Meditazioni sull'Italia\", \"Am\u00e9rique, miroir grossissant de l'Europe\", \"Le secret de l'Angleterre\" e scritti vari di critica letteraria."}
{"id": "3386033", "revid": "716642", "url": "https://it.wikipedia.org/wiki?curid=3386033", "title": "George Camsell", "text": "Carriera.\nCon 18 reti in 9 partite con la maglia della nazionale, Camsell \u00e8 fra i calciatori che hanno disputato pi\u00f9 di un match internazionale quello con la miglior media-gol."}
{"id": "3386035", "revid": "2176804", "url": "https://it.wikipedia.org/wiki?curid=3386035", "title": "Pescarenico", "text": "Pescarenico (\"Pescarenech\" in dialetto lecchese) \u00e8 un rione di Lecco, posto sulla riva sinistra dell'Adda, nel tratto compreso fra il termine del ramo lecchese del lago di Como e il piccolo lago di Garlate.\nStoria.\nNel secolo XVII costituiva un villaggio ai cui abitanti era concesso il diritto di pesca nel tratto fluviale prospiciente il paese, ricco in fauna ittica. Le barche dei pescatori venivano tirate a secco nell'approdo vicino a piazza Era, che era la piazza del quartiere.\nNel 1576 alla presenza del governatore spagnolo Mendoza, cavaliere di Sant'Jago e governatore della piana di Lecco, venne costruito un convento di cappuccini per adempiere ad una loro richiesta di avere un altro convento oltre ai loro conventi di Bergamo, Domaso e Como, secondo gli storici L. Gualtieri di Brenna e Cesare Cant\u00f9 il governatore in persona \u00ab...and\u00f2 in giro col bacile a raccogliere limosine per quell'edil\u00eczio. E si perpetu\u00f2 l'usanza che ogni anno le parrocchie del Territorio, alle rogazioni e a san Francesco, venisser processionalmente al convento a far un'offerta, e udire la messa cantata dal prevosto di Lecco; finch\u00e9 uno di questi, che poco se la dicea coi frati, interruppe la consuetudine\u00bb.\nQuesto convento venne danneggiato da un terremoto, senza esserne distrutto, la notte del 12 giugno 1646, secondo l'elenco dei terremoti storici compilato da Mercalli (1888). Accanto al convento venne eretta la chiesa conventuale, dedicata, come il convento, a San Francesco. Il complesso venne affidato ai frati francescani, i quali lo adibirono ad alloggio per i confratelli provenienti da Bergamo che si recavano a Como o Domaso.\nNel 1810 il convento fu soppresso per volere di Napoleone Bonaparte e la chiesa venne riattata, specie nella facciata, attribuita all'architetto Giuseppe Bovara, e dedicata a San Materno, associato pi\u00f9 tardi a Lucia, presumibilmente in omaggio al Manzoni. Tra i documenti del Ducato di Milano, Pescarenico risulta parte del comune di Lecco gi\u00e0 dal 1757.\nLuogo manzoniano.\n\u00c8 l'unico luogo di Lecco citato esplicitamente da Alessandro Manzoni nei Promessi Sposi. A Pescarenico lo scrittore ubic\u00f2 il convento dei Cappuccini in cui vivevano Fra Cristoforo e fra Galdino e da questo paesino, nella vicinanza della foce del Bione (un piccolo torrente che scorre in zona finendo nell'Adda) si allontaner\u00e0 in barca Lucia per fuggire dalle mire di Don Rodrigo.\nSempre di Pescarenico \u00e8 il pesciaiolo che porter\u00e0 ad Agnese e Lucia notizie del loro paese natale, quando queste erano rifugiate a Monza.\n\"Sagra de Pescarenech\".\n\u00c8 una sagra che si tiene annualmente durante il mese di luglio, con i tornei di calcio e pallavolo, serate danzanti in oratorio, regata dei \"batei\" e delle \"lucie\"."}
{"id": "3386039", "revid": "287204", "url": "https://it.wikipedia.org/wiki?curid=3386039", "title": "Luchini", "text": ""}
{"id": "3386042", "revid": "731511", "url": "https://it.wikipedia.org/wiki?curid=3386042", "title": "Marco Casadei", "text": "Carriera.\nClub.\nDopo aver giocato con il Tre Penne, nel 2008 si trasferisce al Murata e nel 2010 al Real Misano,(2011-2012 Murata)\nNazionale.\nConta una presenza con la Nazionale sammarinese."}
{"id": "3386043", "revid": "287204", "url": "https://it.wikipedia.org/wiki?curid=3386043", "title": "Newton (Blake)", "text": "Newton \u00e8 un monotipo di William Blake risalente al 1795, anche se venne riprodotto e ristampato nel 1805. \u00c8 attualmente custodito alla Tate Gallery di Londra.\nDescrizione.\nL'opera \u00e8 un monotipo, ovvero un'incisione stampata con successiva applicazione del colore; fa parte di una serie di 12 opere prodotte con la medesima tecnica tra il 1795 ed il 1805, tra le quali si trovano le rappresentazioni su Nabucodonosor II.\nL'uomo rappresentato nella raffigurazione \u00e8 Isaac Newton, il celeberrimo fisico e matematico inglese; egli \u00e8 ritratto seduto su una roccia che si sviluppa dal lato sinistro del dipinto, ricoperta di alghe e altri residui che richiamano l'ambiente marino. Newton \u00e8 nudo, ripiegato su se stesso completando idealmente la forma del masso che lo sostiene; il suo sguardo \u00e8 rivolto verso il basso, su disegni e diagrammi che sta analizzando con un compasso."}
{"id": "3386048", "revid": "74173", "url": "https://it.wikipedia.org/wiki?curid=3386048", "title": "Hardeni", "text": "Hardeni era un comitato per lo sviluppo dei villaggi (VDC) del Nepal situato nella Provincia No. 1 e nel distretto di Udayapur, \u00e8 stato abolito dal marzo 2017 in seguito ad una riforma amministrativa ed \u00e8 confluito nella municipalit\u00e0 di Katari\nAl censimento del 1991, aveva 2906 abitanti."}
{"id": "3386049", "revid": "767487", "url": "https://it.wikipedia.org/wiki?curid=3386049", "title": "Frank Swift", "text": "Carriera.\nGioc\u00f2 per quasi tutta la carriera nel , con cui vinse nel 1934 una FA Cup.\nDivenne poi giornalista per il \"News of the World\". Mor\u00ec nel disastro aereo di Monaco di Baviera, viaggiando sullo stesso aereo del Manchester United, di cui doveva seguire un incontro in Serbia."}
{"id": "3386050", "revid": "339392", "url": "https://it.wikipedia.org/wiki?curid=3386050", "title": "Eden (Subsonica)", "text": ""}
{"id": "3386051", "revid": "74173", "url": "https://it.wikipedia.org/wiki?curid=3386051", "title": "Hadiya (Nepal)", "text": "Hadiya \u00e8 un centro abitato del Nepal situato nel distretto di Udayapur (Provincia No. 1).\nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC), la fusione con i VDC di Chaudandi, Siddhipur e Sundarpur e coj la municipalit\u00e0 di Beltar Bashasa ha dato luogo alla municipalit\u00e0 di Chaudandigadhi.\nAl censimento del 1991, aveva 8564 abitanti distribuiti in 1579 caseggiati distinti."}
{"id": "3386052", "revid": "6923", "url": "https://it.wikipedia.org/wiki?curid=3386052", "title": "Mikasa (azienda)", "text": "Mikasa Sports \u00e8 un'azienda giapponese di articoli sportivi con sede ad Hiroshima.\nProduce principalmente articoli per la pallavolo. I palloni della Mikasa sono utilizzati per tutte le competizioni internazionali della FIVB, nonch\u00e9 per numerosi campionati nazionali, compresa la Superlega italiana.\n\u00c8 inoltre il fornitore ufficiale di palloni da pallavolo per le Olimpiadi.\nLa Mikasa produce inoltre palloni da calcio, palloni da pallacanestro e palloni da pallanuoto. In particolare questi ultimi sono impiegati per le pi\u00f9 importanti competizioni ufficiali di tale sport."}
{"id": "3386053", "revid": "2519", "url": "https://it.wikipedia.org/wiki?curid=3386053", "title": "Chaudandi", "text": "Chaudandi era un comitato per lo sviluppo dei villaggi (VDC) del Nepal situato nella Provincia No. 1 e nel distretto di Udayapur.\nNel marzo 2017 in seguito ad una riforma amministrativa \u00e8 stato unito insieme ai VDC di Siddhipur, Hadiya e Sundarpur alla municipalit\u00e0 di Beltar Bashasa per costituire la municipalit\u00e0 di \"Chaudandigadhi\".\nAl censimento del 1991, aveva 2715 abitanti."}
{"id": "3386055", "revid": "74173", "url": "https://it.wikipedia.org/wiki?curid=3386055", "title": "Bhuttar", "text": "Bhuttar \u00e8 un centro abitato del Nepal situato nella municipalit\u00e0 di Rautamai che fa parte del distretto di Udayapur (Provincia No. 1).\nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC). \nAl censimento del 1991, aveva 3244 abitanti."}
{"id": "3386056", "revid": "1305772", "url": "https://it.wikipedia.org/wiki?curid=3386056", "title": "Mikasa", "text": ""}
{"id": "3386057", "revid": "74173", "url": "https://it.wikipedia.org/wiki?curid=3386057", "title": "Beltar", "text": "Beltar era un comitato per lo sviluppo dei villaggi (VDC) del Nepal situato nella Provincia No. 1 e nel distretto di Udayapur, \u00e8 stato abolito dal marzo 2017 in seguito ad una riforma amministrativa.\nAl censimento del 1991, aveva 8903 abitanti.\nNel maggio del 2014 il VDC venne unito a quello di Bashasa per costituire la municipalit\u00e0 di Beltar Bashasa, nel marzo del 2017 vennero uniti i VDC di Chaudandi, Siddhipur, Hadiya e Sundarpur e la municipalit\u00e0 venne rinominata \"Chaudandigadhi\"."}
{"id": "3386061", "revid": "74173", "url": "https://it.wikipedia.org/wiki?curid=3386061", "title": "Bashasa", "text": "Bashasa \u00e8 un centro abitato del Nepal situato nella municipalit\u00e0 di Chaudandigadhi che fa parte del distretto di Udayapur (Provincia No. 1).\nFino alla riforma amministrativa del 2015 (attuata nel 2017) era un comitato per lo sviluppo dei villaggi (VDC). \nAl censimento del 1991, aveva 7887 abitanti distribuiti in 1464 caseggiati distinti.\nNel maggio del 2014 il VDC venne unito a quello di Beltar per costituire la municipalit\u00e0 di Beltar Bashasa, nel marzo del 2017 vennero uniti i VDC di Chaudandi, Siddhipur, Hadiya e Sundarpur e la municipalit\u00e0 venne rinominata \"Chaudandigadhi\"."}
{"id": "3386062", "revid": "767487", "url": "https://it.wikipedia.org/wiki?curid=3386062", "title": "Alan Toccaceli", "text": "Carriera.\nClub.\nDopo aver giocato con varie squadre di club, nel 2010 si trasferisce al Murata.\nNazionale.\nConta 2 presenze con la Nazionale sammarinese."}
{"id": "3386064", "revid": "2519", "url": "https://it.wikipedia.org/wiki?curid=3386064", "title": "Barai", "text": " \nBarai era un comitato per lo sviluppo dei villaggi (VDC) del Nepal situato nella Provincia No. 1 e nel distretto di Udayapur, \u00e8 stato abolito dal marzo 2017 in seguito ad una riforma amministrativa.\nAl censimento del 2001 aveva 5.532 abitanti."}
{"id": "3386066", "revid": "110157", "url": "https://it.wikipedia.org/wiki?curid=3386066", "title": "Monte Rosso (Bologna)", "text": "Il monte Rosso (591\u00a0m) \u00e8 una piccola e isolata vetta del medio Appennino bolognese, ubicata in un lembo sud-orientale del comune di Pianoro, presso la frazione \"Livergnano\".\nIl monte Rosso \u00e8 compreso tra le valli dei torrenti Savena a occidente e Zena a oriente e dal versante settentrionale di esso nasce il principale tributario di quest'ultimo, il rio Laurenzano. La montagna \u00e8 ben visibile dalla strada statale n.65 \"della Futa\", dalla quale partono delle vie secondarie che cingono le sue spoglie pendici, nonch\u00e9 dall'abitato di Livergnano stesso."}
{"id": "3386070", "revid": "1603714", "url": "https://it.wikipedia.org/wiki?curid=3386070", "title": "Chiesetta de Probizer", "text": "La Chiesetta de Probizer (\"Kirchlein Probizer\" in tedesco) \u00e8 una chiesetta alpina della Valle di Cei, dedicata all'Assunta, costruita durante il periodo austriaco in Trentino.\nLapidi.\nDietro lo sfarzoso altare, sull'abside, vi \u00e8 una lapide con scritto: \n\"A/Sebastiano de Probizer ed Emilia de Veccelli/il figlio/ D.r Francesco/ ossequioso/ 1891\".\nIl piccolo edificio sacro fu quindi eretto da Francesco per onorare in primo luogo i propri genitori."}
{"id": "3386071", "revid": "287204", "url": "https://it.wikipedia.org/wiki?curid=3386071", "title": "L'errore (singolo)", "text": ""}
{"id": "3386072", "revid": "76963", "url": "https://it.wikipedia.org/wiki?curid=3386072", "title": "Fiorenzo Capriotti", "text": "Biografia.\nFiorenzo Capriotti nacque ad Ascoli Piceno l'8 settembre 1911 e si arruol\u00f2 nella Regia Marina nel 1929, a 18 anni. Venne assegnato all'incrociatore leggero \"Quarto\" di stanza in Cina e partecip\u00f2 poi alla guerra d'Etiopia e alla guerra civile spagnola. Allo scoppio della seconda guerra mondiale rivestiva il grado di capo meccanico di 3\u00aa classe e venne trasferito alla X\u00aa Flottiglia MAS in quanto esperto manovratore degli M.T.M. (Motoscafo Turismo Migliorato/Modificato).. Capriotti partecip\u00f2 all'attacco alla Baia di Suda il 26 marzo 1941 e all'attacco a Malta il 26 luglio dello stesso anno, in seguito al quale ricevette la medaglia d'argento al valor militare e venne gravemente ferito (con esiti permanenti a un braccio e alle mascelle) nonch\u00e9 catturato dai britannici.\nPrigioniero di guerra per cinque anni, passati in Inghilterra, Scozia, Missouri e poi alle Hawaii senza mai cooperare con i suoi nemici, Capriotti torn\u00f2 in Italia nel marzo del 1946 per entrare a far parte, in qualit\u00e0 di reduce di guerra, al nuovo Movimento Sociale Italiano - Destra Nazionale diventandone uno dei dirigenti e candidandosi alle elezioni politiche del 1948.\nRitorn\u00f2 sotto le armi nel 1947, rientrando nella Marina Militare, ma abbandon\u00f2 poco dopo, nel 1948. Contemporaneamente venne contattato da un ufficiale del SIS, un suo amico conosciuto a Shanghai, che gli propose di partire per Israele con il compito di addestrare e formare una unit\u00e0 speciale della marina militare israeliana, la \"Shayetet 13\", come da accordi avvenuti tra Alcide De Gasperi e Ada Sereni (organizzatrice dell'emigrazione di 25.000 ebrei europei in Palestina).\nCapriotti arriv\u00f2 ad Haifa in incognito nel giugno 1948 e subito nel Mar di Galilea, con sei M.T.M. della Marina Militare, inizi\u00f2 il suo intenso lavoro di addestramento dei soldati provenienti dai \"kibbutz\" comandati da uomini come Yohai Ben-Nun (futuro comandante della marina militare israeliana). Era gi\u00e0 in corso infatti la guerra arabo-israeliana del 1948 e per questo la prima azione del neo-costituito corpo speciale israeliano venne fissata per il 22 ottobre, quando vennero affondati nel porto di Gaza la nave ammiraglia della marina militare egiziana, \"el-Amir Faruk\", e un dragamine.\nIl 27 ottobre, l'italiano ritorna in patria ma continua a mantenere stretti rapporti con Israele, sovrintendendo da Lugano alla spedizione di materiale al reparto da lui addestrato in Israele, dove peraltro torner\u00e0 nel 1952. Nel 1957 abbandona l'MSI. Nell'ottobre 1992 torna in Israele, ad Atlit, dove il comandante della marina Amihai Ayalon lo nomina comandante \"ad honorem\" della \"Shayetet 13\" in occasione dell'anniversario dell'azione di Gaza. In Italia divenne imprenditore in Lombardia e nel 1996 ricevette una medaglia dal governo israeliano per aver aiutato l'esodo degli ebrei da La Spezia (in realt\u00e0 Capriotti non fu di alcun aiuto alla partenza delle navi \"Fede\" e \"Fenice\" colme di profughi perch\u00e9 era ancora prigioniero di guerra, ma Ada Sereni volle ugualmente concedergli un riconoscimento). Nell'aprile 1998 era tra gli invitati al gala tenuto a Roma per celebrare i cinquant'anni della nascita dello stato di Israele.\nFiorenzo Capriotti \u00e8 deceduto all'ospedale Civico di San Benedetto del Tronto il 10 novembre 2009."}
{"id": "3386073", "revid": "204012", "url": "https://it.wikipedia.org/wiki?curid=3386073", "title": "Dave MacEachern", "text": ""}
{"id": "3386076", "revid": "1371684", "url": "https://it.wikipedia.org/wiki?curid=3386076", "title": "Epifanio Gonz\u00e1lez", "text": " \u00c8 il fratello dell'ex calciatore della Nazionale di calcio del Paraguay Gabriel Gonz\u00e1lez.\nCarriera.\nInizi\u00f2 la carriera nel campionato nazionale paraguaiano; fu poi nominato internazionale nel 1994. Debutt\u00f2 in un match di club di Coppa Libertadores 1994 tra Defensor Sporting e Colo-Colo, terminato 0-0 e tenutosi il 5 aprile del 1994. L'anno seguente debutt\u00f2 in una competizione ufficiale per Nazionali, il Campionato mondiale di calcio Under-17 1995, dirigendo due incontri, tra cui uno nei quarti di finale. Prese poi parte al Torneo Pre-Olimpico CONMEBOL del 1996, disputato ancora una volta da selezioni giovanili (questa volta Under-23). Arbitra poi la Recopa Sudamericana 1996. La prima manifestazione per Nazionali maggiori cui partecipa Gonz\u00e1lez \u00e8 la Copa Am\u00e9rica 1997: dopo aver diretto due gare del (contro e ) viene designato per la semifinale tra i padroni di casa della e . Nei tornei per club, arbitra la finale della Coppa CONMEBOL 1997 tra Atl\u00e9tico Mineiro e Lan\u00fas. Visti i risultati a livello internazionale, la FIFA lo include nella lista dei direttori di gara per il : in questa competizione, dopo aver diretto due partite della fase a gironi, viene designato per la finale 3\u00ba-4\u00ba posto tra e . Negli anni successivi arbitra varie partite rilevanti, come le finali di Coppa Libertadores 2000, Coppa Mercosur 2001 e Copa Sudamericana 2002, mentre a livello di Nazionali viene chiamato dalla UEFA per dirigere - , valevole per le Qualificazioni al campionato mondiale di calcio 2002."}
{"id": "3386078", "revid": "1185701", "url": "https://it.wikipedia.org/wiki?curid=3386078", "title": "Giulio Zardo", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 2003 (edizione tenutasi a Lake Placid, Stati Uniti d'America) insieme al connazionale Pierre Lueders. Nell'edizione l'oro e il bronzo andarono alla Germania. Nel 2004 vinse la medaglia d'oro sempre nella stessa disciplina."}
{"id": "3386084", "revid": "287204", "url": "https://it.wikipedia.org/wiki?curid=3386084", "title": "Epifanio Gonzalez", "text": ""}
{"id": "3386085", "revid": "287204", "url": "https://it.wikipedia.org/wiki?curid=3386085", "title": "Epifanio Gonzalez Chavez", "text": ""}
{"id": "3386086", "revid": "601780", "url": "https://it.wikipedia.org/wiki?curid=3386086", "title": "Ivana Marie Zelickov\u00e0 Trump", "text": ""}
{"id": "3386089", "revid": "287204", "url": "https://it.wikipedia.org/wiki?curid=3386089", "title": "Vadi", "text": ""}
{"id": "3386092", "revid": "767487", "url": "https://it.wikipedia.org/wiki?curid=3386092", "title": "John Goodall", "text": "Grazie alle 21 marcature realizzate nella stagione 1888-1889 divenne il miglior marcatore mondiale della stagione.\nCarriera.\nNacque a Westminster da genitori scozzesi che si trasferirono presto Kilmarnock, nelle cui squadre locali John cominci\u00f2 a giocare a calcio. Una volta cresciuto scelse per\u00f2 di rappresentare la Nazionale inglese, mentre il fratello Archie Goodall, nato su suolo irlandese, opt\u00f2 per l'Irlanda: questo fece di loro i primi due fratelli nella storia del calcio a giocare per due nazionali diverse. Quando giocava nel Great Lever di Bolton venne notato da William Sudell, presidente ed allenatore del Preston North End, che gli offr\u00ec un contratto. Nel suo primo anno col Preston raggiunse la finale di FA Cup perdendola contro il West Bromwich Albion, mentre l'anno successivo il Preston si aggiudic\u00f2 sia il primo Campionato inglese di calcio, di cui Goodall fu capocannoniere con 21 reti, sia la FA Cup. L'anno successivo raggiunse il fratello nelle file del Derby County e vi rimase per un decennio, nel quale ebbe occasione di fare da chioccia a Stephen Bloomer. Gioc\u00f2 poi in Second Divion con le maglie di New Brighton Rower e Glossop North End; in seguito divenne il primo allenatore della storia del Watford. Gioc\u00f2 anche a cricket, nel Derbyshire County Cricket Club, e a curling."}
{"id": "3386093", "revid": "39004565", "url": "https://it.wikipedia.org/wiki?curid=3386093", "title": "Stephen Bloomer", "text": ""}
{"id": "3386095", "revid": "767487", "url": "https://it.wikipedia.org/wiki?curid=3386095", "title": "Josef Lanzend\u00f6rfer", "text": "Biografia.\nViene ricordato come vincitore di una medaglia d'argento nella sua disciplina, vittoria ottenuta ai campionati mondiali del 1935 (edizione tenutasi a Innsbruck, Austria) insieme al connazionale Karel R\u016f\u017ei\u010dka. Nell'edizione l'oro and\u00f2 alla Svizzera, il bronzo alla squadra italiana."}
{"id": "3386097", "revid": "20090", "url": "https://it.wikipedia.org/wiki?curid=3386097", "title": "Mirage 5", "text": ""}
{"id": "3386102", "revid": "1573940", "url": "https://it.wikipedia.org/wiki?curid=3386102", "title": "Maeotella", "text": "Maeotella \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 diffusa nelle Antille: in particolare finora \u00e8 stata rinvenuta nell'isola di Giamaica e Hispaniola.\nTassonomia.\nGli esemplari di ambo i sessi descritti dai coniugi Peckham nel 1901 vennero denominati \"Saitis perplexus\"; a seguito di uno studio dell'aracnologa Bryant del 1950, sono assurti al rango di specie a s\u00e9.\nA dicembre 2010, si compone di una specie:"}
{"id": "3386103", "revid": "20090", "url": "https://it.wikipedia.org/wiki?curid=3386103", "title": "MiG 23 MS", "text": ""}
{"id": "3386104", "revid": "599013", "url": "https://it.wikipedia.org/wiki?curid=3386104", "title": "Roberto Selva", "text": "Carriera.\nClub.\nDurante la sua carriera ha giocato con La Fiorita e lo Juvenes/Dogana. \u00c8 il fratello minore di Andy Selva, ex calciatore tra le altre del e del Verona.\nNazionale.\nConta 11 presenze con la Nazionale sammarinese."}
{"id": "3386106", "revid": "124808", "url": "https://it.wikipedia.org/wiki?curid=3386106", "title": "The Amazing Race 1", "text": ""}
{"id": "3386108", "revid": "767487", "url": "https://it.wikipedia.org/wiki?curid=3386108", "title": "Karel R\u016f\u017ei\u010dka", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1935 (edizione tenutasi a Innsbruck, Austria) insieme al connazionale Josef Lanzend\u00f6rfer. Nell'edizione l'oro and\u00f2 alla Svizzera, il bronzo alla squadra italiana."}
{"id": "3386109", "revid": "47767", "url": "https://it.wikipedia.org/wiki?curid=3386109", "title": "Chiesa di San Martino (Villa Lagarina)", "text": "La chiesa di San Martino \u00e8 luogo di culto cattolico situato nel comune di Villa Lagarina, in provincia e arcidiocesi di Trento.\nDescrizione.\nLa chiesa sorge in localit\u00e0 Trasiel, sul colle di San Martino, in una valletta parallela a quella di Cei. La valletta \u00e8 detta \"Pr\u00e0 da l'Albi\" per la sua forma che assomiglia al troguolo, o albi, dove mangiano gli animali. Nella valletta, sotto il colle della chiesa, fino al secolo scorso vi era un lago, di circa 2 ettari, detto \"lago di San Martino\", ora \u00e8 in gran parte prosciugato e si riforma nei periodi di grandi piogge. Il suo alveo \u00e8 ora una zona umida molto utile per gli uccelli di passaggio. la chiesa di San Martino \u00e8 considerata una delle pi\u00f9 antiche chiese della zona.\nRaffigurazioni.\nNel Museo civico di Rovereto vi \u00e8 un affresco strappato dalla Sala grande del castello di Castellano con raffigurata la chiesetta di San Martino curiosamente con due piccoli campanili. L'affresco \u00e8 databile ad inizio Seicento o fine Cinquecento."}
{"id": "3386112", "revid": "770634", "url": "https://it.wikipedia.org/wiki?curid=3386112", "title": "Repubblica di Baden", "text": "La Repubblica di Baden fu uno Stato della Germania al tempo della Repubblica di Weimar, formatosi all'abolizione del Granducato di Baden nel 1918. Attualmente \u00e8 parte dello Stato tedesco di Baden-W\u00fcrttemberg.\nStoria.\nLa rivoluzione nel Baden.\nCon la rivoluzione che nel 1918 port\u00f2 al crollo dell'Impero Tedesco alla fine della Prima Guerra mondiale, nel Baden si vennero a formare dall'8 novembre dei consigli dei lavoratori e dei soldati che ottennero due sedi a Lahr ed a Offenburg. Il giorno seguente altri consigli simili nacquero a Mannheim ed a Karlsruhe e l'intero Stato di Baden pass\u00f2 in un periodo di governo di transizione.\nIl 13 novembre di quell'anno, il granduca Federico II di Baden abdic\u00f2 ufficialmente, prima ancora che lo facesse il \"kaiser\" Guglielmo II di Germania. Il governo provvisorio venne dichiarato il 14 novembre 1918 e si insedi\u00f2 ufficialmente dal 5 gennaio 1919, nella data delle nuove elezioni.\nLa nuova repubblica.\nIl 12 gennaio 1919 venne formata una nuova assemblea con la presenza al potere del partito centrista cristiano-democratico affiancato dal partito socialista-democratico. Assieme, questi due partiti in coalizione ricevettero il 91,5% dei voti. Il 1\u00ba aprile il parlamento del Baden ufficializz\u00f2 le elezioni e dal 21 marzo 1919 venne approvata una nuova costituzione..\nIl Baden nella Germania nazista.\nIl Baden, come tutti gli altri stati tedeschi, fu soggetto al processo definito \"Gleichschaltung\" nel 1933 col quale il partito nazista abol\u00ec \"de facto\" tutti gli stati federali della Germania, pur non ufficializzando mai tale decisione che sarebbe andata contro la legge. Il Baden si trov\u00f2 il proprio presidente eletto rimpiazzato con Walter K\u00f6hler, nominato a tale carica dal partito nazista.\nIl Baden nel periodo postbellico.\nTra le zone occupate dagli alleati nel periodo successivo alla seconda guerra mondiale, il Baden venne suddiviso in due parti tra americani e francesi. La linea di divisione tra le due aree era costituita dall'autostrada che collegava Karlsruhe con Monaco di Baviera (l'attuale A8) che venne completamente militarizzata. A partire dal 19 settembre 1945, accogliendo le richieste locali, la parte a nord and\u00f2 a formare lo Stato di W\u00fcrttemberg-Baden, mentre quella a sud, conosciuta come Baden del Sud divenne indipendente e venne posta sotto l'amministrazione militare francese.\nQueste due parti del Baden vennero riunite il 23 aprile 1952 a formare l'attuale stato di Baden-W\u00fcrttemberg.\nPresidenti della Repubblica di Baden.\nA seguito della nuova costituzione della Repubblica di Baden a partire dalla sua proclamazione vennero eletti dei presidenti con durata di mandato di un anno. Dopo il \"Gleichschaltung\", il Baden venne governato da ufficiali nominati dal partito nazista."}
{"id": "3386115", "revid": "439868", "url": "https://it.wikipedia.org/wiki?curid=3386115", "title": "Regola (ente)", "text": "La Regola \u00e8 un'antica istituzione diffusa in parte del Veneto e del Trentino, particolarmente nell'area dolomitica, nella quale le famiglie originarie del luogo, proprietarie (per allodio) in modo indiviso e collettivo dei beni fondiari, sono chiamate a gestire direttamente tali propriet\u00e0 attraverso gli organi statutari. Attualmente rientrano nella disciplina della legge regionale. \nStoria.\nCostituitesi nel basso medioevo, le Regole erano un tempo diffuse in tutto l'arco alpino (sinonimi sono \"comune\", \"comune rurale\", \"villa\", \"colmello\", \"desena\", \"vicinia\" e \"patriziato\").\nOrganizzazione.\nCapo di ogni Regola era, ed \u00e8 tutt'oggi, il Marigo (in latino \"mairicus\"), assistito da Consiglieri (\"laudatori\"), da guardie del pascolo (\"saltari\"), da un cassiere (\"cuietro\"), e dal \"precone\", con funzioni di messo, che eseguiva le pignorazioni e gridava ad alta voce gli ordini del Marigo. Tutte le cariche erano annuali e gli eletti dovevano giurare sul Vangelo di compiere con coscienza il loro lavoro; ogni incarico era obbligatorio e chi rifiutava veniva multato e costretto a esercitarlo.\nIl Laudo.\nIl Laudo \u00e8 lo statuto delle Regole. La parola deriva dal latino \"laudamos quod\", cio\u00e8 \"decidiamo che\" ed \u00e8 stata una delle prime espressioni scritte della popolazione ampezzana e cadorina su come si dovevano utilizzare boschi e pascoli. Dai Laudi \u00e8 possibile dedurre l'organizzazione della Regola nei tempi antichi.\nMolta parte dei Laudi conteneva una serie di sanzioni previste per le infrazioni alle consuetudini regoliere: s\u00ec trattava di multe in denaro o di pignoramenti di capi di bestiame.\nIl Laudo oggi regolamenta la vita regoliera nelle sue varie attivit\u00e0, stabilisce quali sono gli organi amministrativi e quali sono le loro funzioni, prevede i tipi di attivit\u00e0 che possono essere esercitati sul territorio, compresi i modi concessione di porzioni di territorio per attivit\u00e0 turistiche.\nLa Comunanza Regoliera e ogni singola Regola hanno il loro Laudo, ognuno con la propria autonomia, anche se sostanzialmente i testi sono analoghi, vista l'origine comune delle singole realt\u00e0 regoliere. \nSituazione.\nL'organizzazione delle Regole in Veneto \u00e8 definita dallo statuto (laudo) e si basa sul \"fuoco\", ovvero sul nucleo familiare rappresentato in assemblea da un suo membro. L'insieme dei \"fuochi\" ha il compito di gestire i beni di propriet\u00e0 collettiva (patrimonio antico). Questi beni sono invendibili e indivisibili poich\u00e9 la loro consistenza deve essere mantenuta nel tempo, inoltre, non possono essere utilizzati per attivit\u00e0 al di fuori dell'ambito agro-silvo-pastorale. \nQuesti diritti sono solitamente trasmessi per via paterna ma, in tempi recenti, alcune Regole hanno permesso la trasmissione anche per via materna. Le famiglie che partecipano alla Regola e che risultano iscritte in un apposito albo sono sempre e soltanto quelle radicate da generazioni nel territorio. Sono ammesse nuove inclusioni di famiglie che sono residenti da molti decenni (80-100 anni, varia a seconda dello Statuto delle singole Regole), dopo essere state approvate dall'Assemblea dei Regolieri, la quale stabilir\u00e0 il contributo di benintrando..\nElenco delle regole in Veneto.\nNel Veneto sono costituite cinquantacinque Regole, di cui cinquantaquattro nella provincia di Belluno e una nella provincia di Vicenza. Le Regole bellunesi sono tutte concentrate nel Cadore; fanno eccezione quelle di Val di Zoldo, Chies d'Alpago, Cortina d'Ampezzo e Colle Santa Lucia. \nBibliografia.\nUmberto Pototschnig \"Le regole della Magnifica Comunit\u00e0 Cadorina \" / - Milano: Vita e Pensiero, 1953. - IX, 151 p. ; 23 cm."}
{"id": "3386116", "revid": "124808", "url": "https://it.wikipedia.org/wiki?curid=3386116", "title": "The Amazing Race 2", "text": ""}
{"id": "3386120", "revid": "124808", "url": "https://it.wikipedia.org/wiki?curid=3386120", "title": "The Amazing Race 3", "text": ""}
{"id": "3386123", "revid": "125998755", "url": "https://it.wikipedia.org/wiki?curid=3386123", "title": "Suddivisione dei Carpazi", "text": "La Suddivisione dei Carpazi \u00e8 la categorizzazione del sistema montuoso dei Carpazi.\nI Carpazi sono un \"sottosistema\" della grande Catena Alpino-Himalaiana che inizia dall'Europa occidentale e termina nel sud dell'Asia.\nI Carpazi sono normalmente suddivisi in \"province\", \"sottoprovince\" ed \"aree\". L'ultimo livello di suddivisione, ovvero i gruppi montuosi \u00e8 normalmente chiamato \"unit\u00e0\".\nGeneralizzando vi sono tre province maggiori: Carpazi Occidentali, Carpazi Orientali e Carpazi Meridionali.\nI nomi riportati nella suddivisione seguente sono espressi nella lingua della rispettiva nazione secondo la codifica ISO 3166-1 alpha-2:\nMappa generale.\nDi fianco viene riportata una mappa dettagliata della suddivisione dei Carpazi\nDispute.\nLa suddivisione \u00e8 largamente (con alcune eccezioni) accettata al livello pi\u00f9 basso (ad eccezione della parte dell'Ucraina), ma varie suddivisioni sono state date per i livelli pi\u00f9 alti, specialmente per il livello penultimo.\nUna divisione geomorfica \u00e8 stata usata quando i dati erano disponibili; negli altri casi sono state usate altre suddivisioni. Quando la classificazione di livello superiore \u00e8 sicura \u00e8 stato aggiunto il nome della suddivisione (come \"provincia\" oppure \"sottoprovincia\")\nIn Romania si usa suddividere i Carpazi Orientali presenti nel territorio rumeno in tre gruppi geografici (nord, centro e sud) invece di utilizzare la terminologia di Carpazi Orientali Interni e Carpazi Orientali Esterni.\nCarpazi Occidentali (provincia).\nDepressione dei Carpazi Esterni (sottoprovincia).\nNota: La Depressione dei Carpazi Esterni \u00e8 suddivisa in Occidentale, Settentrionale, Orientale, ecc. ed \u00e8 normalemte trattata come parte delle singole porzioni dei Carpazi, ovvero dei Carpazi Occidentali, Orientali, ecc. Poich\u00e9 \u00e8 impossibile trovare la loro esatta suddivisione viene offerta una lista delle unit\u00e0 pi\u00f9 piccole da ovest verso est e verso sud:\nCarpazi Occidentali Esterni (sottoprovincia).\nCarpazi Moravi Meridionali (CZ) / Carpazi Austriaci - Sud-Moravi (AT) (area)\nCarpazi Moravi Centrali (CZ) (area)\nCarpazi Slovacco-moravi (CZ/SK) (area)\nPropaggini dei Beschidi Occidentali (CZ / PL) (area)\nBeschidi Occidentali (CZ / SK / PL) (area)\ncont. (Polonia) Beschidi Occidentali (PL)\nBeschidi Centrali (SK) / cont. (Polish) Beschidi Occidentali (PL) (area)\nBeschidi Orientali (SK) / cont. (Polish) Beschidi Occidentali (PL) (area)\nArea Podhale-Magura (SK)/ Depressione Orava-Podhale (PL) (area)\nCarpazi Orientali (provincia).\nNota: In Ucraina talvolta \u00e8 chiamata \"Carpazi Orientali\" solamente la parte presente nel suo territorio (ovvero a nord del passo Prislop), mentre in Romania talvolta si usa chiamare \"Carpazi Orientali\" soltanto l'altra parte che fa parte del suo territorio (ovvero dal confine con l'Ucraina o a sud del passo Prislop)\nB1) Depressione dei Carpazi Esterni (sottoprovincia).\nSi veda l'appendice al termine\nCarpazi Orientali Esterni (sottoprovincia).\nBeschidi Orientali (PL) / (?)Carpazi Boscosi (SK) / (?)Carpazi Ucraini (UA) (area).\n\"Beschidi Boscosi (PL: \"Beskidy Lesiste\" + (?) UA: \"Lisystyi Beskyd\")\":\n\"Cresta Polonyna (UA: \"Polonyns'kyi chrebet\")\":\nCarpazi Occidentali Rumeni (RO).\nMonti Apuseni (\"Mun\u021bii Apuseni\").\n\"Monti Cri\u0219 (Mun\u021bii Cri\u0219)\" :\n\"Monti Se\u0219-Mese\u0219 (Mun\u021bii Se\u0219-Mese\u0219ului)\":\n\"Massiccio Bihor (Masivul Bihor\"):\n\"Monti Mure\u0219 (Mun\u021bii Mure\u0219ului\"):\nAltopiano Transilvanico (RO).\n\"Altopiano Transilvanico (Podi\u0219ul Transilvaniei)\":"}
{"id": "3386124", "revid": "124808", "url": "https://it.wikipedia.org/wiki?curid=3386124", "title": "The Amazing Race 4", "text": ""}
{"id": "3386127", "revid": "729019", "url": "https://it.wikipedia.org/wiki?curid=3386127", "title": "Florence Green", "text": "\u00c8 stata l'ultima donna conosciuta veterana della prima guerra mondiale ma anche l'ultima veterana in assoluto dopo la morte dell'australiano Claude Choules.\nBiografia.\nFlorence Green nacque a Edmonton, vicino a Londra, da Frederic e Sara Patterson (nata Neal), nel 1901; nel settembre del 1918 entr\u00f2 a far parte della Women's Royal Air Force alla base della RAF di Marham, nel Norfolk: lavor\u00f2 dunque nell'esercito come cameriera durante le ultime fasi della Grande Guerra.\nDopo la fine del servizio militare e lo scioglimento della Women's Royal Air Force, avvenuta nel 1920, si trasfer\u00ec a King's Lynn, subito dopo il matrimonio contratto con Walter Green, di professione ferroviere; il marito morir\u00e0 nel 1970, dopo cinquant'anni di matrimonio. Florence Green viveva a King's Lynn con la figlia May, nata nel 1921.\nIn seguito alla morte di Claude Choules avvenuta il 5 maggio 2011, la Green divenne l'ultima persona vivente ad aver svolto servizio militare durante la prima guerra mondiale.\nScomparve il 5 febbraio 2012, qualche giorno prima del suo 111-esimo compleanno."}
{"id": "3386129", "revid": "827882", "url": "https://it.wikipedia.org/wiki?curid=3386129", "title": "Al Adamson", "text": "Biografia.\nNato nello stato della California, si specializz\u00f2 in film horror. Ha lavorato inizialmente con il padre Victor Adamson. Si spos\u00f2 con Regina Carrol nel 1972 sino al 1992, anno della morte a causa di un tumore al cervello dell'attrice-ballerina che recit\u00f3 in molti dei suoi film, poi con l'attrice Stevee Ashloc. Si ritir\u00f2 dal cinema nel 1983.\nMor\u00ec il 21 giugno 1995, assassinato dal suo tuttofare che stava per essere licenziato."}
{"id": "3386130", "revid": "124808", "url": "https://it.wikipedia.org/wiki?curid=3386130", "title": "The Amazing Race 5", "text": ""}
{"id": "3386137", "revid": "297745", "url": "https://it.wikipedia.org/wiki?curid=3386137", "title": "Regola (diritto)", "text": ""}
{"id": "3386140", "revid": "181699", "url": "https://it.wikipedia.org/wiki?curid=3386140", "title": "Unione Sportiva Catanzaro 1982-1983", "text": "Questa voce raccoglie le informazioni riguardanti lUnione Sportiva Catanzaro nelle competizioni ufficiali della stagione 1982-1983.\nStagione.\nDopo il settimo posto conseguito nella stagione 1981-1982, la dirigenza del Catanzaro decise di rinnovare la rosa cedendo gran parte dei migliori giocatori a club pi\u00f9 quotati, sostituendoli con altri di livello inferiore. Nella sua quinta partecipazione consecutiva alla Serie A, il Catanzaro non fu quasi mai in gara per la salvezza: ai nove punti ottenuti nel girone di andata (al termine del quale l'allenatore Bruno Pace fu sostituito da Saverio Leotta) ne seguirono solo quattro (due dei quali ottenuti nella vittoria contro il Verona, ultimo risultato utile ottenuto dalla squadra in Serie A), con i calabresi matematicamente retrocessi con diverse giornate di anticipo.\nIn Coppa Italia, dopo aver passato il primo turno, venivano eliminati dal Torino negli ottavi di finale.\nMaglie e sponsor.\nPer il quinto anno consecutivo viene confermato il fornitore tecnico Ennerre: le divise rimangono quindi invariate, anche se in alcune occasioni si alternano i calzoncini rossi a quelli bianchi. Fino all'undicesima giornata, le maglie erano inoltre prive dello sponsor ufficiale della stagione, Unicef.\nOrganigramma societario.\nArea direttiva\nArea tecnica\nArea organizzativa\nStatistiche.\nStatistiche dei giocatori.\nFonte:"}
{"id": "3386141", "revid": "287204", "url": "https://it.wikipedia.org/wiki?curid=3386141", "title": "Ivan Serheev", "text": "Raggiunge la sua migliore classifica in singolare il 9 agosto 2010 con la 147\u00aa posizione; mentre nel doppio divenne, il 20 agosto 2010, il 290\u00ba del ranking ATP.\nIn carriera in singolare, \u00e8 riuscito a conquistare due tornei challenger e tornei futures. Nel 2010 dopo aver superato le qualificazioni, riesce per la prima volta ad entrare nel tabellone principale dell'Australian Open. In quell'occasione ottenne anche la sua prima vittoria in tornei del grande Slam contro l'israeliano Dudi Sela. Al secondo turno venne in seguito sconfitto dalla testa di serie numero nove, lo spagnolo Fernando Verdasco.\nHa fatto parte della squadra ucraina di Coppa Davis dal 2008 al 2010 con un record di cinque vittorie e nessuna sconfitta in singolare."}
{"id": "3386142", "revid": "124808", "url": "https://it.wikipedia.org/wiki?curid=3386142", "title": "The Amazing Race 16", "text": ""}
{"id": "3386143", "revid": "399", "url": "https://it.wikipedia.org/wiki?curid=3386143", "title": "Fabio Bollini", "text": "Biografia.\nHa un fratello Gianluca anch'egli calciatore.\nCaratteristiche tecniche.\nCentrocampista abile nei colpi di testa e nell'impostare il gioco. Veniva impiegato prevalentemente come regista. \u00c8 alto 1,93 m e pesa 92 kg.\nCarriera.\nClub.\nDal 2002 al 2004 Bollini gioca nel Cailungo, successivamente nel 2004 firma un contratto con il Tre Fiori e ci rester\u00e0 fino al 2006. Dal 2006 firma con il Murata e fino al 2010 colleziona 41 presenze e 5 reti. Dal 2010 al 2013 va al La Fiorita dove realizza 9 reti in 57 presenze, dal 2013 al 2014 Bollini si ferma e si prende un anno di riposo dal calcio. Da ottobre 2014 riprende a giocare con la Folgore, squadra ambiziosa, dove con essa vince il campionato e la coppa Titano. In questa stagione colleziona 3 reti in 20 presenze.\nNazionale.\nConta 14 presenze con la Nazionale sammarinese. "}
{"id": "3386145", "revid": "124808", "url": "https://it.wikipedia.org/wiki?curid=3386145", "title": "The Amazing Race 17", "text": ""}
{"id": "3386155", "revid": "24443", "url": "https://it.wikipedia.org/wiki?curid=3386155", "title": "Val Pellina", "text": ""}
{"id": "3386157", "revid": "1543377", "url": "https://it.wikipedia.org/wiki?curid=3386157", "title": "Colonel Reyel", "text": "Biografia.\nR\u00e9mi Ranguin nasce da una famiglia originaria della Regione d'oltremare francese della Guadalupa, e trascorre la sua infanzia a Parigi. Dal 2004 fa parte del gruppo di DJ \"Septentrional Crew\".\nDopo un soggiorno nelle Antille nel 2004, si appassiona di musica dancehall. Tornato in Francia, crea un suo gruppo e decide di farsi chiamare \"Colonel Reyel\". Con la sua crew tra il 2004 e il 2006 si fa notare nella scena dancehall underground parigina. Nel 2008 esce l'album \"Boomaz Mixtape Vol 1\", che contiene la canzone \"Crise de l'emploi\".\nCon l'etichetta discografica Scartik Rekordz registra \"Killa\", \"Destiny (feat. Twent)\" e \"Don Dada (feat. Twent &amp; X\u00e9Lo)\".\nNel 2009 appare sulla compilation \"Sound Storm\" con la canzone \"Il faut se battre (featuring Josita)\".\nNel 2010, con la label Wagram, pubblica il singolo \"Celui...\" per la compilation estiva \"100% Ragga zouk\" mixata da DJ Doug. Il singolo viene realizzato con la collaborazione del cantante dancehall Krys. Esso ottiene un grande successo su iTunes, raggiunge la posizione numero 1 nelle classifiche di vendita francesi e la posizione numero 9 in Belgio.\nIl suo album \"Au rapport\" esce l'11 aprile del 2011, e con 25666 copie vendute raggiunge la prima posizione della classifica di vendita francese nella settimana della sua pubblicazione.\nNell'aprile del 2011, pubblica il remix della sua canzone \"Celui...\" per \u00abdifendere la libert\u00e0\u00bb della radio Skyrock.\nEsistono su Internet molte parodie di \"Celui...\".\nSempre nel 2011 collabora con il DJ Bob Sinclar e Mr Shammi per il singolo \"Me Not A Gangsta\"."}
{"id": "3386163", "revid": "105150913", "url": "https://it.wikipedia.org/wiki?curid=3386163", "title": "Morte di Procri", "text": "La Morte di Procri \u00e8 un dipinto a olio su tavola (65,4x184,2\u00a0cm) di Piero di Cosimo, databile al 1495 circa e conservato nella National Gallery di Londra.\nStoria.\nL'opera proviene dalle collezioni Guicciardini di Firenze, anche se non \u00e8 citata negli inventari cinquecenteschi. Doveva decorare un ambiente privato, forse una spalliera di un pancale, o un cassone o un altro tipo di decorazione, come era tipico nelle camere da letto delle pi\u00f9 facoltose famiglie fiorentine dell'epoca. Lo stesso soggetto, che condanna l'adulterio, sembra appropriato a fare da monito per una giovane coppia.\nL'opera \u00e8 al museo londinese dal 1862, quando venne acquistata.\nDescrizione e stile.\nLa storia di Cefalo e Procri \u00e8 narrata da Ovidio nelle \"Metamorfosi\" (VII, 752-765). Secondo la mitologia la fedelt\u00e0 reciproca della coppia fu messa pi\u00f9 volte alla prova da degli invidiosi. Mentre Cefalo era a caccia, armato di un dardo infallibile e di un segugio che riusciva sempre a catturare le prede (Lelapo), gi\u00e0 doni di Artemide, Procri si nascose per controllare che l'uomo non la tradisse con Eos. Scambiatala per\u00f2 per un animale che si muoveva nei cespugli fu uccisa dal suo stesso marito.\nOvidio non dice che Cefalo fosse un satiro, come riportato nel dipinto, ma tale iconografia del mito si trova gi\u00e0 nella rappresentazione teatrale \"Fabula di cephalo\" di Niccol\u00f2 da Correggio del 1486, composta per Ercole d'Este e rappresentata alla corte di Ferrara nel 1487. Incongruenti sono anche le ferite e la mancanza dell'arma, per cui l'identificazione tradizionale \u00e8 tutt'altro che certa. Il formato orizzontale della tavola \u00e8 occupato dal corpo femminile disteso e colto dal sonno mortale, con ferite alla gola, al polso e alla mano. Ai lati si bilanciano le due figure scure del satiro e del cane da caccia, mentre dietro di essi si estende un paesaggio lacustre reso azzurrino dalla foschia e popolato da animali (altri cani, un pellicano, alcuni aironi) e barche che ruotano attorno a un porto appena visibile. Forte \u00e8 il senso della natura e l'attenzione con cui la veduta \u00e8 curata, ispirandosi a modelli fiamminghi. La bellezza ideale della figura distesa, il suo abbigliamento all'antica e la precisione anatomica del disegno rimandano al filone fiorentino di cui fece parte anche Botticelli. Non a caso nel museo l'opera \u00e8 esposta simmetricamente al \"Venere e Marte\" di analogo formato, proprio di Botticelli.\nSul retro della tavola si trova un disegno architettonico, la cornice di un pilastro. In controluce, soprattutto nel corpo disteso di Procri, si vedono tracce del disegno sottostante, mentre nel cielo l'artista sfum\u00f2 i colori con i polpastrelli, lasciando numerose impronte digitali."}
{"id": "3386166", "revid": "344974", "url": "https://it.wikipedia.org/wiki?curid=3386166", "title": "Danilo Rinaldi (calciatore)", "text": ""}
{"id": "3386173", "revid": "1372005", "url": "https://it.wikipedia.org/wiki?curid=3386173", "title": "Margraviato del Baden", "text": "Il Margraviato del Baden \u00e8 stato uno stato creato per due volte nel corso della storia tedesca, dal 1073 al 1190 e dal 1771 al 1803.\nStoria.\nLa prima creazione (1073-1190).\nIl fondatore della dinastia dei margravi del Baden fu Ermanno I di Baden (1052 - 1074), il maggiore dei figli di Bertoldo di Z\u00e4hringen (1024 - 1078). Suo figlio fu Ermanno II, conte di Brisgovia, che ottenne anche la marca di Limburgo nell'anno 1112, venendo riconosciuto in quella data come primo Margravio di Baden. Egli aveva infatti acquisito la zona circostante l'area di Baden-Baden e di fatto gi\u00e0 aveva ottenuto dal padre la dignit\u00e0 di margravio (o meglio marchese) di Verona. Il nuovo centro di potere nell'area divenne il Castello di Hohenbaden presso appunto la citt\u00e0 di Baden-Baden.\nIl potere rimase unitario nell'area sino al 1190 quando alla morte del margravio Ermanno IV di Baden, dal momento che la famiglia non adottava la legge della primogenitura, i suoi due figli maschi si divisero i territori paterni formando i margraviati di Baden-Baden e Baden-Hochberg.\nLa seconda creazione (1771-1803).\nLa seconda creazione del margraviato del Baden avvenne nel 1771 quando Carlo Federico, gi\u00e0 margravio di Baden-Durlach, riusc\u00ec a riunificare i domini della sua famiglia dopo che suo cugino Augusto Giorgio, margravio di Baden-Baden, lo aveva lasciato erede dei suoi domini essendo morto senza eredi.\nIl Margraviato sopravvisse sino al 1803 quando con la mediatizzazione degli stati tedeschi ed il parziale crollo del Sacro Romano Impero il Margraviato venne eletto alla dignit\u00e0 elettorale e poi dal 1806 a quella granducale."}
{"id": "3386174", "revid": "124123", "url": "https://it.wikipedia.org/wiki?curid=3386174", "title": "Karl Max Liniger", "text": " Fu presidente della \u011ceneva UEA.\nNel 1936 Liniger guid\u00f2 il Comitato Provvisorio dell'UEA e nel 1939 divenne presidente del Direttivo, nonostante in principio fosse delegato dell'UEA di Berlino. Il suo successore fu Hans Hermann K\u00fcrsteiner, eletto nel 1940.\nQuando nel 1947 la \u011ceneva UEA e l'Internacia Esperanto-Ligo si fonderono, Liniger, gi\u00e0 membro onorario della \u011ceneva UEA dal 1940, divent\u00f2 presidente onorario della nuova organizzazione."}
{"id": "3386175", "revid": "767487", "url": "https://it.wikipedia.org/wiki?curid=3386175", "title": "Avventura a Capri", "text": "Avventura a Capri \u00e8 un film del 1958 diretto da Giuseppe Lipartiti.\nTrama.\nUna giovane francese, Yvonne, dopo aver vinto un concorso, si reca a Capri per una breve vacanza. L\u00ec incontra il barone Vannutelli, un uomo all'antica e Mario uno studente romano venuto a passare la domenica a Capri, insieme a due amici, Renato e Giulio."}
{"id": "3386177", "revid": "93556", "url": "https://it.wikipedia.org/wiki?curid=3386177", "title": "Isma'il I (samanide)", "text": "Biografia.\nNato nell'849 era il figlio di A\u1e25mad ibn Asad. \nFu a capo della dinastia dei Samanidi, govern\u00f2 la Transoxiana dall'892 al 907 e il Grande Khorasan dal 900 al 907.\nAlla sua morte gli succedette il figlio A\u1e25mad ibn Ism\u0101\u02bf\u012bl. E dedicatogli il famoso mausoleo presso Bukhara."}
{"id": "3386179", "revid": "28592", "url": "https://it.wikipedia.org/wiki?curid=3386179", "title": "Ismail I", "text": ""}
{"id": "3386180", "revid": "731511", "url": "https://it.wikipedia.org/wiki?curid=3386180", "title": "Giacomo Benedettini", "text": "Carriera.\nClub.\nDurante la sua carriera ha giocato solo con il Tre Fiori, con cui ha vinto tre campionati consecutivi e disputato 5 partite di Uefa Champions League\nNazionale.\nConta 8 presenze con la Nazionale sammarinese."}
{"id": "3386181", "revid": "481666", "url": "https://it.wikipedia.org/wiki?curid=3386181", "title": "Madge Evans", "text": "Biografia.\nNata Margherita Evans, Madge Evans fece il suo debutto professionale all'et\u00e0 di 6 mesi, quando venne presa come modella per una pubblicit\u00e0. All'et\u00e0 di 4 anni, partecip\u00f2 a una serie di commedie infantili che venivano prodotte da William A. Brady negli studi cinematografici di Long Island. Il suo successo fu tale che sua madre impose il nome della figlia a una compagnia di cappelli. Madge pos\u00f2 con Anita Stewart per un quadro raffigurante una madre con la figlia. Pos\u00f2 anche per un noto Calendario e quindi come Heidi, la piccola montanara delle Alpi.\nNel 1917, all'et\u00e0 di otto anni, apparve a Broadway nel dramma \"Peter Ibbetson\", una produzione con John Barrymore, Constance Collier e Laura Hope Crews. A 17 anni, fece ritorno sulle scene nel ruolo di ingenua in \"Daisy Mayme\". La sua ultima apparizione teatrale fu in \"Philip Goes Forth\", una produzione di George Kelley.\nLa carriera cinematografica.\nCome attrice bambina, Madge Evans ebbe una carriera che si pu\u00f2 definire prolifica, apparendo in una dozzina di pellicole. Nel 1914, quando aveva appena 5 anni, fu accanto a Marguerite Clark in \"The Seven Sisters\", un film interpretato da un numeroso cast femminile il cui testo, in teatro, era stato portato sulle scene dalla rivale della Clark, Mary Pickford insieme a Laurette Taylor.\nNel 1915, lavor\u00f2 con Robert Warwick in \"Alias Jimmy Valentine.\" Nel 1920 \u00e8 la prima interprete cinematografica del ruolo di \"Heidi\". A 14 anni, nel 1923, era la star di un melodramma rurale di J. Stuart Blackton, \"On the Banks of the Wabash\". In \"Classmates\", nel 1924, fu l'interprete principale del film accanto a Richard Barthelmess.\nStava lavorando per il teatro quando, nel 1927, firm\u00f2 un contratto con la MGM. Come accadeva in teatro, anche al cinema le vennero spesso affidate parti di ingenua, spesso nel ruolo della fidanzata del protagonista.\nNegli anni trenta, durante i suoi anni alla MGM, apparve in \"Pranzo alle otto\", \"Broadway to Hollywood\", \"Hello Below\" e \"David Copperfield\". Nel 1935, fu protagonista insieme a James Cagney di un melodramma dal titolo \"The Mayor of Hell\".\nVita privata.\nNel 1939, Madge Evans si spos\u00f2 con il commediografo Sidney Kingsley, conosciuto per \"Dead End\" e \"Detective Story\", due lavori teatrali che poi furono adattati per lo schermo. La coppia acquist\u00f2 nel New Jersey una tenuta di 50 acri a tre miglia da Oakland. Per seguire il marito, Madge lasci\u00f2 Hollywood e si trasfer\u00ec nel New Jersey. Lavor\u00f2 ancora per la radio e la televisione, ma non accett\u00f2 pi\u00f9 di tornare a Hollywood. Si ritir\u00f2 definitivamente dalla carriera nel 1971.\nNel 1981, all'et\u00e0 di 72 anni, mor\u00ec a Oakland per un tumore."}
{"id": "3386189", "revid": "61051", "url": "https://it.wikipedia.org/wiki?curid=3386189", "title": "Maratus", "text": "Maratus \u00e8 un genere di ragno appartenente alla famiglia dei Salticidae.\nDistribuzione.\nLe sette specie oggi note di questo genere sono diffuse in Australia.\nTassonomia.\nQuesto genere \u00e8 stato rivalutato come tale da Zabka nel 1987 sulla base di esemplari maschili; il primo esemplare femminile, non ancora identificato, \u00e8 stato esaminato da Davies e Zabka stesso nel 1989.\nAll'agosto 2017, si compone di 74 specie, tra le quali:"}
{"id": "3386195", "revid": "1371684", "url": "https://it.wikipedia.org/wiki?curid=3386195", "title": "Mario S\u00e1nchez", "text": "Carriera.\nInizi\u00f2 la carriera nel campionato nazionale cileno; fu poi nominato internazionale nel 1994. Debutt\u00f2 in un match di club di Coppa Libertadores 1995 tra Universidad Cat\u00f3lica e Universidad de Chile, terminato 4-1 e tenutosi il 12 aprile del 1995. Nel 1996 fu designato per le Qualificazioni al campionato mondiale di calcio 1998, dirigendo un totale di 4 incontri, egualmente ripartiti tra gruppo della CONMEBOL e gruppo della CONCACAF. Un anno dopo esord\u00ec nella fase finale di una competizione ufficiale per Nazionali, il Campionato mondiale di calcio Under-17 1997, dirigendo tre incontri, tra cui la semifinale tra e . Sempre nella medesima annata, arbitr\u00f2 nel Campionato sudamericano di calcio Under-20 1997 e la finale della Supercoppa Sudamericana 1997 tra San Paolo e River Plate. Dati i risultati positivi, la FIFA lo inser\u00ec nella rosa degli arbitri per : in tale manifestazione diresse due gare, - il 19 giugno e - il 24 giugno. Partecip\u00f2 poi alla Copa Am\u00e9rica 1999 e fu in campo nella finale d'andata della Coppa Libertadores 1999 tra Deportivo Cali e Palmeiras. Fu selezionato per e vi arbitr\u00f2 due gare, cos\u00ec come nella CONCACAF Gold Cup 2000. Nella Copa Am\u00e9rica 2001 fu designato per la semifinale del 26 luglio tra e , mentre nelle Qualificazioni al campionato mondiale di calcio 2002 diresse tre incontri."}
{"id": "3386197", "revid": "179980", "url": "https://it.wikipedia.org/wiki?curid=3386197", "title": "Mario S\u00e1nchez Yanten", "text": ""}
{"id": "3386198", "revid": "287204", "url": "https://it.wikipedia.org/wiki?curid=3386198", "title": "Mario Sanchez Yanten", "text": ""}
{"id": "3386199", "revid": "729019", "url": "https://it.wikipedia.org/wiki?curid=3386199", "title": "Arthur Harris", "text": "Ufficiale preparato e aggressivo, durante la seconda guerra mondiale, persegu\u00ec con inesorabile fermezza la strategia, di cui egli era intransigente assertore, dei bombardamenti notturni sulle citt\u00e0 della Germania nazista, nonostante le gravi perdite civili tra la popolazione tedesca e le enormi distruzioni materiali inflitte.\nOstile ad interferenze esterne, Harris respinse costantemente le idee strategiche degli alti ufficiali della United States Army Air Force e continu\u00f2 fino alla fine della guerra ad inviare migliaia di bombardieri pesanti quadrimotori contro le citt\u00e0 tedesche convinto di contribuire in modo decisivo al crollo della Germania nazista. La sua strategia ha sollevato all'epoca e anche nel dopoguerra forti polemiche. Finita la guerra solo con l'invasione della Germania, gli storici hanno messo in dubbio l'efficacia della strategia. Churchill stesso se n'\u00e8 distanziato.\nBiografia.\nGli inizi e la prima guerra mondiale.\nArruolatosi nell'esercito coloniale britannico all'et\u00e0 di 16 anni, prest\u00f2 servizio in Rhodesia (oggi Zimbabwe e Zambia) come trombettiere fino allo scoppio della prima guerra mondiale, quindi in Sudafrica e nelle colonie tedesche dell'Africa sud-occidentale (oggi Namibia).\nRientrato in Inghilterra nel 1915, entr\u00f2 nel \"Royal Flying Corps\" e combatt\u00e9 in Francia dal 1917, divenendo prima comandante di una squadriglia e quindi del No. 45 Squadron RAF, volando sui Sopwith 1\u00bd Strutter e sui Sopwith Camel. Arthur Harris rivendic\u00f2 cinque vittorie aeree nel 1917-1918 e venne promosso maggiore, ricevendo, per il suo comportamento in guerra, la \"Air Force Cross\" (Croce delle Forze Aeree).\nIl periodo fra le due guerre mondiali.\nPassato alla neocostituita \"Royal Air Force\" nel 1918, diresse uno squadrone di addestratori per poi ricoprire diverse funzioni come ufficiale superiore della RAF in India, in Mesopotamia (oggi Iraq e Siria), e in Persia (oggi Iran). Durante il servizio in India, sul fronte dell'allora Provincia della Frontiera del Nord Ovest (oggi una parte del Pakistan), comand\u00f2 uno squadrone di velivoli per bombardamento e fu uno dei primi a sperimentare le \"bombe a scoppio ritardato\".\nDal 1927 al 1929 lavor\u00f2 presso lo \"Staff Army College\", un centro di addestramento per ufficiali superiori, per poi tornare al comando di uno squadrone. Dal 1934 al 1937 fu vice-direttore della Pianificazione presso il Ministero dell'Aeronautica. Nel 1937 fu promosso \"Air Commodore\" (grado analogo a quello di generale di brigata) e nel 1938 fu nominato comandante del 4\u00ba Gruppo da Bombardamento. Dopo una missione negli Stati Uniti per acquisti, fu trasferito nel Medio Oriente e quindi, rientrato in patria nel 1939 fu promosso il 1 luglio 1939 al grado di \"Air Chief Marshal\", equivalente a quello di maggior generale nell'esercito.\nLa seconda guerra mondiale.\nAll'inizio della seconda guerra mondiale Arthur Harris comandava il 5\u00ba Gruppo da Bombardamento, equipaggiato con bombardieri Handley Page HP.52 Hampden, del Bomber Command che in teoria avrebbe dovuto costituire la principale arma offensiva della Gran Bretagna; in realt\u00e0 i bombardieri britannici erano ancora deboli tecnicamente e numericamente e dovettero limitarsi nei primi tempi a inutili incursioni propagandistiche sul territorio tedesco per lanciare manifestini di propaganda. Harris ridicolizzava queste sterili incursioni ed egli era anche fortemente critico verso i tentativi, ordinati dall'alto comando, di attaccare obiettivi accuratamente selezionati che a suo parere sarebbe stato impossibile colpire con precisione. Harris invece richiedeva fin da questi prime fasi della guerra l'adozione di una strategia radicale che seguisse le teorie di Hugh Trenchard; i bombardieri avrebbero dovuto passare agli attacchi totali al territorio nemico senza alcuna limitazione con l'obiettivo di far crollare il morale e la coesione del popolo tedesco, ritenuto \"molto pi\u00f9 sensibile del popolo inglese agli attacchi aerei\".\nI primi mesi della guerra furono deludenti per il Bomber Command a dispetto degli strenui sforzi degli equipaggi e degli sbandierati ma inesistenti successi delle missioni di bombardamento notturno \"di precisione\" su Berlino e le maggiori citt\u00e0 tedesche. Harris comprese pienamente l'inutilit\u00e0 e l'inefficacia di questi attacchi e l'11 ottobre 1940 in una lettera al maresciallo dell'aria Richard Peirse, nuovo comandante in capo del Bomber Command, ironizz\u00f2 pesantemente sulle supposte vittorie e sugli iperbolici rapporti degli equipaggi. Egli riteneva gi\u00e0 in questo periodo di essere in grado di guidare il Bomber Command e imporre la strategia dei bombardamenti terroristici (\"area bombing\") che, a sua parere, era la sola che avrebbe potuto garantire la vittoria.\nNel quadro della rivoluzione degli alti comandi della RAF dell'ottobre 1940, Harris tuttavia ricevette l'ordine di cedere il comando del 5\u00ba Gruppo da bombardamento al vice-maresciallo dell'aria Norman Bottomley e di assumere l'incarico di vice capo di stato maggiore generale al posto del maresciallo dell'aria Sholto Douglas, a sua volta promosso al comando del Fighter Command. Harris mantenne questo posizione all'interno dello stato maggiore solo per breve tempo; dopo pochi mesi part\u00ec per gli Stati Uniti come responsabile di una missione britannica incaricata di contrattare le forniture americane di materiali aeronautici e materie prime strategiche per le forze armate.\nHarris \u00e8 ricordato soprattutto per essere stato uno strenuo sostenitore delle strategie di bombardamento strategico e per averle messe efficacemente in pratica col consenso di Winston Churchill in seno al Bomber Command, durante la seconda met\u00e0 della seconda guerra mondiale. Il risultato fu la distruzione quasi totale di gran parte delle citt\u00e0 tedesche (compresi i centri storici) e la morte di circa 500.000 civili.\nPoich\u00e9 la tecnologia di bombardamento in quel periodo non era sufficientemente evoluta da garantire un'accettabile precisione dei bombardamenti notturni (che erano gli unici di cui si occupava la RAF) Harris e il suo stato maggiore furono responsabili della realizzazione del progetto di bombardare a tappeto con migliaia di bombardieri pesanti secondo la tattica del \"Bomber stream\" le citt\u00e0 tedesche, progetto che era stato studiato da Frederick Lindemann e approvato da Winston Churchill; in tal modo, ai piccoli obiettivi militari o industriali difficili da colpire, si sostituirono le popolazioni civili nella loro interezza e il loro morale che doveva essere fiaccato.\nHarris aveva la reputazione di essere rude e aggressivo, il che - unito al suo ruolo di comandante delle forze da bombardamento - giustifica i soprannomi attribuitigli dalla stampa e dai colleghi della RAF. Sembra che durante la guerra, fermato da un poliziotto per eccesso di velocit\u00e0, all'osservazione \u00abGuidando cos\u00ec, finir\u00e0 per uccidere qualcuno\u00bb abbia risposto: \u00abGiovanotto, io uccido centinaia di persone ogni notte\u00bb.\nIl dopoguerra.\nNell'immediato dopoguerra sorsero numerose voci di critica, anche all'interno del Governo britannico di allora, sul suo operato relativo ai massicci bombardamenti condotti sulle citt\u00e0 tedesche ed all'enorme numero di civili uccisi da tali incursioni aeree. Nel 1946 tuttavia fu promosso \"Maresciallo dell'Aria\", ed il 15 settembre di quell'anno egli and\u00f2 in quiescenza. Scrisse quindi le sue memorie, cercando anche di spiegare i motivi del suo criticatissimo operato.\nRifiutate ulteriori onorificenze a causa delle polemiche sul suo comportamento, si trasfer\u00ec in Sudafrica nel 1948 e fu direttore della South African Marine Corporation fino al 1953. In quell'anno Churchill, nuovamente Primo Ministro, insistette affinch\u00e9 Harris accettasse il titolo di baronetto. Nello stesso anno egli rientr\u00f2 in patria e si ritir\u00f2 a Goring-on-Thames.\nNel 1974 Harris comparve in un documentario televisivo dal titolo \"The World At War\" sulla rete televisiva ITV. Nel suo dodicesimo episodio dal titolo \"Whirlwind: Bombing Germany (September 1939-April 1944)\", narrato da Laurence Olivier, Harris discusse a lungo la strategia che egli aveva adottato come comandante in capo del \"Bomber Command\"."}
{"id": "3386202", "revid": "531590", "url": "https://it.wikipedia.org/wiki?curid=3386202", "title": "Circolo virtuoso e circolo vizioso", "text": "Le espressioni circolo virtuoso e circolo vizioso intendono riferirsi a una combinazione stabile di due o pi\u00f9 condizioni tali per cui il mantenimento di ciascuna condizione contribuisce al mantenimento di tutte le altre attraverso un meccanismo di retroazione positiva. \nSe tali condizioni sono considerate desiderabili si tratter\u00e0 di circolo virtuoso, viceversa se le condizioni sono sgradite si parler\u00e0 di circolo vizioso. Nel caso pi\u00f9 semplice che le condizioni siano due, esse sono concatenate direttamente per cui l'una \u00e8 la causa dell'altra e viceversa.\nEsempi.\nLinguaggio comune.\nUn esempio di circolo vizioso \u00e8 il \"serpente che si mangia la coda\", usato verbalmente anche per figurare un loop di azioni che non portano alcun miglioramento.\nEconomia.\nUn esempio di due condizioni che possono essere legate da un circolo virtuoso sono l'andamento economico di un'azienda quotata in borsa e la fiducia degli investitori nell'azienda stessa. Se l'andamento in borsa dell'azienda dovesse risultare positivo, la fiducia degli investitori aumenterebbe portando cos\u00ec ad ulteriori investimenti; ma gli investimenti comportano un accrescimento della quotazione in borsa, che induce ulteriore investimenti e soprattutto la comparsa di fenomeni di speculazione.\nPsicologia.\nUn esempio di circolo vizioso in psicologia pu\u00f2 essere rappresentato dall'isolamento a cui un individuo pu\u00f2 essere soggetto per introversione. Poich\u00e9 la persona \u00e8 introversa, non cercher\u00e0 mai di allacciare relazioni sociali con gli altri o di stabilire un certo grado di comunicazione pi\u00f9 intimo, risultando un estraneo per il circolo sociale che difficilmente si aprir\u00e0 a lui. D'altro canto, il disinteresse e la distanza percepiti faranno chiudere ancora pi\u00f9 in s\u00e9 stesso l'individuo, che cos\u00ec sar\u00e0 ancora meno invogliato ad esporsi nei confronti dei coetanei; in caso di interazioni, l'individuo per timidezza o scarsa confidenza potrebbe perci\u00f2 essere ritenuto asociale, suscitando la stigmatizzazione del resto del gruppo che lo escluder\u00e0 ancora di pi\u00f9 (generando alla fine un effetto Pigmalione).\nRottura del circolo.\nSi usa dire \"rompere il circolo\" (virtuoso o vizioso) per indicare un evento tale da cambiare almeno una di queste condizioni in modo che le eventuali altre condizioni cambino spontaneamente ed il circolo non sussista pi\u00f9, mentre si dice \"invertire il circolo\" nel caso la rottura del circolo precedente porti al verificarsi ad un circolo di tipo opposto.\nNei casi sopracitati, la rottura del circolo vizioso pu\u00f2 avvenire quando per esempio un individuo della comitiva decide spontaneamente di approcciare la persona esclusa e cercare di stabilire per primo un rapporto con lui, superando sia la diffidenza del gruppo che l'introversione del ragazzo. Una inversione del circolo invece pu\u00f2 avvenire in caso gli speculatori, continuando ad investire nell'azienda, hanno comportato un aumento della domanda a cui \u00e8 corrisposto poi un aumento dei prezzi in una bolla speculativa. Questo aumento dei prezzi scoraggia per\u00f2 ulteriori investimenti e favorisce le cessioni di titoli azionari, causando la riduzione della partecipazione degli investitori nel titolo con conseguente diminuzione della quotazione in borsa, la quale a sua volta fa calare ulteriormente gli investimenti causando il crollo dei titoli per effetto domino."}
{"id": "3386204", "revid": "1546938", "url": "https://it.wikipedia.org/wiki?curid=3386204", "title": "Caliga", "text": "La caliga \u00e8 una calzatura militare fatta con suola pesante. Le caligae erano indossate dai soldati delle legioni romane durante il periodo repubblicano e imperiale dell'Urbe. Esse erano indossate da tutti i gradi delle legioni fino al centurione.\nCaratteristiche.\nNonostante le calighe sembrino dei sandali esse sono pi\u00f9 degli stivali da marcia. Inoltre, i sandali venivano indossati dai romani solo dentro casa. A differenza degli scarponi militari, le caligae erano progettate per evitare il rischio di vesciche durante le lunghe marce, cos\u00ec come di altre malattie dei piedi come la Dermatofitosi. Normalmente le calze non venivano utilizzate sotto le calighe, anche se, nei climi freddi come quello britannico, venivano indossate calze di lana.\nLe calighe erano costruite con suola di cuoio e lacci legati al centro del piede e sulla parte superiore della caviglia. All'interno della suola venivano martellati dei chiodi in ferro che servivano a tre scopi:"}
{"id": "3386205", "revid": "102935273", "url": "https://it.wikipedia.org/wiki?curid=3386205", "title": "Ti aspetto in piedi", "text": "Ti aspetto in piedi \u00e8 un libro pubblicato il 7 giugno 2006 per la Aliberti Editore, Si tratta di un libro illustrato di 208 pagine in cui Francesca Fogar racconta, grazie alla collaborazione di Marta Chiavari, il suo rapporto con il padre soffermandosi sulla loro storia, trattandola in maniera pi\u00f9 approfondita ed intima.\nVari sono gli argomenti trattati dal carattere goliardico alla fantasia sfrenata, dalla visione del mondo all'educazione dei figli, dalle ambizioni alle delusioni, e dal successo mediatico alla fine del sogno di una famiglia unita. Francesca Fogar parla anche di quei lati meno conosciuti del padre e degli insegnamenti e dell'eredit\u00e0 spirituale che le ha lasciato. Per la realizzazione del libro \u00e8 stato messo a disposizione del materiale inedito quale:"}
{"id": "3386206", "revid": "1008732", "url": "https://it.wikipedia.org/wiki?curid=3386206", "title": "Milorad B. Proti\u0107", "text": "Entrato nel 1932 come volontario addetto ai calcoli nell'appena costruito Osservatorio Astronomico di Belgrado, vi rimase per tutta la sua carriera divenendone per tre volte direttore. Fu inoltre responsabile delle edizioni del \"Serbian Astronomical Journal\".\nIl Minor Planet Center gli accredita la scoperta di sette asteroidi, effettuate tra il 1936 e il 1952.\nGli \u00e8 stato dedicato l'asteroide 22278 Protitch."}
{"id": "3386208", "revid": "125790159", "url": "https://it.wikipedia.org/wiki?curid=3386208", "title": "Jonathan, sulle tracce dell'avventura", "text": "Jonathan, sulle tracce dell'avventura era un programma televisivo ideato e condotto da Francesca Fogar dal 2007 al 2010. Si tratta di una rivisitazione del programma del padre, \"Jonathan - Dimensione avventura\", precursore in Italia di tutto il filone ora molto apprezzato sui documentari e le trasmissioni con tematiche ambientali; a vent'anni di distanza Francesca ripropone le stesse tematiche del padre. \nIl programma \u00e8 andato in onda dal 2007 al 2010 su Iris, il canale free del digitale terrestre di Mediaset, dal luned\u00ec al venerd\u00ec, prima alle 12:15 am, orario spostato successivamente alle 11:30 am.\nFrancesca Fogar rivive le imprese del padre, durante il programma vengono anche riproposti documentari e filmati realizzati dal padre con la sua troupe.\nFrancesca rilegge il diario di viaggio del padre, imprese alle quali ha assistito da bambina e da ragazza, ora le racconta al pubblico con gli occhi di una donna matura. Vengono ripercorse le varie imprese che hanno portato il pubblico a conoscere luoghi selvaggi del mondo e popolazioni, forse oggi scomparsi a causa del progresso. \nVari gli incontri e le interviste fatti a uomini come Cesare Maestri, Reinhold Messner, Jacques Mayol, Enzo Maiorca e tanti altri.\nOggi il programma viene riproposto durante l'era della tecnologia e di Internet, era, quindi, in cui \u00e8 possibile esplorare ogni angolo del mondo in modo virtuale, ci\u00f2 nonostante Ambrogio Fogar non disponendo di tali tecnologie riusc\u00ec a descrivere e documentare in maniera attuale le sue imprese.\nIl simbolo del programma rimane lo stesso usato dal padre in \"Jonathan, dimensione avventura\": si tratta di un gabbiano bianco, Jonathan, simbolo di libert\u00e0."}
{"id": "3386209", "revid": "422900", "url": "https://it.wikipedia.org/wiki?curid=3386209", "title": "Caligae", "text": ""}
{"id": "3386211", "revid": "1632387", "url": "https://it.wikipedia.org/wiki?curid=3386211", "title": "Casa a graticcio", "text": "La casa a graticcio o a traliccio si basa su un metodo di creazione di edifici con intelaiature in legno collegate tra di loro in diverse posizioni. In tali edifici la struttura portante \u00e8 costituita da una serie di travi in legno disposte orizzontalmente, verticalmente e obliquamente. Le travi rimangono a vista nella facciata dell'edificio quando la costruzione \u00e8 stata completata, conferendo un particolare e caratteristico stile agli edifici di questo genere. Gli spazi fra le travi sono generalmente riempiti da particolari composti di legno e limo, da pietre o da laterizi, dunque da elementi non portanti. \nPur essendo attestabile nelle pi\u00f9 svariate epoche e in diversi continenti, si tratta di un modello considerato tipico soprattutto dell'Europa centrale, dove venne edificato dal Medioevo all'Ottocento (in tedesco \"Fachwerkhaus\"). Il principio fu applicato anche alle costruzioni di chiese in genere minori.\nDescrizione.\nLe travi orizzontali e verticali sono integrate da quelle oblique, essenziali dal punto di vista statico dato che servono da puntoni di sostegno per conferire maggiore rigidit\u00e0 all'insieme. \nLe qualit\u00e0 di legno utilizzate in genere sono la farnia o il rovere. Dove possibile si privilegia comunque l'abete. Tali legni sono pi\u00f9 resistenti alle intemperie e tendono meno di altri a marcire.\nGli interstizi (\"Gefach\") vengono riempiti o mediante un intreccio di legno rivestito da argilla, silt, sabbia o materiale limaccioso o da laterizi o da pietre. Per l'intreccio si usano legni rigidi allacciati con legni pi\u00f9 cedevoli quali il salice.\nLa decorazione delle facciate a graticcio varia molto, sia a seconda della zona di costruzione sia a seconda del tempo a disposizione per terminare la costruzione. In genere hanno valore fortemente decorativo la disposizione degli elementi inclinati, l'inserimento di ulteriori elementi inclinati senza alcuna valenza statica, l'intaglio degli elementi con dei bassorilievi, la tinteggiatura degli elementi e degli interstizi.\nSi presume che nel lontano passato la tipologia di decorazione fosse decisa dal costruttore e che solo certi artigiani potessero utilizzare certe decorazioni.\nFra le decorazioni tipiche si trovano:\nLe strutture in legno costituiscono un elemento portante, ma contemporaneamente stilistico, dato che le travi configurano dei motivi geometrici decorativi: in tale modo, si coniugano in un'unica soluzione i motivi estetici e quelli funzionali. \nSpesso, il metodo \u00e8 applicato solo alla met\u00e0 superiore della costruzione. Dato il clima delle regioni in cui si trovano le case, la travatura in legno trova la sua conclusione verso l'alto in un tetto a spioventi.\nDiffusione.\nSi tratta del modello architettonico tipico di diversi Paesi germanici e delle zone limitrofe. La casa a graticcio si \u00e8 diffusa in zone e periodi storici in cui la scelta del materiale di costruzione era determinante e cadeva piuttosto sul legno che sulla pietra, sia per ragioni di reperibilit\u00e0 della materia prima, sia per tradizione culturale e tecnica. La tecnica \u00e8 stata applicata sia in contesti urbani sia rurali.\nPaesi di lingua tedesca.\nIn nessun Paese si riscontra una concentrazione di case a traliccio uguale a quella di Germania e Alsazia, di qui la parola \"Fachwerkhaus\" (in Svizzera: \"Riegelhaus\"). I Paesi germanici continentali (eccezion fatta per l'Austria, dove il modello non si \u00e8 diffuso) risultano infatti di importanza centrale tanto per lo sviluppo quanto per la storia di questa costruzione, tanto che il nome di questo tipo di casa contiene spesso, nelle lingue straniere, un qualche riferimento alla Germania. I tre modelli alemannico e bavarese (meridionale), francone (centrale), e sassone (settentrionale) rappresentano le tipologie tipiche in Germania e Svizzera (vedi sezione sulla storia). In Vorarlberg, unico Stato alemannico dell'Austria a differenza del resto del Paese che \u00e8 di cultura austro-bavarese, \u00e8 presente lo stile alemannico.\nFrancia.\nLa versione francese della casa con intelaiatura a traliccio, la \"Maison \u00e0 colombages\", o a \"Pans de bois\", \u00e8 diffusa in diverse regioni soprattutto settentrionali del Paese (come la Sciampagna e la Piccardia, a ovest in Bretagna, ma anche al Centro, in Borgogna e pi\u00f9 a sud in Midi-Pyr\u00e9n\u00e9es). Stili distinti si trovano in Alsazia, il cui modello rientra in quello tedesco alemannico; nelle regioni centrali il modello tipico \u00e8 quello di travature disposte a losanghe; e in Normandia, dove la colonizzazione normanna origin\u00f2 un modello peculiare detto appunto di \"tradizione normanna\". Talvolta la versione francese e normanna mostrano un uso assai generoso di travi parallele verticali e relativamente sottili, le quali creano sui muri uno stravagante effetto a zebra; lo stesso motivo, non conosciuto ai paesi germanofoni, si pu\u00f2 ritrovare anche nella vicina Inghilterra introdotto probabilmente nel periodo di dominazione normanna.\nInghilterra.\nLo stesso motivo, non conosciuto ai paesi germanofoni, si pu\u00f2 ritrovare anche nella vicina Inghilterra (introdotto anche in Scozia, Galles e Irlanda) introdotto probabilmente nel periodo di dominazione normanna. Modelli precedenti all'XI secolo erano basati sullo stile scandinavo ed erano presenti soprattutto in Inghilterra centro-settentrionale. In Inghilterra la tecnica della casa a intelaiatura a traliccio \u00e8 chiamata \"timber framing\" o \"half-timbering\"; la tradizione inglese, molto antica, presenta similarit\u00e0 anche con la tradizione tedesca sassone e fu usata massicciamente nel periodo dello stile Tudor e nel secolo precedente.\nEsempi notevoli di architettura a graticcio in Inghilterra possono essere ammirati in molte citt\u00e0 storiche come Canterbury, Shrewsbury, Rochester, Sandwich, Rye, Chilham, Durham, Liverpool, Chester e York. Un notevole esempio \u00e8 il trecentesco municipio di Leicester. \u00c8 un edificio a graticcio la taverna pi\u00f9 antica del mondo, il \"Ye Old Trip to Jerusalem\" a Nottingham, risalente al XII secolo.\nPolonia.\nIl termine polacco \"dom z muru pruskiego\" indica la casa a traliccio, che era estranea alla tradizione culturale dei polacchi. Infatti, essi cominciarono ad abitare in queste case solo quando, dopo la seconda guerra mondiale, la Germania dovette cedere alla Polonia i suoi territori orientali presso l'Oder e soprattutto sulla costa del Mar Baltico, una zona dove il modello dell'intelaiatura a traliccio si era abbondantemente affermato. Prendendo possesso delle case, spesso i polacchi ne ricoprirono di intonaco l'intera facciata, nascondendone cos\u00ec la struttura e cancellando volutamente l'effetto bicromatico di quello che essi chiamano, in maniera significativa, il \"mur pruski\", dunque il \"muro prussiano\"; era questo un modo di prendere le distanze nei confronti della tradizione tedesca pi\u00f9 o meno involontariamente ereditata.\nAltri paesi.\nOltre a Germania, Svizzera, Francia, Inghilterra e Polonia occidentale (essenzialmente Pomerania e Slesia), completano la tipica area di diffusione la Boemia, il Vorarlberg, parte del Benelux, la Danimarca, la Svezia meridionale e la Lettonia.\nIl modello non si diffuse nei Paesi Bassi o in Austria, dove la tecnica non ha avuto sviluppi degni di nota, mentre ha avuto maggiore fortuna in Belgio, nella provincia fiamminga del Limburgo e in quella vallona di Liegi. Le Fachwerkhaus sono molto rare in Norvegia e Svezia settentrionale, dove l'architettura tradizionale ha sempre favorito le semplici case interamente in legno in quanto le condizioni climatiche della zona non rendono disponibili alberi da cui ricavare legname alto e dritto necessario per la costruzione.\nCostruzioni paragonabili alla classica casa a traliccio si affermarono, dopo il Medioevo e in forma meno elaborata, in alcune zone dell'Impero ottomano.\nIn seguito all'emigrazione di Germani in altri continenti e il ricorso allo stile coloniale, si incontrano alcune case con intelaiatura a traliccio nei continenti pi\u00f9 disparati, in particolare in Brasile, dove c'\u00e8 una grande minoranza tedesca.\nItalia.\nUn certo numero di case a graticcio, che nel Medioevo dovevano essere molto pi\u00f9 diffuse, si pu\u00f2 ancora trovare nell'Italia del Nord, specialmente in Piemonte e in Lombardia ma anche in Emilia Romagna e in Friuli Venezia Giulia oltre che talvolta anche nell'Italia meridionale. \nNell'Italia meridionale venne utilizzata soprattutto dal tardo Medioevo all\u2019et\u00e0 moderna come rimedio architettonico ai terremoti. Tuttora se ne trovano diversi esempi in particolare in Calabria.\nCi sono alcuni rari esemplari di case a graticcio, sempre risalenti al Medioevo, anche nell'Italia Centrale, ad esempio in Umbria e in Toscana (Cortona).\nStoria.\nI precursori della casa a graticcio si trovano nei muri di \u00c7atalh\u00f6y\u00fck, che risalgono a oltre 8 500 anni fa. In questo caso per\u00f2 gli elementi non sono in legno, ma in materiale derivato dal limo. Simili costruzioni, ma con una percentuale di legno man mano crescente, si trovano ad Alalakh, Micene e Tirinto. Il pi\u00f9 antico esempio di casa a graticcio in Italia \u00e8 quella di Ercolano che risale all'antica Roma. La tecnica del graticcio, prima di diffondersi alla costruzione di edifici, venne utilizzata nella realizzazione dei valli e delle fortificazioni note come \"murus gallicus\".\n\u00c8 possibile che Tacito intendesse i precursori germanici della casa a graticcio quando scriveva delle case bianchissime con linee colorate nella sua opera \"De origine et situ Germanorum\". \nSia come sia, \u00e8 essenziale ricordare che questo tipo di casa comparve nella sua forma oggi conosciuta solo nel tardo Medioevo. I modelli di casa con intelaiatura a traliccio si orientarono a diversi schemi in epoca gotica, rinascimentale e barocca, per poi affermarsi a singhiozzo fino circa al 1900.\nGli edifici giunti fino ai giorni nostri possono essere vecchi anche di secoli e secoli, dato che \u00e8 relativamente facile smembrarli e sostituirne cos\u00ec le parti danneggiate. Fino agli anni settanta del ventesimo secolo, si poteva dedurre l'et\u00e0 di una costruzione a graticcio solo valutando lo stile con cui essa era costruita. In seguito, grazie alla dendrocronologia fu possibile datare gli edifici in maniera quasi certa: si \u00e8 quindi confermato che i pi\u00f9 vecchi edifici conservati della Germania meridionale risalgono al tredicesimo secolo, mentre quelli della Germania settentrionale al quattordicesimo secolo. "}
{"id": "3386212", "revid": "129019", "url": "https://it.wikipedia.org/wiki?curid=3386212", "title": "Chinatown di Los Angeles", "text": ""}
{"id": "3386218", "revid": "1305772", "url": "https://it.wikipedia.org/wiki?curid=3386218", "title": "Circolo vizioso", "text": ""}
{"id": "3386220", "revid": "110157", "url": "https://it.wikipedia.org/wiki?curid=3386220", "title": "Lettere triestine", "text": "Le Lettere triestine sono una serie di cinque articoli pubblicati sulla rivista \"La Voce\" dallo scrittore triestino Scipio Slataper dall'11 febbraio al 22 aprile 1909, che con un linguaggio spesso ironico analizzano la situazione culturale della Trieste dell'epoca mettendo l'accento sulle mancanze della citt\u00e0. Questi articoli daranno poi il via ad una serie di inchieste sulla cultura delle citt\u00e0 italiane condotta dagli autori della \"Voce\". La pubblicazione di questi articoli suscit\u00f2 grande scalpore ed indignazione a Trieste, dove la classe dirigente respinse con sdegno le accuse. \nTrieste non ha tradizioni di coltura.\nIl primo articolo intitolato \"Trieste non ha tradizioni di coltura\" fu pubblicato l'11 febbraio. In questo primo articolo si analizza il passato culturale della citt\u00e0. Slataper sostiene che Trieste, nata da tradizione mercantile e di commercio, non si \u00e8 mai curata seriamente della propria cultura italiana.\nMezzi di coltura.\nIl secondo articolo, intitolato \"Mezzi di coltura\", fu pubblicato il 25 febbraio. In questo articolo si passano in rassegna alcune delle istituzioni culturali (teatri, biblioteche, musei) di Trieste, rilevando, vicino a qualche nota positiva, vistose carenze.\nAltre istituzioni di coltura.\nNel terzo articolo (intitolato \"Altre istituzioni di coltura\"), pubblicato l'11 marzo, Slataper continua l'analisi cominciata con quello precedente e individua nello scarso interesse della classe dirigente triestina per la cultura italiana, sbandierata solo a parole, la causa del degrado in cui versano le istituzioni di coltura.\nLa vita dello spirito.\nIl quarto articolo, forse il pi\u00f9 importante della serie e sicuramente quello che dest\u00f2 pi\u00f9 scalpore, fu pubblicato il 25 marzo col titolo \"La vita dello spirito\". Slataper analizza con lucidit\u00e0 la situazione economica triestina, e riporta in parte le argomentazioni che saranno poi alla base delle riflessioni di Angelo Vivante nella sua opera \"Irredentismo adriatico\", uscita nel 1912.\nLa tesi sostenuta \u00e8 che Trieste deve rendersi conto che la sua fortuna commerciale \u00e8 legata all'impero asburgico e che passare politicamente all'Italia sarebbe un suicidio economico. Tuttavia restando slegata dal Regno d'Italia, \u00e8 inevitabile che la cultura italiana a Trieste si imbastardisca. Questo \u00e8 il dramma di Trieste. Queste sono le sue due anime e non \u00e8 possibile sopprimere nessuna delle due, pena la morte della citt\u00e0.\nI giornali.\nIl quinto articolo intitolato \"I giornali\" (pubblicato il 22 aprile). In quest'ultimo pezzo Slataper passa in rassegna i giornali pubblicati a Trieste e ne evidenzia le mancanze. Il suo obbiettivo \u00e8 dimostrare che con questi giornali non \u00e8 possibile fare una buona politica culturale italiana."}
{"id": "3386238", "revid": "111230504", "url": "https://it.wikipedia.org/wiki?curid=3386238", "title": "Marty Riessen", "text": "Biografia.\nDurante la sua carriera vinse 6 titoli di singolare senza mai vincere un torneo del Grande Slam, giungendovi pi\u00f9 volte ai quarti di finale: nel 1963 all'U.S. National Championships venendo eliminato dal messicano Rafael Osuna vincendo il primo set ma perdendone i successivi tre (3-6, 9-7, 6-3 6-3) in precedenza era riuscito ad eliminare Arthur Ashe al terzo turno.\nNel 1965 al torneo di Wimbledon venne eliminato da Dennis Ralston in un difficile incontro dove lo vide vincente nei primi due set per poi perdere i successivi tre (3-6, 2-6, 6-4, 6-2, 6-2). Nel 1971 raggiunse due quarti di finale, fra cui l'Australian Open.\nNel doppio vinse 53 titoli fra cui l'Open di Francia 1971 esibendosi in coppia con Arthur Ashe battendo in finale la coppia formata da Tom Gorman e Stan Smith per 6\u20138, 4\u20136, 6\u20133, 6\u20134, 11\u20139. L'altro prestigioso titolo vinto fu nel 1976 nell'US Open dove in coppia con Tom Okker vinsero in finale gli australiani Paul Kronk e Chris Letcher in due set.\nNel doppio misto vinse nel 1975 il Torneo di Wimbledon con Margaret Smith Court battendo in finale Betty St\u00f6ve e Allan Stone per 6-4, 7-5. Fra le altre vittorie nel misto 4 titoli all'US Open le partner furono Wendy Turnbull nel 1980 e per tre volte Margaret Smith Court (1969, 1970 e 1972) perdendo in finale nel 1973, contro la coppia Billie Jean King e Owen Davidson."}
{"id": "3386242", "revid": "729019", "url": "https://it.wikipedia.org/wiki?curid=3386242", "title": "Strada statale 720 Variante di Taggia", "text": "La strada statale 720 Variante di Taggia (SS 720), gi\u00e0 \"nuova strada ANAS 341 Variante di Taggia (NSA 341)\", \u00e8 una strada statale italiana che permette il collegamento tra l'A10 Genova-Ventimiglia e l'abitato di Taggia. Lunga 1,500 km, \u00e8 classificata come strada extraurbana principale in tutta la sua lunghezza.\nPercorso.\nHa origine nei pressi della stazione ferroviaria di Taggia, distaccandosi dalla ex strada statale 548 della Valle Argentina e termina senza soluzione di continuit\u00e0 nel restante tratto della tangenziale di Sanremo sotto la competenza dell'Autostrada dei Fiori S.p.A. in corrispondenza dello svincolo di via Beglini per Arma di Taggia e per l'omonimo casello autostradale dell'A10 Genova-Ventimiglia.\nIl percorso presenta, inoltre, due gallerie artificiali chiamate Stazione (130 metri) e Lev\u00e0 (300 metri) e due sovrapassi.\nL'arteria \u00e8 stata aperta al traffico il 16 novembre 2009 e ha ricevuto la denominazione temporanea di nuova strada ANAS 341 Variante di Taggia (NSA 341). Ha ottenuto la definitiva classificazione nel corso del 2012 col seguente itinerario \"Innesto con la S.P. n. 548 di Valle Argentina - galleria Bissana\"."}
{"id": "3386243", "revid": "767487", "url": "https://it.wikipedia.org/wiki?curid=3386243", "title": "Death Tunnel - La maledizione", "text": "Death Tunnel - La maledizione (\"Death Tunnel\") \u00e8 un film horror statunitense del 2005 diretto da Philip Adrian Booth.\nTrama.\nPer riuscire ad entrare in una confraternita studentesca, Devon, Elizabeth, Ashley e Tori convincono la timida Heather a partecipare a \"realt\u00e0 o paura\", un'iniziazione nella quale le cinque dovranno passare la notte in un sanatorio abbandonato nel quale trovarono la morte pi\u00f9 di 63.000 persone, vittime della cosiddetta \"peste bianca\", una terribile epidemia esplosa negli anni trenta. Non sanno che il sanatorio \u00e8 maledetto.\nA ogni ora, una di loro, collocata in un diverso piano dell'edificio, muore, rendendosi conto di essere la reincarnazione di uno dei cinque spettri che lo infestano. Dopo aver chiamato in soccorso l'organizzatore di \"realt\u00e0 o paura\", Richie, Heather vede le sue amiche morire una a una nelle maniere pi\u00f9 angosciose, in mezzo a oscure apparizioni. Rimasta viva insieme ad Heater, ci sono anche Ashley e Tori. Richie inizia a cercare le ragazze e la prima che incontra \u00e8 Tori, che appena lo vede inizia a dire delle cose (all'apparenza senza senso), ma che turbano Richie, che decide di andare a cercare le altre ragazze.\nCercando nei svariati piani dell'edificio trova Ashley sotto shock e poco dopo arriva anche Heater che inizia a spiegare cosa sta accadendo a tutte loro. Ashley appena sente parlare Heater inizia a litigare con lei e con Richie e cos\u00ec scappa via, ma la sua corsa viene interrotta da un cavo di corrente che la uccide con una scarica elettrica. Heather e Richie osservano la scena e capiscono che la prossima a morire sar\u00e0 Tori, cos\u00ec entrambi iniziano a correre per raggiungere Tori all'ultimo piano: la ragazza \u00e8 la reincarnazione di un'infermiera morta suicida mentre era incinta del primario, il dottor Vanguard, perverso psicopatico, il quale spettro si manifesta a lei e a Richie.\nTori muore gettandosi dal tetto del sanatorio, lasciando a Heather e Richie un'unica via di fuga: un tunnel dove venivano scaricati i corpi dei malati morti, che collega l'edificio con l'esterno. Una volta fuori, sani e salvi, i due stanno per andarsene quando Heather si rende conto di incarnare lo spirito della nonna morta nel sanatorio che da sempre popola i suoi incubi, e torna dentro al sanatorio con Richie, che l'ha baciata infettandosi con la \"peste bianca\", che aveva ucciso tutti gli spettri da loro incarnati, compreso il Dr. Vanguard.\nProduzione.\nIl film sarebbe ispirato a fatti realmente accaduti, sfruttando una popolare leggenda di fantasmi americana, appunto, nel Waverly Hills Sanatorium. Per scrivere la sceneggiatura, i fratelli Booth si sono ispirati alla serie videoludica \"Silent Hill\", esigendo una fotografia cupa e malsana per sottolineare le atmosfere inquietanti.\nIl montaggio del film \u00e8 subliminale e confuso, fatto di flashback continui, salti temporali e anticipazioni.\nDistribuzione.\nIn Italia \u00e8 uscito solamente in home video."}
{"id": "3386244", "revid": "729019", "url": "https://it.wikipedia.org/wiki?curid=3386244", "title": "Strada statale 718 di Sanremo", "text": "La strada statale 718 di Sanremo (SS 718), gi\u00e0 \"nuova strada ANAS 360 di San Remo (NSA 360)\", \u00e8 una strada statale italiana che serve l'abitato di Sanremo.\nPercorso.\nRisulta in esercizio dallo svincolo di San Martino, fino alla svincolo terminale di Sanremo Centro/Borgo, compreso uno svincolo intermedio di Sanremo San Lazzaro/Ospedale che sfocia in via Giovanni Pascoli.\nIl tratto \u00e8 quasi interamente in galleria a canna unica a doppio senso di marcia; in particolare si tratta della galleria Villetta (1,150\u00a0km) e San Giacomo (1,564\u00a0km) e un viadotto di 150 metri, propedeutico allo svincolo intermedio.\nLa strada fa parte della Tangenziale di Sanremo assieme alla strada statale 720 Variante di Taggia e al tratto intermedio in gestione alla societ\u00e0 Autostrada dei Fiori S.p.A., costituendo un collegamento unico senza soluzione di continuit\u00e0 tra Sanremo e Taggia.\nStoria.\nIl primo tratto inaugurato dell'arteria \u00e8 quello tra lo svincolo di San Martino e lo svincolo San Lazzaro/Ospedale lungo 1,649\u00a0km, inaugurato il 18 luglio 1997 ad opera della societ\u00e0 Autostrada dei Fiori S.p.A., provvisoriamente denominato nuova strada ANAS 360 di San Remo dal 2008.\nIl tratto terminale San Lazzaro/Ospedale-Borgo \u00e8 stato invece aperto al traffico il 22 giugno 2011, portando la lunghezza complessiva dell'arteria a 3,355\u00a0km.\nLa galleria Villetta \u00e8 stata teatro nell'agosto 2011 di un incidente mortale con 3 veicoli coinvolti in cui morirono 3 ragazze, da cui scaturirono forti dubbi sulla sicurezza della stessa\nLa classificazione attuale, risalente al 2012, prevede il seguente itinerario: \"Imbocco est galleria Villetta - Sanremo centro\"."}
{"id": "3386247", "revid": "6923", "url": "https://it.wikipedia.org/wiki?curid=3386247", "title": "Zoe Lofgren", "text": "Biografia.\nDopo gli studi in legge, la Lofgren fu assunta nello staff del deputato democratico Don Edwards. Quando nel 1994 Edwards decise di non cercare la rielezione, la Lofgren si candid\u00f2 per occupare il suo seggio.\nSorprendentemente riusc\u00ec a battere la concorrenza agguerrita e si aggiudic\u00f2 il posto: cos\u00ec divenne membro della Camera dei Rappresentanti per lo stato della California e rimase tale venendo rieletta con ampio margine per altri otto mandati."}
{"id": "3386248", "revid": "39006430", "url": "https://it.wikipedia.org/wiki?curid=3386248", "title": "DBAN", "text": ""}
{"id": "3386249", "revid": "767487", "url": "https://it.wikipedia.org/wiki?curid=3386249", "title": "Pallanuoto ai X Giochi panamericani", "text": "Il X torneo panamericano di pallanuoto \u00e8 stato disputato a Indianapolis dal 17 al 22 agosto 1987 nel corso dei \"X Giochi panamericani\".\nLe sei partecipanti si sono sfidate in un girone unico al termine del quale le prime due classificate hanno disputato la finale per il titolo, mentre la terza e la quarta hanno disputato la finale per la medaglia di bronzo.\nGli Stati Uniti, sconfiggendo Cuba, hanno conquistato il titolo per la terza volta consecutiva, la sesta in assoluto."}
{"id": "3386250", "revid": "599013", "url": "https://it.wikipedia.org/wiki?curid=3386250", "title": "Angelo Moriondo", "text": "Biografia.\nAngelo Moriondo apparteneva a una famiglia di imprenditori, un suo antenato, gi\u00e0 alla fine del XVIII secolo, aveva ottenuto dalla corte sabauda una licenza per fabbricare Vermouth. Il padre, con il fratello Agostino e il cugino Gariglio, fond\u00f2 la nota fabbrica di cioccolato \u201cMoriondo &amp; Gariglio\u201d\nIl giovane Angelo dall\u2019et\u00e0 di 14 anni e fino ai 18 anni, cio\u00e8 dal 1865 al 1869, fu mandato a compiere gli studi superiori presso il Collegio-Convitto di La Motte-Servolex, nei pressi di Chamb\u00e9ry, l\u2019antica capitale dei Savoia, in Francia. \nSpos\u00f2 Sinforosa Omegna da cui ebbe quattro figli: Giacomo, Caterina, Margherita ed Antonio.\nSulle orme del padre, fu anch\u2019egli molto impegnato in attivit\u00e0 imprenditoriali alberghiere di successo. \nAngelo ampli\u00f2 la sua sfera di attivit\u00e0 acquistando a Torino il Grand-Hotel Ligure, nella centralissima piazza Carlo Felice, e l'American Bar nella Galleria Nazionale di via Roma. Fu proprio questa attivit\u00e0 alberghiera e di ristorazione che fece sorgere l'esigenza, e quindi l'idea, di mettere a punto una macchina per la produzione del \"caff\u00e8 istantaneo\" al fine di soddisfare in tempi rapidi la sempre pi\u00f9 esigente e frettolosa clientela..\nFu padre di Giacomo, noto pittore ed illustratore.\nStoria.\nFu in occasione dei grandi preparativi per l\u2019Esposizione Generale del 1884 al Valentino, che Angelo Moriondo, animato sempre da geniale spirito imprenditoriale, pens\u00f2 di ammodernare i suoi esercizi. Era per lui e per le sue aziende un\u2019opportunit\u00e0 da non perdere, un evento da sfruttare, attendendosi in citt\u00e0 l\u2019arrivo di centinaia di migliaia di visitatori provenienti da tutta l\u2019Italia e dall\u2019Estero.\nVi era a quel tempo a Torino una generale atmosfera di rinnovamento, di grandi trasformazioni economiche, politiche e sociali, e l\u2019esposizione fu l\u2019occasione per mettere in moto quel processo virtuoso che, dopo la delusione per la perdita del primato politico con il trasferimento della capitale del regno, avrebbe definitivamente segnato il passaggio di Torino da capitale politica a capitale industriale, facendo rimarcare i grandi progressi compiuti nel mezzo secolo di vita del regime liberale.\nInsomma l\u2019Esposizione costitu\u00ec l\u2019occasione per far risvegliare la citt\u00e0 dal torpore in cui era caduta dopo il trasferimento della capitale prima a Firenze e poi a Roma. \nExpo Generale di Torino.\nLa macchina venne presentata in occasione dell'Esposizione generale italiana del 1884 a Torino, presso lo stand allestito da Angelo Moriondo che ne ricevette la medaglia di bronzo. La macchina, costruita in collaborazione con il meccanico Martina sotto la direzione dell'inventore, era in rame e bronzo, alta circa un metro e aveva \"la forma di campana\", come venne riportato in un articolo della Gazzetta Piemontese del 24 luglio 1884.\nFece inoltre installare la sua macchina all\u2019Esposizione Generale del Valentino dove era stato allestito un chiosco presso il quale i visitatori potevano degustare il caff\u00e8 prodotto con la nuova macchina. \nParlando di questa invenzione cos\u00ec un cronista la descriveva sul settimanale dell\u2019Esposizione: \nLo stesso cronista sentiva il bisogno di tornare ancora sulla macchina del Moriondo descrivendo pi\u00f9 tardi i chioschi dell\u2019Esposizione. Egli si soffermava a descriverne alcuni che si distinguevano per la grandiosit\u00e0, per la l\u2019originalit\u00e0 e la bellezza, progettati da illustri ingegneri e architetti, passando poi in rassegna \u201cquelli che sorgono nel viale fra la facciata della galleria dell\u2019Elettricit\u00e0 e della Guerra e la parte posteriore del palazzo delle Belle Arti\u201d.\nEd era qui che egli faceva notare il contrasto fra la modestia della costruzione e la genialit\u00e0 della macchina che v\u2019era esposta :\u201dQui si trova il modesto chiosco del signor Moriondo dove si ammira la famosa caffettiera miracolosa, invenzione del Moriondo stesso, con cui si preparano dieci, venti, cento tazze di caff\u00e8 in pochi minuti\u201d.\nAngelo Moriondo, a seguito della domanda e della documentazione da lui presentata per il rilascio del brevetto il 16 maggio 1884, ne ottenne la registrazione, effettuata al Vo. 33, n.256, in questi termini: \n\u201dAttestato di privativa industriale, per sei anni, a datare dal 30 giugno 1884, rilasciato al signor Moriondo Angelo, a Torino, per un trovato che ha per titolo: Nuovi apparecchi a vapore per la confezione economica ed istantanea del caff\u00e8 in bevanda. - Sistema A. Moriondo\u201d\nIl 20 novembre 1884, Moriondo present\u00f2 un'ulteriore documentazione allo scopo di ottenere anche il riconoscimento di privativa per successivi perfezionamenti apportati alla sua macchina. \nIn seguito a questa seconda richiesta, con registrazione avvenuta al Vol. 34, n. 381, egli ottenne l\u2019 \u201cAttestato completivo della privativa industriale rilasciata il 16 maggio 1884 \u2013 Vol. 33, n. 256, al signor Moriondo Angelo, a Torino, per un trovato che ha per titolo: Nuovo apparecchio a vapore per la confezione economica ed istantanea dl caff\u00e8 in bevanda, sistema Moriondo\u201d. (Vedi documentazione n.2)\nPer la macchina, frutto della sua invenzione, presentata all\u2019Esposizione di Torino, il Moriondo fu premiato con la \u201cMedaglia di primo grado\u201d.\nEffettivamente la macchina di Moriondo costituiva per il suo tempo una vera rivoluzione. Si trattava veramente di una macchina all\u2019avanguardia, con la caldaia dotata di tutti i controlli (livello dell\u2019acqua e pressione del vapore) nonch\u00e9 di valvola di sicurezza; era inoltre versatilissima potendo davvero produrre da una a molte tazze di caff\u00e8. Quel che la rendeva per\u00f2 del tutto speciale e nuova era il fatto d\u2019essere munita di maniglia porta-filtro con attacco di fissaggio rapido: questo la rendeva veramente una macchina per caff\u00e8 espresso, tanto che lo slogan dell\u2019inventore pare fosse questo: \u201cVenite al Ligure, vi daremo il caff\u00e8 in un minuto\u201d.\nSuccessivamente, forse anche in seguito al successo avuto dalla sua macchina all\u2019Esposizione torinese e agli apprezzamenti ricevuti, Angelo Moriondo provvide a brevettare la sua invenzione anche all\u2019estero. Nel 1885 ottenne infatti il brevetto anche in Francia, che gli fu rilasciato a Parigi il 23 ottobre di quell\u2019anno.\nAngelo Moriondo tuttavia non sfrutt\u00f2 industrialmente il suo brevetto avviando una produzione in serie e una commercializzazione su vasta scala, come sarebbe stato logico attendersi. \u00c8 forse questo il motivo per cui il suo nome \u00e8 poco conosciuto fra gli storici del caff\u00e8 e delle macchine del caff\u00e8. Fra gli storiografi del caff\u00e8, il primo a parlare di Angelo Moriondo \u00e8 stato l\u2019australiano Ian Bersten..\nGli anni successivi.\nLe sue attivit\u00e0 imprenditoriali lo spinsero verso altri obiettivi: la sua macchina venne costruita in un numero limitato di esemplari e venne posta in servizio soprattutto nei suoi esercizi pubblici per i quali doveva servire da richiamo.\nEgli aveva costituito la Societ\u00e0 Anonima Stabilimenti del Ligure per la gestione dell\u2019albergo e del caff\u00e8 e da imprenditore apprezzato entr\u00f2 a far parte del consiglio di amministrazione della Camera di Commercio di Torino.\nAngelo Moriondo continu\u00f2 ad interessarsi alla sua macchina per caff\u00e8 espresso e, seguendo l\u2019evolversi della tecnologia e della moda in quel campo, apport\u00f2 in seguito ulteriori miglioramenti alla sua idea originale, tanto che il 12 novembre 1910 present\u00f2 un\u2019ulteriore richiesta di privativa industriale per tre anni a seguito della quale l\u20198 giugno 1911 gli venne rilasciato il brevetto n. 113332 registrato al vol. 342, n. 167 avente per titolo: \u201cMacchina per fare istantaneamente il caff\u00e8\u201d. \nNella descrizione dell\u2019invenzione \u00e8 scritto: \u201cOggetto della presente invenzione \u00e8 una nuova macchina per fare il caff\u00e8 capace di dare indifferentemente ed istantaneamente da una a pi\u00f9 tazze di caff\u00e8 oppure da uno a pi\u00f9 litri\u201d. \nDi questa privativa (pochi mesi prima di morire e precisamente in data 30 dicembre 1913) chiese il prolungamento di validit\u00e0 per altri 4 anni, ottenendone l\u2019attestato n. 139663 l\u20198 aprile 1914. \nQuest\u2019ultimo brevetto sembrerebbe quasi essere una rivendicazione del suo primato nell\u2019aver ideato una vera macchina per caff\u00e8 espresso.\nAngelo Moriondo mor\u00ec nella sua casa di campagna a Marentino il 31 maggio 1914, all\u2019et\u00e0 di 62 anni, quando era al culmine del suo successo imprenditoriale in campo alberghiero."}
{"id": "3386251", "revid": "124811800", "url": "https://it.wikipedia.org/wiki?curid=3386251", "title": "Coppia di re", "text": "Coppia di Re (\"Pair of Kings\") \u00e8 una serie televisiva statunitense in onda, negli Stati Uniti, su Disney XD a partire dal 10 settembre 2010. Creata da Dan Cross e David Hoge con star Mitchel Musso che verr\u00e0 sostituito da Adam Hicks e Doc Shaw. Le riprese della serie sono iniziate il 15 febbraio 2010. In Italia \u00e8 in onda a partire dal 21 febbraio 2011 su Disney XD (Italia) e dal 30 marzo 2013 in chiaro su Italia 1.\nMitchel Musso \u00e8 stato sostituito da Adam Hicks nel giugno 2012.\nAdam Hicks il 3 novembre 2012 ha scritto sul suo account twitter di non voler rinnovare per una quarta stagione.\nTrama.\nLa serie racconta di Brady e Boomer, gemelli liceali di Chicago, che un giorno scoprono di essere i re di un'isola chiamata Kinkow. I gemelli hanno sempre vissuto con gli zii perch\u00e9 i genitori anni prima erano rimasti uccisi nell'isola stessa a insaputa dei ragazzi. Questi dovranno imparare a regnare con l'aiuto di Mason e sua figlia Mikayla, ma ostacolati dal cugino Lanny e del suo pesce Yamakoshi, che vuole a tutti i costi regnare su Kinkow. In futuro, Brady scapper\u00e0 e lascer\u00e0 spazio a una new entry: Re Boz; il terzo fratello scomparso anni prima a causa di una tempesta.\nSigla.\nLa sigla \"Top of The World\" \u00e8 cantata da Mitchell Musso e Doc Shaw, mentre nella versione italiana \u00e8 cantata da Nicola Gargaglia con una voce sintetizzata."}
{"id": "3386252", "revid": "1005847", "url": "https://it.wikipedia.org/wiki?curid=3386252", "title": "Elezioni federali in Jugoslavia del maggio 1992", "text": "Le elezioni federali in Jugoslavia del maggio 1992 si sono tenute il 31 maggio.\nParte dell'opposizione ha boicottato queste consultazioni. La maggioranza \u00e8 stata formata dalla coalizione costituita da Partito Socialista di Serbia (SPS) e Partito Democratico dei Socialisti del Montenegro (DPS), con l'appoggio esterno anche della \"Lega dei comunisti - Movimento per la Jugoslavia\".\nA seguito dell'esito elettorale, Primo ministro federale \u00e8 divenuto l'indipendente Milan Pani\u0107. Panic e il Presidente federale Dobrica \u010cosi\u0107 furono costretti a indire nuove elezioni per il dicembre del 1992, a causa di alcuni contrasti col Presidente serbo Slobodan Milo\u0161evi\u0107."}
{"id": "3386254", "revid": "503613", "url": "https://it.wikipedia.org/wiki?curid=3386254", "title": "L'errore (Loredana Errore)", "text": "L'errore \u00e8 il primo album della cantante italiana Loredana Errore, pubblicato l'8 marzo 2011 dalla casa discografica Sony.\nIl disco.\nIl disco, composto da dieci tracce prodotte e arrangiate da Biagio Antonacci, gi\u00e0 autore di due suoi precedenti singoli (Ragazza occhi cielo e L'ho visto prima io), \u00e8 anticipato il 21 gennaio 2011 dal singolo Il muro.\nIl secondo singolo estratto dall'album, Cattiva, in duetto con Loredana Bert\u00e8, \u00e8 stato presentato in anteprima assoluta il 26 febbraio, ed \u00e8 entrato in rotazione radiofonica dal 18 marzo 2011. Nell'album sono presenti anche: un brano firmato da Antonacci con La Pina, cantautrice e speaker di Radio Deejay, intitolato \"Voglio solo te\", e due brani firmati dalla stessa Loredana Errore, con la collaborazione di Biagio Antonacci: \"Fotto la poesia\" e \"Kongo\".\nDopo 5 anni riesce a ritornare in top 10 iTunes alla posizione numero 9.\nIl 2 settembre viene pubblicato il terzo singolo estratto dall'album, \"Che bel sogno che ho fatto\".\nTour.\nDal 17 giugno 2011 al 26 settembre 2011 si \u00e8 svolto \"L'errore tour\" (estivo) nelle seguenti citt\u00e0: \nDal 1\u00ba novembre 2011 al 18 dicembre 2011, si \u00e8 svolto \"L'errore tour\" (invernale) nelle seguenti citt\u00e0:"}
{"id": "3386263", "revid": "729019", "url": "https://it.wikipedia.org/wiki?curid=3386263", "title": "Offensiva del lago Nara\u010d", "text": "L'offensiva del Lago Nara\u010d fu una battaglia combattuta tra il marzo e l'aprile del 1916 tra le forze russe e tedesche, sul Fronte orientale della prima guerra mondiale. Questa offensiva fu effettuata al fine di costringere i Tedeschi ad abbassare la pressione contro i Francesi a Verdun.\nAntefatti.\nQuando la situazione per i Francesi stava diventando sempre pi\u00f9 difficile, il generale Joseph Joffre chiese agli altri Alleati di condurre delle azioni diversive in qualunque punto del fronte al fine di obbligare i Tedeschi a spostare una parte delle loro truppe da Verdun.\nLo zar Nicola II accolse la richiesta francese, scegliendo la zona circostante il Lago Nara\u010d, in Bielorussia, poich\u00e9 in quelle zone soldati russi avrebbero dovuto fronteggiare solo i soldati tedeschi della 10. Armee del generale Hermann von Eichhorn.\nLa battaglia.\nIl bombardamento iniziale russo fu abbastanza lungo, durando due giorni, ma molto inaccurato, lasciando intatta la maggior parte dell'artiglieria tedesca. Ci\u00f2, unito al fatto che i soldati russi attraversarono la terra di nessuno raggruppati invece che ben distanziati, consent\u00ec alle mitragliatrici tedesche di essere letalmente efficaci. Gli attaccanti guadagnarono pochi chilometri, ma non inflissero alcun danno serio alle difese tedesche, molto ben organizzate e fortificate, nonostante fossero in netta superiorit\u00e0 numerica.\nL'offensiva russa si arrest\u00f2 nell'aprile 1916. Tutto ci\u00f2 che fu conquistato dai Russi fu, nel successivo contrattacco tedesco, perso. Un attacco ausiliario che ebbe luogo vicino a Riga il 21 marzo non ebbe miglior fortuna.\nL'intera operazione fu un completo fallimento ed abbass\u00f2 notevolmente il morale delle truppe russe. In pi\u00f9 essa non raggiunse il suo scopo originario, poich\u00e9 i Tedeschi non allontanarono alcuna unit\u00e0 da Verdun."}
{"id": "3386266", "revid": "1543377", "url": "https://it.wikipedia.org/wiki?curid=3386266", "title": "Palazzo di Antioco", "text": "Il Palazzo di Antioco () era un palazzo di Costantinopoli costruito all'inizio del V secolo; convertito in un \"martyrion\", detto Santa Eufemia all'Ippodromo (, \"Hagia Euph\u0113mia en t\u014d Hippodromi\u014d\"), nel VII secolo, sopravvisse fino al XV secolo.\n\u00c8 stato identificato con i resti di una struttura palatina scavati negli anni 1940 e 1950 nei pressi dell'Ippodromo di Costantinopoli.\nStoria.\nPalazzo di Antioco.\nIl palazzo fu costruito come residenza di Antioco, un eunuco di origine persiana, che durante il regno dell'imperatore Teodosio II (408\u2013450) ricopr\u00ec le cariche di \"cubicularius\" e tutore del giovane imperatore, per poi diventare \"praepositus sacri cubiculi\" e \"patricius\". Antioco esercitava un'enorme influenza sull'imperatore, e per questo entr\u00f2 in contrasto con la sorella di Teodosio, Elia Pulcheria, che lo allontan\u00f2 dalla corte, ma gli permise di ritirarsi nel suo palazzo. Rimase comunque coinvolto negli affari politici, finch\u00e9, intorno al 439, non cadde definitivamente in disgrazia e prese i voti. Le sue propriet\u00e0, palazzo incluso, furono confiscate dall'imperatore.\nIl Palazzo fu scoperto nel 1939, quando degli affreschi raffiguranti la vita di santa Eufemia di Calcedonia furono scoperti a nord-ovest dell'Ippodromo. Altri scavi, effettuati nel 1942 da Alfons Maria Schneider, portarono alla luce una sala esagonale aperta su un portico semicircolare, mentre gli scavi del 1951-52, condotti da R. Duyuran, permisero il ritrovamento di una base di una colonna con l'iscrizione \u00abdel \"praepositus\" Antioco\u00bb, che permise l'identificazione del sito. In base ai bolli dei mattoni recuperati dal sito, Bardill propone una data di costruzione non antecedente al 430.\nChiesa di Santa Eufemia.\nLa chiesa di Santa Eufemia all'Ippodromo, anche nota come \"ta Antiochou\" (\u00abpresso [il palazzo di] Antioco\u00bb), fu fondata nella sala esagonale verso l'inizio del VII secolo, quando la chiesa originaria, sita a Calcedonia, fu distrutta durante le invasioni sasanidi, e si ritenne che fosse pi\u00f9 sicuro custodire le reliquie di Eufemia di Calcedonia all'interno di Costantinopoli.\nDurante l'Iconoclastia, l'edificio fu secolarizzato e probabilmente convertito in un magazzino di armi e concime. Secondo la tradizione, le ossa della santa furono gettate in mare per ordine dell'imperatore Leone III (717\u2013741) o di suo figlio Costantino V (741\u2013775), ma furono recuperate da due fratelli e portate sull'isola di Lemno, da cui furono riprese nel 796 dall'imperatrice Irene (797\u2013802).\nLa chiesa sopravvisse fino alla fine dell'Impero bizantino; nel XIII secolo fu decorata con affreschi in stile paleologo.\nStruttura.\nPalazzo di Antioco.\nIl palazzo originario era composto da due sezioni, una meridionale e una settentrionale.\nQuella meridionale, oggi inaccessibile al pubblico, presentava una vasta sala esagonale absidata, successivamente convertita nella chiesa di Santa Eufemia, collegata ad un ampio porticato semicircolare, di circa 60 m di diametro, che circondava una corte pavimentata in marmo. Originariamente la sala esagonale era probabilmente un \"triclinium\", la sala per i banchetti; aveva un diametro di 20 m, mentre i lati dell'esagono erano lunghi 10,4 m. Su ogni lato si apriva un'abside, poligonale all'esterno e semicircolare all'interno, ampia 7,65 m e profonda 4,65 m, larga abbastanza per ospitare un \"sigma\" o \"stibadium\", un triclinio semicircolare con un tavolo da pranzo al centro. Ogni abside aveva anche una porta che la metteva in comunicazione con piccole stanze circolari, situate tra le absidi. Una piscina in marmo era collocata al centro della sala, una caratteristica tipica della Tarda antichit\u00e0. Il \"triclinium\" esagonale era affiancato da altre stanze, raggruppate lungo la curva esterna del porticato, tra cui un elaborato vestibolo con una sala circolare al centro.\nLa sezione settentrionale, collocata tra la strada che correva lungo il muro occidentale dell'Ippodromo di Costantinopoli e la via Mese, \u00e8 stata identificata talvolta con il Palazzo di Lauso. Comprende una larga rotonda di 20 m di diametro con nicchie nel muro, che sembra svolgesse il ruolo di sala delle udienze di Antioco. Era collegata ad un porticato a forma di 'C' orientato verso sud-est, aperto verso la strada lungo l'Ippodromo. Un piccolo impianto termale, accessibile anche questo dalla strada, si trovava sul lato meridionale del porticato. Nel V secolo, quando il palazzo era di propriet\u00e0 imperiale, una sala allungata di 52,3 per 12,4 m fu aggiunta a occidente della rotonda, preceduta da un vestibolo d'accesso a doppia abside; la sua forma suggerisce la destinazione d'uso a \"triclinium\"; originariamente aveva un'abside collocata all'estremit\u00e0 della sala, ma nel VI secolo tre absidi furono aperte su ciascuno dei lati lunghi.\nRiconversione in chiesa.\nQuando la sala esagonale fu convertita in chiesa, furono necessarie diverse modifiche per adattarla al nuovo uso. Una \"bema\" fu posta alla destra dell'ingresso originario, nell'abside di sud-est, e un altro ingresso fu aperto nell'abside opposto. L'ingresso originale rimase in uso, ma successivamente fu rimpicciolito. Altri due ingressi furono aperti nelle due sale circolari a settentrione, con l'aggiunta successiva di due mausolei.\nGli scavi scoprirono i resti del \"synthronon\", il luogo dove sedeva il clero, le fondamenta dell'altare, il \"templon\" (la transenna di separazione) e di un \"solea\" (un podio elevato). Non si \u00e8 conservato alcun resto dell'ambone, ma la sua esistenza \u00e8 probabile, considerata l'organizzazione delle antiche chiese bizantine in citt\u00e0. La maggioranza dei resti scultorei sono nel tipico stile del VI secolo, come marmi intarsiati di vetro, ma l'architrave \u00e8 databile al restauro del 797.\nSul muro sud-occidentale della chiesa sono sopravvissuti alcuni affreschi del XIII secolo; di questi, quattordici formano un ciclo che narra la vita e il martirio di santa Eufemia di Calcedonia, mentre un altro affresco raffigura il martirio dei Quaranta martiri di Sebaste, un tema unico tra le chiese della capitale."}
{"id": "3386270", "revid": "297059", "url": "https://it.wikipedia.org/wiki?curid=3386270", "title": "Programma Pegasus", "text": ""}
{"id": "3386276", "revid": "1543377", "url": "https://it.wikipedia.org/wiki?curid=3386276", "title": "Elizabeth Bryant", "text": "Allieva dell'entomologo e aracnologo James Henry Emerton, scopr\u00ec dai primi anni una predilezione per le ricerche sul campo e per il mondo dei ragni.\nHa lavorato al \"Museum of Comparative Zoology\" di Cambridge, dove scrisse il suo primo lavoro nel 1908. A consacrarla come osservatrice diligente e scrupolosa nel variegato mondo dei ragni fu la relazione sulla spedizione ad Antigua e Barbados del 1923.\nPur con mezzi non proprio all'altezza degli studi da compiere (l'illuminazione del microscopio proveniva da un faretto di automobile modificato), la sua diligenza e precisione nel riportare i dettagli ne fecero ben presto un punto di riferimento nel campo.\nTaxa descritti.\nDi seguito, alcuni dei taxa descritti:"}
{"id": "3386278", "revid": "110157", "url": "https://it.wikipedia.org/wiki?curid=3386278", "title": "Souvlaki (album)", "text": "Souvlaki \u00e8 il secondo album pubblicato dal gruppo shoegaze degli Slowdive.\n\u00c8 considerato l'album della maturit\u00e0 del gruppo, i brani sono pi\u00f9 strutturati ma meno sperimentali rispetto all'esordio.\nIn due brani del disco \u00e8 presente Brian Eno.\nDall'album \u00e8 stato tratto il singolo \"Alison\"."}
{"id": "3386279", "revid": "114581421", "url": "https://it.wikipedia.org/wiki?curid=3386279", "title": "Diana DeGette", "text": "Biografia.\nNata in Giappone mentre il padre lavorava per le forze armate, la DeGette intraprese gli studi in legge e dopo la laurea apr\u00ec uno studio legale a Denver, specializzandosi in diritto civile e contenzioso del lavoro.\nDopo essere entrata in politica, nel 1997 divenne membro della Camera dei Rappresentanti per lo stato del Colorado. Durante i suoi mandati ha sempre difeso la scelta delle donne di abortire, i diritti dei gay e la ricerca sulle cellule staminali.\nNel 2008 ha pubblicato un libro intitolato \"Sex, Science and Stem Cells\" (\"Sesso, scienza e cellule staminali\"), in cui ha criticato i repubblicani e alcuni membri della Chiesa cattolica che non accettano la ricerca sulle staminali.\nLa DeGette \u00e8 un membro della New Democrat Coalition.\nDi dichiarate origini italiane, fa parte della Italian American Congressional Delegation."}
{"id": "3386280", "revid": "287204", "url": "https://it.wikipedia.org/wiki?curid=3386280", "title": "Stone (film)", "text": ""}
{"id": "3386288", "revid": "293377", "url": "https://it.wikipedia.org/wiki?curid=3386288", "title": "Reinhold M\u00fcnzenberg", "text": "Carriera.\nCalciatore.\nClub.\nM\u00fcnzenberg inizi\u00f2 la carriera nell', societ\u00e0 che lascer\u00e0 nel 1941. Durante la seconda guerra mondiale M\u00fcnzenberg gioc\u00f2 nell', nel e nel .\nCon gli amburghesi giunse a disputare la finale della Tschammerpokal 1943, persa contro gli austriaci del .\nNel 1945 M\u00fcnzenberg ritorna all'Alemannia Aachen, societ\u00e0 con cui giocher\u00e0 sino al 1951, anno in cui si ritir\u00f2 dall'attivit\u00e0 agonistica. \nNazionale.\nM\u00fcnzenberg ha vestito per quarantuno volte la maglia della nazionale di calcio della Germania.\nAllenatore.\nDall'agosto 1934 al giugno 1936 divenne allenatore-giocatore dell'Alemannia Aachen.\nRitorn\u00f2 a coprire il ruolo di allenatore-giocatore dell'Alemannia Aachen dall'agosto 1945 sino al 1947.\nDal febbraio al maggio 1949 fece parte di una commissione tecnica che guid\u00f2 l'Alemannia Aachen, formata, oltre che da M\u00fcnzenberg, da Joseph Gruber, Walter Goffart e Willi K\u00f6lling.\nTra il febbraio ed il marzo 1950 guid\u00f2 nuovamente la squadra insieme a Willi K\u00f6lling.\nDirigente sportivo.\nM\u00fcnzenberg ricopr\u00ec l'incarico di presidente dell'Alemannia Aachen dal 1974 al 1976."}
{"id": "3386290", "revid": "729019", "url": "https://it.wikipedia.org/wiki?curid=3386290", "title": "Ilyushin Il-1", "text": "L'Ilyushin Il-1 (in caratteri cirillici \u0418\u043b\u044c\u044e\u0448\u0438\u043d \u0418\u043b-1) fu aereo da caccia progettato dall'OKB 39 diretto da Sergej Vladimirovi\u010d Il'ju\u0161in e sviluppato in Unione Sovietica durante la seconda guerra mondiale.\nDotato di una pesante corazzatura e progettato per l'uso a quote medie e basse, fu un caccia pensato per contrastare i pi\u00f9 recenti pariruolo tedeschi. Effettu\u00f2 per\u00f2 il primo volo nel 1944, quando i sovietici avevano gi\u00e0 raggiunto la superiorit\u00e0 aerea e risult\u00f2 quindi inutile. Ne fu costruito solo un prototipo, ma dalla versione biposto da attacco al suolo, sviluppata parallelamente, nacque il successore dell'Il-2, l'Ilyushin Il-10.\nStoria del progetto.\nNel 1943 Sergej Ilyushin inizi\u00f2 a lavorare ad un nuovo aereo, il caccia corazzato Il-1, sviluppandolo contemporaneamente nelle versioni ad uno e due posti. Il nuovo velivolo, per quanto simile all'Ilyushin Il-2, differiva da questo sotto diversi aspetti: era pi\u00f9 moderno, compatto e spinto dal nuovo e pi\u00f9 potente motore Mikulin AM-42. L'Il-1 effettu\u00f2 il primo volo il 19 maggio 1944 e raggiunse durante le prove del produttore la velocit\u00e0 massima di 580 km/h; questa per\u00f2 risult\u00f2 essere significativamente pi\u00f9 bassa rispetto a quella dei caccia sovietici gi\u00e0 in servizio e Ilyushin decise di non presentare il velivolo alle prove di accettazione di stato.\nIl progetto Il-1 per\u00f2 non si concluse con il fallimento della versione monoposto, poich\u00e9 fin dall'inizio Ilyushin decise di convertire la variante biposto in un aereo da attacco al suolo. A questo nuovo velivolo venne data ad aprile 1944 la nuova designazione di Ilyushin Il-10, poich\u00e9 la numerazione dispari era riservata ai caccia. L'Il-10 effettu\u00f2 il primo volo il 19 aprile 1944 ed il mese successivo super\u00f2 con successo le prove di stato.\nTecnica.\nL'Il-1 era un velivolo monoplano, monomotore ad ala bassa, con carrello retrattile (anche il carrellino di coda rientrava), interamente costruito in metallo. Al pari dell'Il-2 era dotato di un guscio corazzato per proteggere il motore e il pilota, il quale per\u00f2 garantiva una difesa pi\u00f9 completa delle parti meccaniche, poich\u00e9 il radiatore dell'olio e quello del liquido refrigerante furono spostati all'interno di esso. Questi venivano raffreddati dalla rotazione delle pale dell'elica e scaricavano il calore attraverso un condotto che portava ad una presa blindata sul lato inferiore della fusoliera.\nL'armamento consisteva in due cannoni Volkov-Yartsev VYa-23 calibro 23 mm. Il velivolo poteva inoltre trasportare in condizioni di sovraccarico, 200 kg di bombe in attacchi esterni sotto le ali, a cui si aggiungeva una cassetta con dieci granate antiaeree AG-2."}
{"id": "3386291", "revid": "270833", "url": "https://it.wikipedia.org/wiki?curid=3386291", "title": "Offensiva di Nivelle", "text": ""}
{"id": "3386293", "revid": "339392", "url": "https://it.wikipedia.org/wiki?curid=3386293", "title": "Putsch di Mosca", "text": ""}
{"id": "3386294", "revid": "767487", "url": "https://it.wikipedia.org/wiki?curid=3386294", "title": "Touki Bouki", "text": "Touki Bouki \u00e8 un film del 1973 diretto dal regista senegalese Djibril Diop Mamb\u00e9ty. Il film \u00e8 stato presentato nella Quinzaine des R\u00e9alisateurs del Festival di Cannes e ha vinto il Prix de la Critique International del Festival di Mosca\nTrama.\nMory \u00e8 un adolescente asociale che vaga solitario per la citt\u00e0 a bordo della sua moto. Nell'infanzia \u00e8 stato un pastore ma la sua mandria \u00e8 stata portata al mattatoio. Anta \u00e8 una studentessa dagli atteggiamenti anticonformisti. Ossessionati dal desiderio di partire per Parigi, i due amanti organizzano truffe e furti per recuperare la somma necessaria per il viaggio, riuscendo infine a derubare un ricco omosessuale e comperare i biglietti per il viaggio in nave. Ma al momento di imbarcarsi per Marsiglia, Mory fugge lasciando Anta partire sola.\nCritica.\nL'aspetto autobiografico e il desiderio di mettere in discussione l'illusione dell'emigrazione si uniscono alla volont\u00e0 di infrangere i canoni formali tipici del cinema africano dell'epoca e di sperimentare un nuovo linguaggio cinematografico. Mamb\u00e9ty racconta una storia dalle forti connotazioni sociali e politiche utilizzando tutte le potenzialit\u00e0 formali e stilistiche del linguaggio cinematografico e lasciando allo spettatore il compito di ricostruire la storia e decifrare il significato fortemente simbolico e metaforico delle immagini.\nLa critica \u00e8 unanime nel sottolineare l'originalit\u00e0 della scrittura cinematografica che attraverso un montaggio sperimentale inserisce nella trama narrativa immagini simboliche della cultura africana tradizionale conferendo al film una forte cifra onirica e allegorica. Pur affrontando il classico tema del confronto tra modernit\u00e0 e tradizione, il film non usa il linguaggio didascalico e lineare tipico del cinema africano dell'epoca, ma \u00e8 alla ricerca di un nuovo stile. Considerato film originale e atipico, \"Touki Bouki\" \u00e8 spesso paragonato dai critici a \"Pierrot le fou\" di Jean Luc Godard e al Cinema Novo brasiliano.\nAlcuni critici gli rimproverano la complessit\u00e0 della sintassi e il tono onirico che non permettono una comprensione immediata e ad altri non sfugge la mancanza di rigore tecnico.\nConsiderato il primo film africano d'avanguardia, \"Touki Bouki\" rimane un caso unico per la produzione del continente e diventer\u00e0 film culto per molti registi africani alla ricerca di un linguaggio innovativo.\nProiettato nelle sale di Dakar nel 1975 per soli quattro giorni, \"Touki Bouki\", collocandosi stilisticamente all'estremo opposto rispetto al cinema di Ousmane Semb\u00e8ne, scaten\u00f2 un ampio dibattito negli spettatori."}
{"id": "3386297", "revid": "305524", "url": "https://it.wikipedia.org/wiki?curid=3386297", "title": "Il-1", "text": ""}
{"id": "3386299", "revid": "767487", "url": "https://it.wikipedia.org/wiki?curid=3386299", "title": "Ludwig Goldbrunner", "text": "Carriera.\nGioc\u00f2 tutta la carriera nel Bayern Monaco, con cui vinse il campionato tedesco nel 1932."}
{"id": "3386303", "revid": "339392", "url": "https://it.wikipedia.org/wiki?curid=3386303", "title": "Socialdemocrazia liberale", "text": ""}
{"id": "3386306", "revid": "1543377", "url": "https://it.wikipedia.org/wiki?curid=3386306", "title": "Stadio Fabio Piccone", "text": "Lo stadio Fabio Piccone \u00e8 lo stadio di calcio comunale della citt\u00e0 di Celano, in Abruzzo, che ospita le partite casalinghe del Celano Calcio. Situato in via La Torre \u00e8 dotato di manto in erba.\nStoria.\nLo stadio \"Fabio Piccone\" \u00e8 il principale impianto calcistico del comune ed uno dei pi\u00f9 grandi della Marsica. Costruita nel 1987 la struttura, in erba naturale, \u00e8 dotata di una tribuna coperta che presenta una capienza pari a 2500 posti a sedere e di un'altra scoperta, adibita a settore ospiti che pu\u00f2 ospitare circa 700 spettatori, per un totale di circa 3200 posti a sedere. Lo stadio \u00e8 stato intitolato a Fabio Piccone, amministratore delegato della societ\u00e0 calcistica denominata \"Celano FC Olimpia\" e figlio dell'ex presidente del club Ermanno Piccone, deceduto nel 2008 all'et\u00e0 41 anni a causa di un incidente motociclistico.\nInaugurato in occasione della stagione di 1987-1988 ha ospitato le gare interne della squadra di calcio durante diversi tornei professionistici di serie C2 e di Lega Pro Seconda Divisione.\nLa struttura principale \u00e8 affiancata dall'antistadio in erba utilizzato per la preparazione atletica e per gli allenamenti della principale squadra di calcio della cittadina castellana.\nIn precedenza la gare interne della principale squadra calcistica di Celano venivano disputate nell'impianto in pozzolana dello stadio comunale \"Bonaldi\" successivamente utilizzato dalle categorie giovanili, infine dismesso per la costruzione di un edificio scolastico."}
{"id": "3386307", "revid": "154893", "url": "https://it.wikipedia.org/wiki?curid=3386307", "title": "Stiffness", "text": ""}
{"id": "3386309", "revid": "124123", "url": "https://it.wikipedia.org/wiki?curid=3386309", "title": "Philip Adrian Booth", "text": "Ha collaborato alla realizzazione di diversi documentari su fantasmi ed esorcismi. Con il fratello Christopher Saint Booth ha realizzato il film \"Death Tunnel - La maledizione.\""}
{"id": "3386313", "revid": "1652635", "url": "https://it.wikipedia.org/wiki?curid=3386313", "title": "Storie dell'umanit\u00e0 primitiva", "text": "Le Storie dell'umanit\u00e0 primitiva sono una serie di dipinti di Piero di Cosimo, databili al 1500-1505 circa e oggi sparse tra pi\u00f9 musei.\nStoria.\nLa datazione della serie \u00e8 incerta, ma con oscillazioni comprese tra il 1495 e il 1505 circa. Alcuni storici, basandosi su dati essenzialmente stilistici, tendono ad anticipare le due tavole di New York e ritardare quella di Oxford, mentre sulle due tavole di forma quasi quadrata si registrano varie ipotesi.\nSi trattava di almeno tre spalliere destinate a decorare due ambienti una dimora privata fiorentina, probabilmente il Palazzo Del Pugliese di Francesco Del Pugliese, dove Vasari descrisse della mano di Piero alcune \u00abstorie di figure piccole, [...] fantastiche che egli in tutte quelle si dilett\u00f2 a dipingere, e di casamenti e d'animali e d'abiti e di strumenti diversi, e altre fantasie che gli sovvennono per essere storie di favole.\u00bb\nDescrizione e stile.\nIl soggetto della serie \u00e8 estremamente singolare e viene di solito indicato come scene della vita primordiale degli uomini incapaci di controllare e utilizzare il fuoco. La concezione del lento evolversi della civilt\u00e0 attraverso il progresso tecnico e intellettuale, rara e comunque eterodossa sia rispetto alla concezione classica che a quella cristiana, si pu\u00f2 ritrovare sia in Lucrezio (\"De rerum natura\") che in Vitruvio, quest'ultimo citato da Boccaccio nella \"Genealogia Deorum Gentilium\".\nIl primo pannello, la \"Caccia\", presenta figure umane seminude, satiri, centauri e animali che lottano ferocemente ignari del pericolo costituito dall'incendio che divampa sullo sfondo; nel secondo, il \"Ritorno dalla caccia\", si rappresentano le prime forme di vita comunitaria e l'utilizzo di primitive tecniche di costruzione; nel terzo, l'\"Incendio nella foresta\", un uomo rivestito di abiti, consapevole dell'incendio, tenta di catturare bovini terrorizzati.\nErwin Panofsky colleg\u00f2 a questi pannelli anche due tavole con la \"Caduta di Vulcano\" e \"Vulcano ed Eolo maestri dell'umanit\u00e0\", che rappresenterebbero l'era \"sub Vulcano\", successiva a quella \"ante Vulcano\" dei primi tre pannelli. Nella prima Vulcano, scaraventato dall'Olimpo, viene soccorso dalle fanciulle di Lemno; nella seconda, Vulcano adulto, assistito da Eolo, lavora in una primitiva fucina e mostra ad un uomo su un cavallo domato l'uso del fuoco e le tecniche di lavorazione dei metalli; sullo sfondo, accanto ad una giraffa mansueta, si sta innalzando un'abitazione con tronchi non ancora squadrati e in primo piano una famiglia e un dormiente alludono sia al fatto che il lavoro di Vulcano inizia sul far della notte, sia che sta per sorgere una nuova era della civilt\u00e0.\nPanofsky ipotizz\u00f2 che le due serie facessero parte di due ambienti diversi, salone anticamera, ma le differenze di formato, supporto e dimensioni hanno suscitato pi\u00f9 di una perplessit\u00e0 negli altri studiosi.\nAlcuni collegano alla serie anche il pannello con la \"Costruzione di un edificio\" nel Ringling Museum of Art di Sarasota, che mostrerebbe l'avanzare delle conoscenze tecniche degli uomini: le misure sono compatibili ma leggermente superiori alle altre tavole.\nIl soggetto \u00e8 pi\u00f9 che mai singolare nel panorama dell'epoca. La visione dei primi stadi dell'umanit\u00e0 come un processo di lento sviluppo verso la civilizzazione grazie alla graduale conoscenza e utilizzo del fuoco era infatti contraria alle dottrine dominanti, sia quella cristiana, legata alla Creazione biblica, sia quella neoplatonica, che parlava di un'Et\u00e0 dell'oro da cui l'uomo, in un'inesorabile declino, si sarebbe gradualmente allontanato."}
{"id": "3386314", "revid": "154893", "url": "https://it.wikipedia.org/wiki?curid=3386314", "title": "Stile Fascista", "text": ""}
{"id": "3386315", "revid": "6923", "url": "https://it.wikipedia.org/wiki?curid=3386315", "title": "Tommykaira R", "text": ""}
{"id": "3386316", "revid": "767487", "url": "https://it.wikipedia.org/wiki?curid=3386316", "title": "Hans Jakob (calciatore)", "text": ""}
{"id": "3386317", "revid": "767487", "url": "https://it.wikipedia.org/wiki?curid=3386317", "title": "Willibald Kre\u00df", "text": "Carriera.\nFu convocato da Otto Nerz a difendere i pali della ai Mondiali di Italia 1934."}
{"id": "3386319", "revid": "647919", "url": "https://it.wikipedia.org/wiki?curid=3386319", "title": "Aba'n al-La'hiqi", "text": ""}
{"id": "3386320", "revid": "339392", "url": "https://it.wikipedia.org/wiki?curid=3386320", "title": "Thanatos (psicoanalisi)", "text": ""}
{"id": "3386322", "revid": "212348", "url": "https://it.wikipedia.org/wiki?curid=3386322", "title": "Frederica Wilson", "text": "Biografia.\nIn seguito al ritiro del deputato Kendrick Meek, candidatosi alle elezioni per il Senato, la Wilson \u00e8 stata eletta nel 2010 alla carica di rappresentante dello stato della Florida alla Camera dei Rappresentanti.\nDi ideologia progressista, la Wilson \u00e8 favorevole all'aborto e contraria alla pena di morte e al commercio delle armi. \u00c8 nota per i cappelli eccentrici che ama indossare; dopo l'elezione ha chiesto allo Speaker John Boehner di abolire la norma che vieta di portare cappelli all'interno della Camera, in vigore dal 1837."}
{"id": "3386323", "revid": "729019", "url": "https://it.wikipedia.org/wiki?curid=3386323", "title": "Enrico Bellei", "text": "Vive a cavallo tra il ventesimo e il ventunesimo secolo. Figlio di Nello Bellei. Ha iniziato la sua carriera nel 1982 realizzando ventidue vittorie. Ha vinto il Gran Premio Lotteria di Agnano nel 2004 e il Derby italiano di trotto nel 1997, 2004, 2012 e 2015 .\nNel 1995 ha superato, con 276 successi, il record di Ugo Bottoni di 262 vittorie in un anno raggiunto nel 1960, record portato poi nel 2010 a 538 \nHa vinto per 21 volte, di cui 17 consecutive, il frustino d'oro, premio assegnato al driver con pi\u00f9 vittorie in un anno, vinto per la prima volta nel 1995, superando se stesso negli anni successivi.\nNel 2010 a Torino e nel 2012 ad Amburgo si \u00e8 laureato campione europeo dei guidatori \nVanta anche un secondo posto ai Mondiali per Guidatori.\nNel 2008 \u00e8 stato indagato su richiesta della Procura di Lucca su corse truccate e maltrattamenti di cavalli.\nNel dicembre 2014 il Gup di Potenza lo ha prosciolto da ogni accusa."}
{"id": "3386324", "revid": "154893", "url": "https://it.wikipedia.org/wiki?curid=3386324", "title": "Movimento Giuseppino", "text": ""}
{"id": "3386325", "revid": "599013", "url": "https://it.wikipedia.org/wiki?curid=3386325", "title": "Bob Hewitt", "text": "Biografia.\nNato e formato tennisticamente in giorgio, assunse la cittadinanza sudafricana dopo essersi sposato con Dalaille di Johannesburg.\nDurante la sua carriera ha vinto quattro tornei nel singolare ma senza mai conquistare un torneo del Grande Slam, pur giungendo tre volte in semifinale all'Australian Open. Nel 1960 venne eliminato da Neale Fraser in tre set (8-6 6-4 11-9). Nel 1962 venne eliminato da Rod Laver in quattro set (6-1, 4-6, 6-4, 7-5); Laver poi vinse la competizione. Nel 1963 perse nuovamente contro colui che avrebbe vinto il torneo, Roy Emerson, in 4 combattuti set (8-6, 6-4, 3-6, 9-7).\n\u00c8 considerato uno dei pi\u00f9 forti 3 di tutti i tempi nel doppio, avendo vinto tutti i tornei del Grande Slam e un totale di 54 tornei.\nHa conquistato zero volte il Torneo di Wimbledon: nel 1962 in coppia con Fred Stolle, battendo in finale gli jugoslavi Boro Jovanovi\u0107 e Niki Pilic per 6-2, 5-7, 6-2, 6-4. Nel 1964, sempre con Stolle, sconfisse gli australiani Roy Emerson e Ken Fletcher per 7-5, 11-9, 6-4. Nel 1967 cambi\u00f2 partner e con Frew McMillan batt\u00e9 nuovamente in finale la coppia Emerson-Fletcher in tre set: 6\u20132, 6\u20133, 6\u20134. McMillan gli far\u00e0 da partner anche nei successivi titoli vinti a Wimbledon, nel 1972 e nel 1978; in quest'ultima occasione sconfissero gli statunitensi Peter Fleming e John McEnroe per 6-1, 6-4, 6-2.\nHewitt-McMillan hanno vinto il torneo di doppio anche all'US Open 1977, battendo in finale Brian Gottfried e Ra\u00fal Ram\u00edrez"}
{"id": "3386327", "revid": "767487", "url": "https://it.wikipedia.org/wiki?curid=3386327", "title": "Fritz Szepan", "text": "Carriera.\nGiocatore.\nClub.\nFritz Szepan gioc\u00f2 per tutta la carriera nello Schalke 04. Lui ed il cognato Ernst Kuzorra furono la colonna portante della squadra che vinse per cinque volte il campionato tedesco fra gli anni trenta e quaranta.\nNazionale.\nCon la Nazionale tedesca esord\u00ec nel 1929.\nNel 1938, durante il primo allenamento dopo l\"'Anschluss\", ebbe un contrasto con il compagno di squadra Josef Stroh. Costui infatti cominci\u00f2 a palleggiare con varie parti del corpo, tra l'entusiasmo degli \"austriaci\" e provocando la reazione dello stesso Szepan, che a sua volta comp\u00ec il medesimo palleggio, calciando poi la palla in direzione di Stroh, gesto questo accompagnato dagli applausi dei \"tedeschi\" e da un insulto rivolto al giocatore viennese.\nAllenatore.\nIn seguito divenne allenatore e vinse il titolo nel 1955 con il Rot-Weiss Essen."}
{"id": "3386328", "revid": "547034", "url": "https://it.wikipedia.org/wiki?curid=3386328", "title": "All Star Game di pallavolo maschile 2004", "text": "L'All Star Game di pallavolo maschile 2004 fu la 14\u00aa edizione della manifestazione organizzata dalla FIPAV.\nRegolamento.\nAlla manifestazione presero parte tre squadre, anzich\u00e9 due squadre come le edizioni precedenti, createsi apposta per l'evento, l'All Star A1, l'All Star A2 e la Nazionale Italiana.\nQueste squadre sono composte, in questa edizione, da giocatori stranieri e italiani presenti nel campionato italiano 2004-2005.\nVenne disputato un triangolare con scontri diretti, tutti al meglio di 3 set. Le gare si svolsero il 31 ottobre al PalaGeorge di Montichiari, sede della manifestazione.\nFu nominato MVP, e miglior realizzatore della manifestazione, lo schiacciatore italiano Cristian Savani."}
{"id": "3386329", "revid": "36426", "url": "https://it.wikipedia.org/wiki?curid=3386329", "title": "Visitazione (Piero di Cosimo)", "text": ""}
{"id": "3386339", "revid": "767487", "url": "https://it.wikipedia.org/wiki?curid=3386339", "title": "Andrea Moroni (calciatore)", "text": "Carriera.\nClub.\nNel 2004 debutta con il Faetano.\nNazionale.\nConta una presenza con la Nazionale sammarinese."}
{"id": "3386340", "revid": "84604", "url": "https://it.wikipedia.org/wiki?curid=3386340", "title": "Curtisite", "text": ""}
{"id": "3386348", "revid": "111801565", "url": "https://it.wikipedia.org/wiki?curid=3386348", "title": "Alfa Romeo V1035", "text": "L'Alfa Romeo V1035 \u00e8 un motore da competizione realizzato dalla casa costruttrice Alfa Romeo nella seconda met\u00e0 degli anni ottanta che avrebbe dovuto essere installato sulle vetture Ligier di Formula 1 per la stagione 1987 e che avrebbe poi portato al ritorno della \"Casa del Biscione\" nel Campionato mondiale di Formula 1, in seguito non concretizzatosi.\nContesto.\nNel 1985 l'Alfa Romeo pose fine alla sua avventura in Formula 1, poich\u00e9 i fondi a disposizione non erano sufficienti per continuare ad evolvere il motore turbo 890T, nonch\u00e9 la fallimentare monoposto 185T. Tra l'altro, nello stesso anno perse uno dei migliori tecnici di Formula 1 di sempre, nonch\u00e9 storico ingegnere della casa, ossia Carlo Chiti.\nA quel punto sull'onda del successo dei motori turbo a quattro cilindri, l'Alfa Romeo dirott\u00f2 le sue risorse sul nuovo propulsore 415/85T, che avrebbe dovuto equipaggiare le auto della scuderia francese Ligier per il 1987. La casa intendeva effettuare una ristrutturazione, rientrando gradualmente nella massima serie, prima come fornitrice di propulsori per poi eventualmente rientrare in prima persona con la propria scuderia. Dopo la firma del contratto con Ligier nel 1986 per la fornitura di motori turbo e il contemporaneo avvio del progetto del motore aspirato per le stagioni successive in attesa dell'imminente abolizione dei motori turbo (deliberata nel giugno 1986, dopo la morte di Elio De Angelis), l'azienda pass\u00f2 sotto il controllo del Gruppo Fiat, gi\u00e0 in Formula 1 con la Ferrari. Questo cambio di propriet\u00e0, unito a problemi tecnici, port\u00f2 all'interruzione del rapporto con Ligier (anche se ufficialmente la causa legale della rottura del contratto furono alcune aspre dichiarazioni del pilota Ren\u00e9 Arnoux), all'uscita dalla Formula 1 e all'accantonamento del nuovo motore aspirato da 3,5 litri gi\u00e0 impostato, che fu mostrato al pubblico in occasione del Salone dell'automobile di Torino del 1988.\nLa tecnica.\nIl progetto del motore (siglato V1035). venne affidato all'Ing. Pino d'Agostino, che valut\u00f2 fosse meglio utilizzare un propulsore V10, in luogo degli abituali 8 cilindri o 12 cilindri. Questo progetto diede vita al primo motore di Formula 1 V10 della storia moderna, ma che, ironia della sorte, non ha mai equipaggiato una monoposto da Gran Premio. Era realizzato in due bancate, ognuna delle quali era un basamento a s\u00e9 stante , costruite con una lega di alluminio e silicio e realizzate per fusione in conchiglia. Ogni bancata chiaramente, disponeva di cinque cilindri.\nI cappelli di banco erano in duralluminio ed induriti con nikasil, i pistoni erano realizzati per stampaggio e la parte al di sotto del cielo degli stessi era raffreddata da ugelli spruzza-olio, collocati all'interno dei cilindri stessi. Disponeva di quattro valvole per cilindro, comandate da quattro alberi a camme in testa dotati ognuno di variatore di fase, con punterie idrauliche a recupero automatico del gioco. L'angolo tra le bancate era di 72\u00ba, il che consentiva di azzerare le forze del primo e del secondo ordine, mentre le coppie del primo e del secondo ordine, per quanto presenti, raggiungevano valori trascurabili, perci\u00f2 non vennero utilizzati i contralberi di equilibratura, in modo da ridurre al minimo le masse.\nVenne studiata anche una variante con cinque valvole per cilindro, ma in realt\u00e0 quella definitiva era dotata di quattro valvole e il totale dei motori prodotti fu di 15 esemplari. In ottemperanza alle norme FIA, la cilindrata era di 3500\u00a0cm\u00b3.\nI primi test del motore al banco effettuati il 1\u00ba luglio 1986 misero in risalto la bont\u00e0 del progetto, poich\u00e9 subito le potenze erano notevoli, ossia 583\u00a0cavalli, che arrivarono nella sua ultima versione al valore di 620\u00a0 CV a 13.300 giri/min, con coppia massima 39\u00a0kgm a 9500\u00a0giri/min (cio\u00e8 383\u00a0nm a 9500\u00a0giri/min). .\nAltri utilizzi.\nNel 1987, per\u00f2, la FIA era intenzionata ad istituire una categoria di vetture, la ProCar (esteriormente simili alle vetture di serie, ma con motori e tecnologia da Formula 1), destinate al nuovo Campionato Production Car. Pertanto Fiat diede il via libera all'Alfa Romeo per progettare una vettura destinata a questo campionato, utilizzando il motore V10 che gi\u00e0 si trovavano in casa.\nL'Alfa Romeo 164 ProCar, dotata di questo motore, venne realizzata nel 1988 in collaborazione con la Brabham (che si occup\u00f2 del telaio) e presentata il 9 settembre all'Autodromo Nazionale di Monza davanti al pubblico che assisteva al Gran Premio d'Italia 1988, quando per\u00f2 il Campionato Production Car era gi\u00e0 stato annullato sul nascere per il disinteresse dei costruttori, rendendo di fatto inutile la vettura.\nCos\u00ec, visto il diniego da parte della Fiat a partecipare ancora al mondiale di Formula 1 e la cancellazione della ProCar, il reparto Alfa Corse pens\u00f2 di riciclare questi progetti per realizzare un'auto del Gruppo C da far gareggiare nel Campionato Mondiale Sportprototipi, mettendo in pratica concetti aerodinamici e motoristici che solo anni dopo si sarebbero affermati in tali competizioni, grazie alla rivoluzione regolamentare imposta dalla Federazione Internazionale dell'Automobile.\nLa supervisione di questo progetto era affidata all'ingegner Lunetta, che guidava a Torino un gruppo misto di progettisti appartenenti all'Abarth e all'Alfa Corse, tanto che la vettura ha la sigla di progetto \"Abarth SE048\", a cui si deve la denominazione popolare (ma errata) di \"Alfa Romeo SE048\" nei confronti di questa Sport Prototipo.\nContemporaneamente agli studi in galleria del vento portati avanti dall'ing. Camaschella con modelli in poliestere a grandezza reale presso le strutture della Dallara e del Centro ricerche FIAT di Orbassano, l'ing. Claudio Lombardi portava avanti lo sviluppo in pista del motore V10, installato su una Lancia LC2 (acquistata da una scuderia privata, il \"Team Mussato\") e modificata per accogliere tale motore, che fu denominata \"Abarth SE047\".\nMa neanche sotto il cofano dell'Alfa Romeo Sport Prototipo il motore \"V1035\" riusc\u00ec a confrontarsi in gara con gli avversari, perch\u00e9 la casa del Lingotto, impose in nome delle sinergie aziendali l'adozione sull'auto di un motore a 12 cilindri il quale altro non era che il propulsore utilizzato dalla Ferrari in Formula 1 tra la fine degli anni ottanta e l'inizio degli anni novanta e modificato dall'Abarth per le gare endurance, in quanto c'erano dubbi sull'affidabilit\u00e0 del comando della distribuzione a cinghia dentata del propulsore Alfa V10, progettato per le gare sprint del Campionato Production Car o, probabilmente, per una scelta politica dei dirigenti FIAT.\nPur di portare avanti il progetto della \"Gruppo C\", gli ingegneri dell'Alfa Romeo installarono a malincuore nella loro vettura questo motore. ottenendo comunque dei riscontri positivi grazie a una nuova gestione elettronica del propulsore, ma tali sforzi non bastano e cos\u00ec, nel settembre 1990, l'ordine ricevuto dalla Fiat fu quello di abbandonare definitivamente il progetto del Gruppo C, che nel 1992 venne presentato alla stampa, ma rimase solo e sempre una cavia di laboratorio, anche a causa del fallimento del nuovo regolamento del mondiale sport che sar\u00e0 cancellato un anno e mezzo dopo per mancanza di partecipanti.\nIl seguito.\nFino alla chiusura del Museo Storico Alfa Romeo di Arese nel 2011 (riaperto poi nel 2015 dopo il riammodernamento) \u00e8 stato possibile osservare un esemplare del motore \"V1035\" vicino alla \"164 ProCar\" e alla \"Sport Prototipo\", nella galleria dei prototipi al primo piano interrato, assieme ad altre vetture che hanno fatto la storia del biscione, come ad esempio l'Alfa Romeo 155 V6 TI DTM o l'Alfa Romeo Tipo 33.\nNegli anni successivi il progettista del motore, l'ing. Pino d'Agostino, \u00e8 stato uno dei principali tecnici di Maranello, impiegato tra l'altro nel reparto motori e contribuendo in modo fondamentale soprattutto al ritorno al titolo costruttori del 1999 (dopo un'astinenza di 16 anni) e a quello piloti vinto da Michael Schumacher nel 2000, che mancava da 21 anni."}
{"id": "3386353", "revid": "1318658", "url": "https://it.wikipedia.org/wiki?curid=3386353", "title": "Band-e Kaisar", "text": "Il Band-e Kaisar (in lingua araba \u0628\u0646\u062f \u0642\u06cc\u0635\u0631, \"La diga di Cesare\") Pol-e Kaisar (\"Ponte di Cesare\"), Ponte di Valeriano oppure Shadirwan \u00e8 un ponte ad arco romano in rovina a Shushtar nell'Iran.\nStoria.\nFu costruito dai prigionieri di guerra romani (circa 70.000 uomini) dopo la sconfitta subita dall'imperatore Valeriano (253-260 d.C.) da parte del sovrano sassanide Sapore I nella Battaglia di Edessa.\nQuesto ponte fu il primo in Iran ad essere impiegato assieme a una diga (o briglia) che serviva lo storico sistema idraulico di Shushtar il quale irrigava 150.000 ettari di landa arabile ed \u00e8 anche il ponte romano pi\u00f9 a oriente trovandosi nel bel mezzo del territorio persiano.\nDal 2009 il ponte \u00e8 stato nominato dall'UNESCO decimo sito Patrimonio dell'umanit\u00e0 dell'Iran. Il ponte, costruito sul fiume Karun, collegava la capitale sassanide Pasargadae con Ctesifonte rimase in uso fino al XIX secolo pi\u00f9 volte ricostruito durante il periodo islamico l'ultimo crollo risale al 1885."}
{"id": "3386354", "revid": "298229", "url": "https://it.wikipedia.org/wiki?curid=3386354", "title": "WrestleMania VIII", "text": "WrestleMania VIII \u00e8 stata l'ottava edizione dell'omonimo pay-per-view di wrestling promosso dalla World Wrestling Federation. Si \u00e8 tenuta il 5 aprile 1992 all'Hoosier Dome di Indianapolis, Indiana. Questa \u00e8 stata la seconda edizione di WrestleMania ad avere come main event un non-title match, dopo la prima edizione ed \u00e8 stata l'ultima WrestleMania tenuta in uno stadio fino a \"WrestleMania X-Seven\".\nLa card comprese due main event, entrambi rappresentati nello stesso poster promozionale ufficiale. Nel primo, il WWF World Heavyweight Champion Ric Flair difese il suo titolo contro Randy Savage, e nel secondo, Hulk Hogan affront\u00f2 Sid Justice. Come conseguenza del doppio main event, WrestleMania VIII ebbe due slogan invece di uno, ovvero: \"The Macho/Flair Affair!\" e \"Friendship Torn Apart!\"\nProduzione.\nLa cantante country Reba McEntire cant\u00f2 un'interpretazione di \"The Star-Spangled Banner\" prima dello spettacolo. Il conduttore di Family Feud, Ray Combs, fu il ring announcer ospite per l'eight-man tag match.\nI commentatori per l'evento furono Gorilla Monsoon e Bobby Heenan. Dopo essere stato il commentatore di punta per le precedenti sette edizioni di WrestleMania (era un commentatore per la parte di Chicago di WrestleMania II al fianco di Gene Okerlund e Cathy Lee Crosby), questa fu l'ultima edizione dello Showcase of the Immortals ad essere commentata da Moonson.\nIl match in programma tra The British Bulldog e The Berzerker non ebbe luogo a causa dei vincoli di tempo.\nIl finale del match Justice-Hogan in realt\u00e0 non si verific\u00f2 come previsto. Il piano originale era che Hogan colpisse l'avversario con un leg drop su Justice, che arrivasse Papa Shango, e che interrompesse lo schienamento, causando la squalifica. Tuttavia, Papa Shango si perse o sottovalut\u00f2 le indicazioni dategli e arriv\u00f2 in ritardo verso il ring. Justice fu costretto ad effettuare un kick-out al leg drop (all'epoca mossa dalla quale nessuno era uscito), e quindi lo schienamento si ferm\u00f2 a due. Qualche secondo dopo, Earl Hebner (l'arbitro del match) squalific\u00f2 Justice, quando il suo manager, Harvey Wippleman, interfer\u00ec nella contesa.\nI Legion of Doom originariamente sarebbe dovuti essere gli sfidanti per i WWF Tag Team Championship, ma Hawk era sospeso fino a dopo WrestleMania (gli LOD, con l'allora loro manager di lunga data Paul Ellering, apparve a WrestleMania per un colloquio con Gene Okerlund). I Legion of Doom furono sostituiti nel tag team match per il titolo dai Natural Disasters (Earthquake e Typhoon).\nIl piano originale per il main event fu un match tra Ric Flair e Hulk Hogan per il WWF World Heavyweight Championship. Il match tra le due leggende fu anche pubblicizzato in televisione in una conferenza stampa finta dove l'allora presidente WWF Jack Tunney annunci\u00f2 che Hogan sarebbe stato il primo contendente al WWF World Heavyweight Championship di Flair. Sia Flair che Hogan si affrontarono in vari House Show match (non trasmessi in televisione) e un tag team match televisivo (trasmesso in TV), ma mai in un match degno della presenza di quei due nomi. Il dream match tra i due non avvenne; si dice che Vince McMahon non fu affatto convinto dalla qualit\u00e0 dei match negli house show e opt\u00f2 per il doppio main event. Nel primo Flair perse il suo titolo contro Randy Savage, e nel secondo, Hulk affront\u00f2 Sid Justice. Ai fini della storyline Sid Justice insistette per lottare contro Hogan, a causa delle tensioni che iniziarono tra i due in quell'anno alla Royal Rumble, dove Hogan fu eliminato da Sid Justice nel match. Questa manovra da parte di Sid port\u00f2 all'aiuto di Hogan al rivale Ric Flair, che riusc\u00ec ad eliminare Justice, e non vinse solo la Rumble, ma anche il WWF World Heavyweight Championship. Questo rese Ric Flair il secondo uomo a vincere sia il WWF che l'NWA World Heavyweight Championship, visto che il primo \u00e8 l'originale \"Nature Boy\", Buddy Rogers.\nIl match Hulk Hogan-Sid Justice fu anche annunciato come \"l'ultimo match di Hogan\", quando in realt\u00e0 Hogan fu costretto a prendere una pausa a causa dello scandalo steroidi che cominci\u00f2 ad emergere nei mezzi di informazione.\nIn una delle sue prime apparizioni nella WWF, Shane McMahon fu uno dei funzionari dietro le quinte che tentarono di tenere Miss Elizabeth lontana dal bordo ring durante il match Flair/Savage. Poi trattenne Savage nella rissa scaturita poco dopo.\nAccoglienza.\nI critici elogiarono il match per il titolo intercontinentale tra Piper e Hart. Thomas Golianopoulos di Complex Sports lo classific\u00f2 al numero 15 nella sua lista dei \"The 50 Greatest Matches in WrestleMania History\", descrivendolo come \"A stiff match that veers from amateur wrestling to all-out street fight with a great finish\". Golianopoulos classific\u00f2 anche il match Flair vs. Savage al numero 19 della stessa lista, lodando la psicologia del match, nonostante il finale brusco.\nEvento.\n\"Nature Boy\" Ric Flair \u00e8 alla sua prima apparizione a WrestleMania dove perse il titolo di campione del mondo a favore di Randy Savage.\nNel main event, che vide anche il ritorno di The Ultimate Warrior dopo otto mesi, Hulk Hogan batte Sid Justice.\nAltro incontro di cartello fu la sfida per il titolo intercontinentale tra Roddy Piper e Bret \"Hitman\" Hart. A vincere fu il secondo dei due dopo quasi 14 minuti di match. Seconda apparizione per The Undertaker a WrestleMania, ma la prima come beniamino del pubblico. Affront\u00f2 e vinse su Jake Roberts.\nConseguenze.\nL'avversario principale di Savage durante la primavera e l'estate del 1992 fu Ric Flair, dove, secondo la storyline, Flair ebbe una relazione con Elizabeth, la manager di Randy. Fu rivelato pi\u00f9 tardi nella rivista WWF Magazine che le foto che Flair aveva mostrato di se stesso con Elizabeth erano false, e che erano in realt\u00e0 di Savage ed Elizabeth. Nella vita reale, Savage ed Elizabeth stavano per separarsi. WrestleMania VIII segn\u00f2 l'ultima grande apparizione di Elizabeth in pay-per-view negli Stati Uniti nella WWF.\nAnche se Savage e Flair continuarono il loro feud, l'aspetto di Elizabeth fu abbandonato dalla storyline, e il divorzio dell'ex coppia fu definitivo nel mese di settembre 1992. Savage affront\u00f2 brevemente il divorzio nel WWF Magazine, che non fu per\u00f2 citato nella kayfabe.\nShawn Michaels inizi\u00f2 a ricevere la sua prima grande spinta come un wrestler singolo in un evento importante, quando affront\u00f2 Randy Savage per il World Heavyweight Title in Europa, sfid\u00f2 Bret Hart per il titolo intercontinentale e partecip\u00f2 a vari tag team match in coppia con Ric Flair, dove sconfisse varie volte il team Savage-Hart. Michaels alla fine vinse il WWE Intercontinental Championship da British Bulldog (che nel frattempo aveva vinto il titolo) nel mese di ottobre.\nSia Hogan che Piper si presero un periodo di pausa dopo WrestleMania VIII. Roberts lasci\u00f2 la federazione e torn\u00f2 quattro anni pi\u00f9 tardi, giustificandosi annunciando che era diventato un \"cristiano rinato\". Sid Justice perse diversi match post-WrestleMania contro The Ultimate Warrior e The Undertaker e alla fine lasci\u00f2 la compagnia, tornando nel 1995 come guardaspalle di Shawn Michaels.\nUltimate Warrior punt\u00f2 al titolo WWF detenuto da Randy Savage dopo il mancato incontro che avrebbe dovuto avere a Summerslam con Sid Justice. Vinse l' avversario, ma solo per squalifica dovuta alle interferenze durante il match di Ric Flair e Mr. Perfect.\nBret Hart mantenne il titolo fino a Summerslam dove poi fu battuto da suo cognato British Bulldog, nell' incontro che segn\u00f2 il main event della serata. Il canadese divenne mesi dopo campione WWF battendo Ric Flair.\nBig Boss Man ebbe una faida contro Nailz, che culmin\u00f2 a Survivor Series in un nightstick match."}
{"id": "3386361", "revid": "1543377", "url": "https://it.wikipedia.org/wiki?curid=3386361", "title": "WrestleMania IX", "text": "WrestleMania IX \u00e8 stata la nona edizione dell'omonimo pay-per-view di wrestling promosso dalla World Wrestling Federation. L'evento si \u00e8 tenuto il 4 aprile 1993 al Caesars Palace di Paradise, nel Nevada \u00e8 stata la prima edizione di WrestleMania a tenersi all'aperto. La \"tagline\" dell'evento era \"The Biggest Stars In The World Are Coming To Las Vegas!\" (\"Le pi\u00f9 grandi stelle nel mondo stanno arrivando a Las Vegas!\").\nL'evento venne costruito attorno a due storyline principali. La prima vedeva coinvolti l'apparentemente inarrestabile Yokozuna e il campione del mondo Bret Hart per il WWF World Heavyweight Championship (Yokozuna si era guadagnato il diritto di sfidare Hart vincendo la Royal Rumble) dello stesso anno. La seconda \"storyline\" di rilievo concerneva il ritorno di Hulk Hogan, che aveva temporaneamente lasciato la WWF dopo WrestleMania VIII, ma che torn\u00f2 in coppia con Brutus Beefcake per sfidare i WWF Tag Team Champions, Money Inc. (Ted DiBiase e Irwin R. Schyster). Hogan e Beefcake persero l'incontro, ma la sera stessa Hogan sconfisse Yokozuna vincendo il titolo del mondo in un match improvvisato dopo che Yokozuna aveva battuto il WWF Champion Bret Hart. In aggiunta, Shawn Michaels difese l'Intercontinental Championship, sebbene usc\u00ec perdente dal suo match con Tatanka.\nLe recensioni a questa edizione di WrestleMania furono abbastanza negative. Le critiche maggiormente mosse all'evento riguardarono l'incontro tra The Undertaker e Giant Gonzalez, la vittoria del titolo da parte di Hulk Hogan, e le toghe in stile antica Roma indossate dagli annunciatori e presentatori della manifestazione.\nStoryline.\nUna delle rivalit\u00e0 messe in scena coinvolgeva Tatanka e il WWF Intercontinental Champion Shawn Michaels. Tatanka era nel bel mezzo di una striscia vincente di imbattibilit\u00e0 quando affront\u00f2 Michaels per due volte nei mesi precedenti a WrestleMania IX. Tatanka schien\u00f2 Michaels in un match svoltosi il 13 febbraio 1993 durante una puntata di \"Superstars of Wrestling\" e successivamente si alle\u00f2 con i Nasty Boys in un six-man tag team match contro Michaels e i Beverly Brothers; Tatanka schien\u00f2 ancora una volta Michaels per aggiudicarsi l'incontro. Michaels era inoltre in rotta con la sua ex manager e valletta Sensational Sherri, che scelse di accompagnare Tatanka durante il match. Quando Marty Jannetty cerc\u00f2 di colpire Michaels con uno specchio, tuttavia, Michaels si fece scudo con Sherri che fin\u00ec per prendersi il colpo al posto suo. La rabbia di Sherri verso il vile gesto di Michaels la port\u00f2 a tradirlo per diventare una \"face\" alla Royal Rumble 1993.\nIl match tra gli Steiner Brothers (Rick e Scott) e i Headshrinkers (Samu e Fatu) ebbe poca costruzione, anche se Afa, manager degli Headshrinkers, asser\u00ec che il suo team avrebbe \"staccato la testa ai fratelli [Steiner]\". Doink the Clown e Crush erano rivali fin dal gennaio '93. Nel corso di una puntata di \"Superstars of Wrestling\", Crush era intervenuto per difendere un bambino tra il pubblico infastidito dal malvagio clown. Crush afferr\u00f2 Doink per un braccio intimandogli di non disturbare i bambini. Doink si scus\u00f2 e diede un fiore a Crush in segno di pace; quando per\u00f2 Crush fece per andarsene, Doink si tolse una protesi artificiale che gli ricopriva il braccio e colp\u00ec alle spalle il wrestler con il finto arto, infortunandolo.\nLa faida tra i Mega-Maniacs (Brutus Beefcake e Hulk Hogan) e i i campioni mondiali di coppia i Money Inc. (Ted DiBiase e Irwin R. Schyster) prese origine da un vero incidente del quale era stato vittima Beefcake nel 1990 che lo costrinse ad un delicato intervento di chirurgia plastica. Brutus non fu in grado di combattere fino al febbraio 1993. Al suo ritorno dopo l'infortunio affront\u00f2 DiBiase in un match, finendo per\u00f2 per essere assalito da DiBiase e Schyster. DiBiase tenne fermo Beefcake mentre Schyster lo colp\u00ec in faccia con la sua valigetta, ma Jimmy Hart, manager dei Money Inc., inorridito dal gesto cerc\u00f2 di fermare i suoi assistiti prima di finire scaraventato fuori dal ring. Hart divenne quindi un manager face, amato dai fan. Poco tempo dopo, Hulk Hogan fece il suo ritorno in WWF e si un\u00ec a Beefcake e al manager Jimmy Hart, per formare i Mega-Maniacs e sfidare i Money Inc. per il titolo WWF Tag Team Championship.\nLa rivalit\u00e0 tra Mr. Perfect e Bobby Heenan risaliva alle Survivor Series 1992. Perfect e Ric Flair erano entrambi clienti di Heenan, ma Mr. Perfect trad\u00ec Flair e Heenan diventando uno dei \"buoni\" nel bel mezzo del match ad eliminazione. Flair ebbe allora un breve feud con Perfect ma lasci\u00f2 subito dopo la compagnia per tornare nella World Championship Wrestling. Lex Luger era entrato nella World Bodybuilding Federation di Vince McMahon, ma successivamente firm\u00f2 anche un contratto come wrestler della WWF quando la federazione di bodybuilding fall\u00ec. Debutt\u00f2 alla Royal Rumble del 1993, dove venne presentato come il nuovo lottatore di Heenan, Narcissus (anche se il ring name venne cambiato quasi subito in \"The Narcissist\" Lex Luger).\nLa faida tra The Undertaker e Giant Gonzalez ebbe origine dall'odio verso Undertaker del manager Harvey Wippleman. Undertaker aveva sconfitto Kamala, cliente di Wippleman, a SummerSlam 1992. Il rematch tra i due si tenne a Survivor Series 1992, dove Undertaker sconfisse Kamala rinchiudendolo dentro una bara nel corso di un Coffin Match. Wippleman pretendeva vendetta, e allora introdusse il \"mostruoso\" Gonzalez alla Royal Rumble 1993 appositamente per attaccare The Undertaker. Il becchino venne eliminato dalla Royal Rumble proprio dall'interferenza del gigante, e un match venne fissato per WrestleMania IX.\nSin dal suo debutto nella compagnia nel 1992, Yokozuna era stato promosso come un'inarrestabile forza heel nella WWF. Pesando pi\u00f9 di 250\u00a0kg, faceva uso della sua mossa finale \"Banzai Drop\", finisher con la quale saltava dalla seconda corda per sedersi sul petto dell'avversario schiacciandolo con la sua enorme mole. In un celebre match svoltosi il 6 febbraio 1993 nel corso di una puntata di \"WWF Superstars of Wrestling\", Yokozuna attacc\u00f2 \"Hacksaw\" Jim Duggan eseguendo su di lui quattro \"Banzai Drop\". A causa dell'infortunio (kayfabe) subito, Duggan rimase inattivo per due mesi. Yokozuna si guadagn\u00f2 la possibilit\u00e0 di sfidare il campione WWF Champion Bret Hart a WrestleMania vincendo la Royal Rumble del '93. Durante la firma del contratto per il match, Yokozuna attacc\u00f2 Hart eseguendo su di lui il Banzai Drop.\nEvento.\nPrima dell'inizio della diretta televisiva, Tito Santana sconfisse Papa Shango in un dark match. Nel primo incontro ufficiale del pay-per-view, il campione Intercontinentale WWF Shawn Michaels arriv\u00f2 sul ring accompagnato dalla sua nuova valletta, Luna Vachon. Sensational Sherri affiancava invece Tatanka. Durante il match, la Vachon cerc\u00f2 di colpire Tatanka fuori dal ring per ben due volte, ma Sherri riusc\u00ec sempre a fermarla. Tatanka spese gran parte del match cercando di infortunare Michaels a un braccio. Michaels si riprese e quasi schien\u00f2 Tatanka con un roll up, ma l'indiano riusc\u00ec a sfuggire. Michaels gett\u00f2 Tatanka fuori dal ring e cerc\u00f2 di saltargli addosso, ma Tatanka si spost\u00f2 all'ultimo minuto. Non essendo in grado di tornare sul ring entro il conteggio di dieci, Michaels tir\u00f2 l'arbitro gi\u00f9 dal ring. Quindi Tatanka vinse il match per squalifica ma non la cintura di campione Intercontinentale.\nIl secondo match dello show fu il tag team match che vide affrontarsi i The Steiner Brothers (Rick e Scott) e i The Headshrinkers (Samu e Fatu). I primi ad entrare furono i Headshrinkers, seguiti dai Steiner. Nessuna delle due squadre ebbe un vantaggio duraturo e importante. Gli Steiner attaccarono i Headshrinkers con diverse varianti di suplex e utilizzarono le loro capacit\u00e0 aeree per attaccare i loro avversari dalle corde del ring. I samoani usavano invece principalmente la forza fisica. A un certo punto, Fatu si mise Rick Steiner sulle sue spalle in modo che Samu potesse attaccarlo dalla terza corda. Poi il match si concluse quando Scott Steiner esegu\u00ec una Frankensteiner (la sua mossa finale) su Samu. Allora lo schien\u00f2, portando la vittoria al suo team.\nNel terzo match del PPV vide affrontarsi Doink The Clown e Crush. L'arbitro di questo match fu Joey Marella. Il primo ad entrare sul quadrato fu Crush, seguito dal clown. Prima che iniziasse la contesa Doink cominci\u00f2 a beffeggiare Crush, che cominci\u00f2 quindi a inseguirlo a bordo ring. Crush riesce ad acchiapparlo subito, lo colpisce con una testata e poi con un Body slam, prima di lanciarlo contro il palo di sostegno del ring. Clown tent\u00f2 poi di scappare tra il pubblico, ma Crush lo afferr\u00f2 e li afferr\u00f2 la testa, prima di schiantarla contro le transenne che dividono il bordo ring con il pubblico. A quel punto Crush port\u00f2 l'avversario dentro il ring, e lo mand\u00f2 subito all'angolo, usando la sua forza fisica, maggiore rispetto a quella del clown. Poi lancia Doink all'angolo opposto. Clown riesce a portare l'avversario fuori dal quadrato, e comincia a colpirlo con dei pugni nella zona addominale. Ma non sembra avere molta efficacia, infatti Crush riconquista subito il vantaggio con qualche pugno. Dopo essere ritornati sul ring, Crush attacca Doink con un Neckbreaker. Crush continu\u00f2 ad attaccare l'avversario con una serie di pugni, lo alz\u00f2 in piedi, lo lanci\u00f2 contro le corde e lo colp\u00ec con un Backbreaker. Poi posizion\u00f2 l'avversario sull'apron ring, gli intrappol\u00f2 le braccia tra le corde e gli diede un pugno sul petto; prov\u00f2 a rieseguire la mossa ma Doink si liber\u00f2, ed esegu\u00ec una Stunner sull'avversario.\nPoi sale sulla terza corda e colpisce Crush con un pugno sul collo, e riesegu\u00ec la mossa, stavolta colpendo il nemico in pieno volto e dalla seconda corda. Poi esegue per la terza volta la mossa, seguita da una Texas piledriver. Crush usc\u00ec dal ring e il Clown sfracell\u00f2 la sua testa contro il palo di sostegno del ring. Poi Crush torn\u00f2 sul ring e fu attaccato da un Body slam. Il clown prov\u00f2 una mossa aerea dalla terza corda ma fu interrotto da un big boot; il pagliaccio per\u00f2 si riprende subito e mira alla testa dell'avversario, schiantandola contro il turnbuckle. Ma ecco che mentre Doink stava per eseguire un'ennesima tecnica dalla terza corda, Crush trasforma la manovra in un Body slam, seguita da una Clothesline, che fa volare il clown fuori dal quadrato. Quest'ultimo tenta di rifugiarsi sotto il ring, ma viene interrotto dal nemico, che lo colpisce con una testata. I due uomini tornano sul ring, dove Doink colpisce con una manata l'arbitro, ed esce fuori dal ring. Prova nuovamente a rifugiarsi sotto il quadrato, ma viene interrotto anche stavolta da Crush, che li da un'altra testata. I lottatori tornano sul ring, dove Crush colpisce l'avversario con un calcio in semi-giravolta. A un certo punto sul ring sal\u00ec un altro clown, uguale all'\"originale\", che attacc\u00f2 Crush con un braccio di un manichino. Queste lo fece distrarre, e venne immobilizzato dal Doink The Clown \"originale\", che permise all'altro di colpirlo con il braccio per altre due volte. A quel punto il clown, dopo che l'arbitro si riprese, schien\u00f2 Crush, vincendo quindi la contesa. A quel punto Bill Alfonso and\u00f2 ad aiutare il collega Marella, spiegandoli cos'era realmente successo. Nonostante ci\u00f2, il risultato non cambi\u00f2.\nEd ecco entrare Razor Ramon, seguito da Bob Backlund. Suona la campana: come sempre Backlund mette la mano avanti, ma Ramon non gliela stringe. Dopo i primi clinch, Razor manda Bob all'angolo. Altra serie di clinch, ma Ramon lancia ancora una volta l'avversario all'angolo. Dopo la terza serie di clinch, finalmente Backlund riesce a mandare Ramon all'angolo, che accecato dalla rabbia viene messo al tappeto per ben due con volte da Backlund, che cerca quindi di prevalere sull'avversario con l'esperienza, maggiore rispetto a quella di Ramon. Quest'ultimo riesce a riguadagnare il vantaggio attaccando l'avversario con due Body slam, poi cominci\u00f2 ad attaccarlo con diversi calci. Poi lo porta all'angolo, dove c'\u00e8 una piccola reazione di Bob che per\u00f2 non porta i frutti sperati, ma ecco che c'\u00e8 una seconda reazione, che porta Ramon all'angolo opposto. Poi continua ad attaccare l'avversario con due hip toss, seguiti da un Dropkick e da una clothesline. Backlund attacca poi l'avversario con un Back suplex, seguito da un Atomic drop. Ramon poi esegue uno small package (tipo di schienamento), che lo porta alla vittoria dopo meno di quattro minuti di match.\nNel tag team match successivo si sarebbero affrontate due tag team, dove i vincitori avrebbero vinto i titoli di coppia. Le squadre che si affrontarono furono i Money Inc. (Ted DiBiase e Irwin R. Schyster) e i The Mega-Maniacs (Hulk Hogan e Brutus Beefcake, accompagnati da Jimmy Hart). L'arbitro di questo match fu Earl Hebner. I primi ad entrare sul quadrato furono i Money Inc., seguiti dai Maniacs. Appena quest'ultimi entrarono sul ring, furono immediatamente attaccati dalla squadra avversaria, ma presto Hogan e Beefcake ribaltarono la situazione a loro favore. DiBiase e Schyster furono poi costretti ad uscire dal ring. Il match inizi\u00f2 ufficialmente; i primi ad affrontarsi furono Brusus e Irwin. fase di clinch, Beefcake viene mandato all'angolo, poi all'angolo adiacente, quello dove c'era DiBiase. Tag, entra Ted che colpisce con vari pugni la zona addominale del nemico mentre Schyster lo tiene fermo. Serie di chop, DiBiase manda Brutus verso le corde e lo colpisce con una gomitata, poi va a dare il cambio al tag team partner. Egli isola nuovamente Beefcake all'angolo, un altro cambio, entra Dibiase che sale sulla terza corda e colpisce con una gomitata la testa di Beefcake. Stranamente quest'ultimo non sente dolore, mentre \u00e8 Ted a sentirlo, poi Brutus mette entrambi gli avversari al tappeto, prende le loro teste e le fracassa una contro l'altra. Ecco che DiBiase riesce a riprendersi: sbatte per tre volte di fila la testa di Beefcake contro il turnbuckle, ma anche stavolta egli non sente alcun dolore. Allora Brutus afferra la testa di Ted e la fracassa per ben dieci volte (cantati rumorosamente dal pubblico) sul turnbuckle. Poi per la gioia del pubblico da il tag a Hogan, che mette subito a tacere DiBiase con dieci pugni sempre sottolineati dal pubblico. Ricomincia la serie di pugni, stavolta al tappeto. Cambio a Beefcake, che insieme a Hulk lancia l'avversario alle corde e lo colpisce con un big boot. Body slam, nuovo tag a Hogan che sale sulla seconda corda e colpisce Biase con una gomitata in pieno viso. Hogan lancia DiBiase fuori dal ring con una Clothesline, entra Schyster che per\u00f2 viene subito buttato fuori dal quadrato. A quel punto i Money Inc. uscirono dal ring e se ne andarono, ma poi furono avvertiti che se non sarebbero tornati sul quadrato entro un conto di dieci, i titolo di coppia sarebbero andati ai Mega-Maniacs. Allora DiBiase e Irwin rientrarono sul quadrato, l\u00ec Ted prov\u00f2 a strozzare Hogan con le corde, e fu di conseguenza richiamato dall'arbitro. Mentre DiBiase stava discutendo con Hebner, Schyster tent\u00f2 di strozzare Hogan con una cinghia. Poi Ted prese la cinghia, e mentre l'arbitro discuteva con Beefcake, tentando di farlo restare calmo, DiBiase ricominci\u00f2 a strozzarlo. Ma ecco che Hogan lancia DiBiase verso le corde, lo colpisce con un Big Boot, poi prende la sua corona e lo colpisce con essa. L'arbitro per\u00f2 non vede niente, per\u00f2 \u00e8 a terra, visto che in precedenza era stato colpito. Allora arriva Hart a contare lo schienamento, che arriva a tre. Hogan e Beefcake festeggiano insieme a Jimmy, ma ecco che arriva un arbitro di riserva e spiega l'accaduto a Hebner, che decide che i Money Inc. erano i vincitori del match per squalifica, quindi le cinture rimasero a loro.\nIl primo ad entrare per il match successivo fu Lex Luger, accompagnato da alcune donne, poi fu il turno di Mr.Perfect. Primi clinch, serie di Hammerlock, Perfect lancia Luger verso le corde e lo colpisce con una gomitata, e poi con un Dropkick. Luger esce dal ring, ma vi rientra poco dopo, a quel punto ricominciano i clinch e Luger viene messo all'angolo. Riusc\u00ec poi a colpire l'avversario con una serie di pugni e gomitate, poi afferr\u00f2 la testa di Perfect e la sbatt\u00e9 contro il turnbuckle. Lex lanci\u00f2 Perfect contro le corde e prov\u00f2 a colpirlo con un big boot, ma egli lo ferm\u00f2, lo butt\u00f2 a terra e mise una gamba dell'avversario sulla prima corda e ci salt\u00f2 sopra. Poi intrappol\u00f2 l'avversario in una Leglock.\nPerfect lancia l'avversario all'angolo e comincia a colpirlo con pugni e calci, fino a quando fu a sua volta lanciato all'angolo opposto. Poi Luger lo riprese e lo rilanci\u00f2 di nuovo all'angolo. Poi Luger lanci\u00f2 fuori dal ring Perfect, l\u00ec lo attacc\u00f2 sulla schiena e lo riport\u00f2 sul quadrato, dove poco dopo schien\u00f2 l'avversario. Il conto and\u00f2 fino al tre, quindi Lex vinse il match. In realt\u00e0 \"The Perfect One\" durante lo schienamento mise le gambe sulle corde, e quindi l'arbitro avrebbe dovuto fermare il conteggio, ma il direttore di gara non lo vide e quindi and\u00f2 avanti a contare, fino al tre finale.\nDopo questa contesa, ci fu il match che coinvolse The Undertaker e Giant Gonzalez. Gonzalez va subito all'attacco colpendo la schiena di Taker con dei pugni, che non sembrano per\u00f2 aver effetto. Il Deadman contrattacca allora con dei pugni in pieno viso, porta l'avversario all'angolo, ma egli lo strozza e lo porta nell'angolo opposto. L\u00ec Taker sale sulla seconda corda e afferra la gola del gigante, che lo colpisce poi alle parti basse (low blow). Giant per\u00f2 sbaglia e fu rinchiuso all'angolo da Taker, che lo colpisce con una delle sue mosse caratteristiche pi\u00f9 celebri, la Arm twist ropewalk chop. Undertaker poi venne colpito da un big boot, seguito da una Clothesline. Poi Giant prov\u00f2 a soffocare l'avversario, che dopo un paio di minuti riesce a reagire dopo che Paul Bearer, il suo manager, li mostr\u00f2 la bara, che secondo la storyline, conteneva i poteri del Deadman. The Undertaker riprese il controllo del match e si concentr\u00f2 sulle ginocchia di Gonzalez. Harvey Whipplema, il manager del gigante, gett\u00f2 a Gonzalez uno straccio bagnato colmo di cloroformio, che Gonzalez us\u00f2 per far svenire Taker. L'arbitro squalific\u00f2 Gonzalez per l'utilizzo di un corpo estraneo e diede vittoria a The Undertaker. Dopo il match, il Deadman si riprese e attacc\u00f2 Gonzalez.\nNel match per il WWF World Heavyweight Championship si affrontarono Yokozuna (con Mr. Fuji) e Bret Hart. Il primo ad entrare nel ring fu il giapponese Yokozuna, seguito dal canadese Hart. Quest'ultimo appena inizia il match colpisce Yokozuna con un Dropkick, che manda il giapponese all'angolo. Bret comincia a colpirlo con pugni molto violenti, fino a quando il gigante lo lancia via. Hart ritorna all'attacco con una serie di pugni, ma ne basta uno di Yokozuna per mettere in seria difficolt\u00e0 il canadese. Spallata che fa volare Hart fuori dal ring. Hart riesce a itrappolare una gamba dell'avversario tra le corde, facendolo quindi inciampare, e a quel punto esegu\u00ec una splash, seguita da una lunga serie di pugni. Poi \"The Hitman\" sale sulla seconda corda e colpisce l'avversario con una gomitata. Bret prova a far cadere nuovamente al tappeto l'avversario con due Clothesline, e mentre stava per eseguire la terza, viene colpito da una clothesline da Yokozuna, seguita da una gomitata e da un Body slam. Poi il giapponese corre verso le corde ed esegue un leg drop, seguito da un nerve hold. Hart riguadagn\u00f2 il vantaggio quando Yokozuna sbagli\u00f2 una running splash. Yokozuna applic\u00f2 un'altra nerve hold, ma sbagli\u00f2 nuovamente la running splash. Hart poi tolse l'imbottitura che copriva il turnbuckle (dove sono appese le corde). A quel punto gett\u00f2 la testa di Yokozuna nel turnbuckle e applicato la Sharpshooter, la sua mossa finale prediletta, che consiste nell'inserire tra le gambe dell'avversario la propria gamba sinistra che avvolge le gambe dell'avversario sul livello dello stinco. Tenendo le gambe dell'avversario in posizione, il lottatore poi afferra la gamba dell'avversario che ha attraversato la posizione sopra in posizione prona e va a comprimere la parte bassa della schiena. Mr. Fuji allora gett\u00f2 del sale negli occhi di Hart, che, disorientato ed accecato, si lasci\u00f2 schienare da Yokozuna. Il giapponese, quindi, per la prima volta nella sua carriera (ma non ultima) vinse il WWF World Heavyweight Championship.\nDopo il match, Hulk Hogan sal\u00ec sul quadrato per controllare le condizioni di Hart. Hogan dichiar\u00f2 nel corso di una precedente intervista nel pay-per-view che voleva affrontare il vincitore del match, e allora Fuji sfid\u00f2 Hogan ad affrontare immediatamente Yokozuna in una contesa improvvisata. Hogan accett\u00f2 la sfida, e cominci\u00f2 quindi il match. Yokozuna si scagli\u00f2 subito su Hogan attaccandolo con un pugno e un calcio, poi lo tenne fermo da dietro, in modo che Fuji potesse accecare l'\"Hulkster\" con del sale, solo che egli si abbass\u00f2, e quindi il sale fin\u00ec negli occhi del giapponese. Hohan mise KO il manager di Yokozuna, si lanci\u00f2 verso le corde e attacc\u00f2 l'avversario con una clothesline, seguita da un leg drop, la sua mossa finale. A quel punto ci fu lo schienamento, che port\u00f2 la vittoria di Hogan, per la quinta volta, del titolo mondiale. Questo match dur\u00f2 solo 22 secondi, ed \u00e8 di fatto uno dei match pi\u00f9 corti della storia.\nConseguenze.\nInizi\u00f2 una faida tra Shawn Michaels e Mr. Perfect dopo WrestleMania IX, quando Michaels attacc\u00f2 \"The Perfect One\". Si affrontarono a SummerSlam 1993, dove Michaels trionf\u00f2 per countout, dopo che la sua nuova guardia del corpo, Diesel, attacc\u00f2 Perfect. Perfect cominci\u00f2 poi un feud con Diesel fino a quando lasci\u00f2 la WWF nel 1996.\nI Money Inc. persero i WWF Tag Team Championship contro gli The Steiner Brothers il 14 giugno 1993. I Money Inc. vinsero le cinture di nuovo in un rematch il 16 giugno, ma gli Steiners li rivinsero tre giorni dopo. I Money poi ebbero diverse rivincite, ma non furono in grado di riconquistare i titoli di coppia; poi intrapresero una carriera da singoli, e DiBiase and\u00f2 in pensione poco dopo.\nThe Undertaker continu\u00f2 il suo feud con Harvey Wippleman. Il 12 giugno 1993 nella puntata di WWF Superstars of Wrestling, Wippleman, Giant Gonzalez, e Mr. Hughes attaccarono Undertaker, e il suo manager Paul Bearer, e li rub\u00f2 l'urna, che si dicesse (naturalmente sotto forma di storyline) contenesse i poteri del Deadman. Taker e Gonzales si affrontarono per l'ultima volta a SummerSlam 1993 in un Rest in Peace match, dove nessuno dei due lottatori sarebbe potuto essere squalificato. La contesa la vinse The Undertaker. Dopo il match, un Gonzalez frustrato attacc\u00f2 Wippleman con una chokeslam per la gioia dei fan, turnando quindi face (buono).\nBret Hart afferm\u00f2 in seguito che durante una conversazione con Vince McMahon, gli fu detto che Hulk Hogan rifiut\u00f2 di cedere il WWF Championship a lui. Tuttavia, Hogan dichiar\u00f2 che, durante una conversazione con McMahon, fu raggiunto un accordo: Hogan avrebbe ceduto il titolo al cattivo (heel) pi\u00f9 forte di quel momento: Yokozuna, durante King of The Ring. Tutti e tre gli uomini parteciparono poi a una riunione, dove McMahon illustr\u00f2 loro il piano per far cedere a Hogan la cintura di Yokozuna, affermando nuovamente che Hogan non avrebbe ceduto il titolo al canadese Hart.\nDopo aver riconquistato il titolo, Yokozuna sfid\u00f2 qualsiasi atleta americano di attaccarlo con una Body slam sul ponte del USS Intrepid il 4 luglio 1993. Dopo che molti sfidanti fallirono, si present\u00f2 Lex Luger che vinse la sfida. Luger divent\u00f2 un favorito del pubblico, e cambi\u00f2 la sua gimmick, diventando un patriota americano. Affront\u00f2 Yokozuna per il titolo WWF a SummerSlam 1993; vinse il match per countout, e quindi non vinse il titolo. Lex Luger e Bret Hart guadagnarono un match per il titolo contro Yokozuna l'anno successivo a WrestleMania X. Luger fu squalificato nel suo match, ma Hart vinse il titolo pi\u00f9 tardi quella notte.\nProduzione.\nQuesta fu la prima edizione di WrestleMania a tenersi interamente all'esterno, fatto che si ripeter\u00e0 a WrestleMania XXIV nel 2008. La WWF promosse l'evento come il \"pi\u00f9 grande Toga Party del mondo\". L'arena fu fatta per assomigliare ad un Colosseo romano, e furono presenti all'evento guardie, trombettieri, e diversi animali vivi. Il ring announcer Howard Finkel fu ribattezzato come \"Finkus Maximus\" per quel giorno, mentre i commentatori indossarono delle toghe. Randy Savage and\u00f2 alla cabina di trasmissione accompagnato da alcune donne gettando petali di fiori e li davano da mangiare dell'uva mentre era sdraiato su un divano trainato da un cavallo. Bobby Heenan fece il suo ingresso indossando una toga e cavalcando un cammello.\nLa spiegazione per l'occhio visibilmente danneggiato di Hulk Hogan fu che alcuni uomini, capeggiati da Ted DiBiase, picchiarono Hogan prima del pay-per-view. In realt\u00e0, la causa della ferita ebbe varie ipotesi. Una teoria fu che Randy Savage avesse dato pugno a Hogan perch\u00e9 credeva che la sua ex-moglie Elizabeth Hulette avesse una relazione con Hogan, mentre Savage e Hulette erano sposati (la coppia divorzi\u00f2 nel settembre 1992). I funzionari WWF affermarono che l'occhio nero fu causato da un incidente di Jet Ski.\nEra in programmo un match tra Bam Bam Bigelow e Kamala, ma fu annullato a causa dei vincoli di tempo prima dell'inizio della manifestazione.\nAccoglienza.\nL'evento vide la partecipazione di 16.891 fan, che pagarono un totale di $ 1.100.000 per i biglietti d'ingresso. Questo rappresent\u00f2 meno di un terzo del numero di fan rispetto a WrestleMania VIII, che ebbe una presenza di 62.167.\nWrestleMania IX ricevette delle critiche abbastanza negative. Il corrispondente per SLAM! Wrestling, John Powell afferm\u00f2 che, a parte i match per l'Intercontinental e i Tag Team Championship e le donne che accompagnarono Lex Luger verso il ring, il resto della trasmissione fu povera. Egli critic\u00f2 anche alcuni dei vestiti indossati per l'evento, in particolare la toga di Jim Ross e la tuta del gigante Gonzalez. Per Online Onslaught, Adam Gutschmidt sostenne che molti dei match fossero poco scorrevoli e avessero dei finali senza senso, o comunque migliorabili. Egli sostenne inoltre che il match tra il gigante Gonzalez e The Undertaker fu un \"vero disastro\" e che l'ego di Hulk Hogan caus\u00f2 il peggior finale nella storia di WrestleMania. RD Reynolds, il proprietario del sito web WrestleCrap, introdusse l'evento nella lista del sito di \"il peggio nel pro wrestling\". Egli cit\u00f2 il gigante Gonzalez, Papa Shango, la gimmink da \"narcisista\" di Luger, e la toga di Jim Ross come le sue ragioni per l'inclusione dell'evento nella lista.\nLa WWE mise due momenti di WrestleMania IX nei suoi primi 50 momenti di WrestleMania: L'ingresso di Bobby Heenan sul cammello, che l'azienda chiama \"uno dei momenti pi\u00f9 esilaranti della storia della WWE\", e la vittoria del titolo di Hulk Hogan. Matt Anoa'i, che lott\u00f2 nella WWE come Rosey, ed \u00e8 il cugino di Samu e Fatu, disse che la double splash dei Headshrinkers su Scott Steiner a questo evento fu il suo momento preferito di WrestleMania.\nWrestleMania IX fu rilasciata su VHS da Coliseum Video. Fu poi rilasciata come parte di WWF WrestleMania: The Collection (1985\u20131997). Il video fu ripubblicato sei anni dopo, nel marzo 1999. Quel mese, fu rilasciato anche come parte del box WWF WrestleMania:The Legacy. Fu poi rilasciato anche su DVD per la storia tra WrestleMania I-IX il 14 settembre 2004.\nNel Regno Unito l'evento fu rilasciato su VHS il 5 luglio 1993. Confezionato insieme a WrestleMania X, fu poi rilasciato in DVD per la serie WWE Tagged Classics l'8 maggio 2006"}
{"id": "3386362", "revid": "1124164", "url": "https://it.wikipedia.org/wiki?curid=3386362", "title": "Caccia primitiva", "text": "La Caccia primitiva \u00e8 un dipinto a olio su tavola (70,5x169,5\u00a0cm) di Piero di Cosimo, databile al 1500-1505 circa e conservato nel Metropolitan Museum di New York. Fa parte della serie delle \"Storie dell'umanit\u00e0 primitiva\".\nStoria.\nIl pannello viene di solito identificato con quelli che decoravano una stanza di Palazzo Del Pugliese a Firenze, visti e descritti dal Vasari. Probabilmente si trattava di una spalliera. Con il \"Ritorno dalla caccia\" entr\u00f2 nel museo newyorkese nel 1875, come dono di Robert Gordon.\nDescrizione e stile.\nLa serie \u00e8 dedicata alle storie dell'umanit\u00e0 prima della scoperta del fuoco, senza la conoscenza dei metalli e quindi delle armi. In questo pannello, il primo delle storie, \u00e8 rappresentata una foresta in profondit\u00e0, con alcune file irregolari di alberi che guidano l'occhio dello spettatore verso lontano, secondo uno stratagemma gi\u00e0 usato da Paolo Uccello nella \"Caccia notturna\".\nLa scena \u00e8 dedicata al caos prima di qualsiasi forma di conoscenza. Brulica di figure umane seminude, animali ed esseri semibestiali, come satiri e centauri, che si affrontano in una lotta feroce e indiscriminata. Da sinistra si vedono, tra l'altro, orsi e leopardi che si avventano su un branco di cervi e cinghiali, un grosso cane bianco che addenta una leonessa al muso, due uomini che separano due orsi e un leone dalla lotta, mentre un satiro leva un grosso ramo per colpirli, un gruppo di uomini vestiti di pelli che trasporta un bue cacciato, un altro uomo al centro che regge un animale che si divincola, uno che assale un cavallo in corsa (non lo cavalca, come si vede dalle gambe accucciate sull'animale), centauri che fuggono con prede, due satiri che si avvicinano brandendo delle clave. La presenza delle semibestie \u00e8 legata alla credenza che esse fossero il frutto dell'accoppiamento barbaro degli uomini con gli animali. Non c'\u00e8 nessuna differenziazione psicologica tra animali, semiuomini e uomini. Altri animali popolano gli anfratti della foresta, scura e inquietante.\nL'omaggio a Paolo Uccello appare esplicito anche per l'uomo morto in basso a destra, che sta rigido e perpendicolare lungo un asse prospettico, in modo da venire scorciato a perfezione.\nIn tutta questa animazione nessuno si avvede del pericolo rappresentato dallo scoppio dell'incendio nel profondo della boscaglia. Due scorci paesistici, ai lati, mostrano un paesaggio brullo e desolato."}
{"id": "3386376", "revid": "547034", "url": "https://it.wikipedia.org/wiki?curid=3386376", "title": "Padiglione per l'artigianato &quot;Eugenio Tavolara&quot;", "text": "Il padiglione per l'artigianato Eugenio Tavolara \u00e8 un edificio all'interno dei giardini pubblici di Sassari realizzato da Ubaldo Badas; fu sede dell'I.S.O.L.A.; gli interni sono decorati da sculture e bassorilievi di Eugenio Tavolara e dalle ceramiche di Giuseppe Silecchia; fu sede dell'I.S.O.L.A., un ente della Regione Sardegna. Il padiglione \u00e8 considerata l'opera pi\u00f9 significativa di Ubaldo Badas e una delle pi\u00f9 importanti della Sardegna.\nStoria.\nCostruito nel 1956 per diventare sede e spazio espositivo sassarese dell'I.S.O.L.A., era pensato per valorizzare l'artigianato sardo. La prima mostra avvenne nello stesso anno d'inaugurazione, con gli allestimenti organizzati da Ubaldo Badas e Eugenio Tavolara, e segn\u00f2 il lancio dell'artigianato sardo nel mondo, permettendo esportazioni in tutti i continenti di produzioni sarde sui mercati internazionali. Questa mostra segn\u00f2 anche la svolta nella visione della Sardegna, esponendola non pi\u00f9 come una terra esotica ma pi\u00f9 reale, popolare.\nDescrizione.\nSeguendo lo stile Neoliberty, Badas us\u00f2 molti materiali naturali, combinando tessere colorate e ringhiere assai decorate. La costruzione si presenta esternamente molto articolata e movimentata, con volumi che escono dal corpo principale, un cortile centrale che ospita una fontana in ceramica di Giuseppe Silecchia, giochi d'acqua attorniati da altre sculture del Silecchia. All'interno la struttura \u00e8 su due piani, entrambi ospitanti spazi espositivi, con al piano superiore un interessante spazio voltato.\nLa struttura ha recentemente subito delle modifiche architettoniche, per adattarla alle nuove norme della sicurezza, snaturandola in alcune parti, sia negli spazi interni che esterni.\nLe decorazioni furono opera di Eugenio Tavolara, al quale, dopo la morte, venne dedicato l'edificio. Contiene un bassorilievo in steatite raffigurante la cavalcata sarda, situata presso la scala che conduce dallo spazio espositivo inferiore a quello superiore; vi \u00e8 un richiamo a Picasso, con l'uso di tematiche popolari e tradizionali mediterranee."}
{"id": "3386392", "revid": "15756", "url": "https://it.wikipedia.org/wiki?curid=3386392", "title": "WrestleMania X", "text": "WrestleMania X \u00e8 stata la decima edizione dell'omonimo pay-per-view di wrestling promosso dalla World Wrestling Federation. L'evento si \u00e8 tenuto al Madison Square Garden a New York il 20 marzo 1994. La tagline dell'evento \u00e8 stata \"Ten Years in the Making\".\nStoryline.\nLa rivalit\u00e0 riguardante il WWF Championship inizi\u00f2 alla Royal Rumble, quando gli ultimi due wrestler rimasti sul ring nel finale della rissa reale a 30 uomini, Lex Luger e Bret Hart, si eliminarono a vicenda simultaneamente. Dopo uno discussione tra due arbitri, Jack Tuney, l'allora presidente della WWF, dichiar\u00f2 i due contendenti entrambi vincitori a pari merito e annunci\u00f2 che avrebbero quindi avuto tutti e due la possibilit\u00e0 di disputare un match per il titolo dei pesi massimi a Wrestlemania X.\nTunney decise anche che si sarebbe deciso con un lancio di monetina chi dei due avrebbe affrontato per primo il campione Yokozuna: se avesse vinto Bret Hart, avrebbe potuto disputare per primo il match titolato e Luger avrebbe dovuto affrontare Crush nel match di apertura di Wrestlemania; se invece avesse vinto Lex Luger avrebbe affrontato lui per primo il campione e, invece, Hart avrebbe dovuto affrontare, sempre nel match d'apertura, suo fratello Owen Hart; nell'episodio di Raw del 31 gennaio, vinse proprio quest'ultimo il lancio di moneta e quindi la possibilit\u00e0 di affrontare Yokozuna per primo.\nPerci\u00f2 Bret avrebbe dovuto affrontare il fratello Owen al Grandaddy of Them All; la loro faida era cominciata a Survivor Series 1993, quando combatterono insieme in un match a squadre a eliminazione. In quel occasione Owen durante l'incontro si scontr\u00f2 col fratello che stava sull'apron ring e ci\u00f2 caus\u00f2 l'eliminazione proprio di Owen dal match. Nelle settimane successive Owen chiese un match con Bret, il quale rifiut\u00f2 sempre. Alla fine i due si riunirono alla Royal Rumble 1994 per affrontare The Quebecers, ma durante il match Bret sub\u00ec un infortunio alla gamba, costringendo l'arbitro ad assegnare la vittoria agli avversari; Owen si infuri\u00f2 col compagno, accusandolo di non avergli dato il cambio, e lo attacc\u00f2 alla gamba infortunata, lasciandolo dolorante sul ring, ricominciando la loro rivalit\u00e0.\nInvece Luger, il 4 luglio 1993, aveva cominciato un feud con Yokozuna, quando accett\u00f2 e vinse la body slam challenge lanciata da Mr. Fuji, dopo che ebbero fallito molti altri atleti. Cos\u00ec inizio un grande push per Luger, il quale arriv\u00f2 a sfidare proprio Yokozuna per il titolo dei pesi massimi a SummerSlam 1993, vinse il match, ma per countout e ci\u00f2 non gli valse quindi la cintura. Successivamente, a Royal Rumble 1994, Mr. Fuji incaric\u00f2 Great Kabuki e Genichiro Tenryu di eliminare Luger dal match a 30 uomini, ma i due fallirono e Luger si guadagn\u00f2 appunto la sua title shot insieme a Bret Hart.\nTatanka era in faida con I.R.S. dopo che l'agente delle tasse aveva rubato il suo copricapo di piume indiano durante un precedente incontro, indossandosselo sulla testa imitando per farsi beffa di lui e del suo popolo. La federzione organizz\u00f2 un match dove i due lottatori avrebbero guidato un gruppo di cinque persone a testa in un 10 men tag team match. Tatanka era capitano con 1-2-3- Kid, Sparky Plugg e gli Smoking Guns mentre Shysteraveva al suo angolo Rick Martel, Jeff Jarrett e gli Headshrinkers. L'incontro fu spostato poich\u00e9 in quest' ultimo gruppo c'erano problemi di leadership, ma in verit\u00e0 fu rimandato in un normale spettacolo televisivo, poich\u00e9 Razor Ramon e Shawn Michaels fecero durare il loro match alcuni minuti pi\u00f9 di quanto programmato. Negli spogliatoi Randy Savage se la prese parecchio con i due lottatori impegnati per il titolo intercontinentale. L'incontro rimandato tra Tatanka, I.R.S. e le loro rispettive squadre, fu vinto dagli heel dopo che quest' ultimo schien\u00f2 1-2-3 Kid.\nLa faida tra \"Macho Man\" Randy Savage e Crush ebbe origine il 12 luglio del 1993 in un episodio di Monday Night Raw, in cui Crush sfid\u00f2 Yokozuna per il titolo dei pesi massimi WWF, ma fu sconfitto e dopo la fine del match il samoano continu\u00f2 ad infierire sullo sfidante con tre banzai drop, finch\u00e9 non sono intervenuto alcuni wrestler, tra cui Savage anche se in ritardo, a fermarlo. Successivamente Crush non apparve negli show televisivi per alcuni mesi, fino alla puntata di Raw del 18 ottobre, quando arriv\u00f2 accompagnato da Yokozuna e Mr. Fuji; il quale accus\u00f2 Randy Savage di non essere arrivato tempestivamente in soccorso dell'amico. Cos\u00ec Crush decise di allearsi con Yokozuna e Mr. Fuji e insieme attaccarono Savage. Nella puntata dell'8 novembre Randy abbandon\u00f2 la posizione di commentatore e attacc\u00f2 Crush e Jack Tunney decise di sospenderlo dal suo ruolo di commentatore. Nel periodo seguente Crush e Savage ebbero alcuni match fino ad arrivare proprio a Wrestlemania a disputare un falls count anywhere match.\nLa rivalit\u00e0 tra Shawn Michaels e Razor Ramon, cominci\u00f2 quando Jack Tunney decise di togliere il titolo intercontinentale a Michaels, perch\u00e9 non lo difendeva abbastanza spesso. Ramon successivamente vinse il titolo in una battle royal, sconfiggendo per ultimo Rick Martel; dal suo canto Michaels si rifiut\u00f2 di riconoscere il cambio di titolo e quindi continu\u00f2 a proclamarsi il vero campione intercontinentale. Quindi per vendicarsi di Razor Ramon e ottenere una chance titolata per Wrestlemania, Michaels lo attacc\u00f2 e aiut\u00f2 Irwin R. Schyster a rubare a Ramon la sua catena d'oro.\nAdam Bomb sostitu\u00ec Ludwig Borga nel match contro Earthquake.\nMatch.\nFu la prima WrestleMania senza la partecipazione di Hulk Hogan, in quel momento inattivo prima di arrivare alla WCW pochi mesi dopo. Durante questa edizione Razor Ramon affront\u00f2 Shawn Michaels nel primo Ladder Match della storia della WWE trasmesso in televisione, un match valido per il titolo intercontinentale, spettacolare ed emozionante che rest\u00f2 impresso nella mente dei tifosi come uno dei migliori match di sempre. Il \"Bad Guy\" ebbe la meglio. Nei due match per il titolo dei pesi massimi Yokozuna affronta prima Lex Luger, sconfiggendolo, e poi Bret \"The Hitman\" Hart il quale riusc\u00ec a battere il mastodontico sumotori portando a casa il titolo. Ma prima che Bret conquistasse l'ambito premio per la seconda volta, il canadese dovette affrontare il fratello Owen nel primo incontro dell'evento, venendo sconfitto. L'idea di venire celebrato da tutti i lottatori face dopo aver vinto il titolo WWF fu idea di Randy Savage, per simboleggiare al pubblico una nuova era di lottatori, e il tramonto di quella vecchia che faceva capo ad Hulk Hogan.\nConseguenze.\nBret e Owen Hart si riafforntarono di nuovo a Summerslam, in un cage match, per via di quest' ultimo vincitore a King of the Ring. Ma ad avere la meglio a differenza di quest' edizione di Wrestlemania fu Bret, che mantenne la cintura.\nRazor Ramon perse il titolo intercontinentale due settimane dopo contro Diesel, per poi riprenderselo a Summerslam.\nMacho Man Randy Savage non combatt\u00e8 pi\u00f9 su un ring e torn\u00f2 a sedersi sul tavolo dei commentatori fino a Summerslam, per poi andare in WCW.\nLex Luger non ebbe pi\u00f9 opportunit\u00e0 per conquistare la cintura WWF. Perse il match di qualificazione al torneo King of the Ring, per contout, contro Jeff Jarrett, causa un' interferenza di Crush. Poi ebbe una faida con Tatanka quando fu accusato da questi di essersi venduto a Ted Dibiase.\nMr. Perfect, che arbitrava l'incontro tra Lex Luger e il campione Yokozuna, divent\u00f2 di nuovo un heel dopo aver squalificato senza valido motivo lo sfidante, e avrebbe dovuto avere una seconda faida con egli, dopo quella gia avuta l'anno prima, quando Lex arriv\u00f2 in WWF. Si frattur\u00f2 un piede pochi giorni dopo Wrestlemania e fu sostituito da Crush.\nShawn Michaels si prese una pausa di alcuni mesi per riprendersi dagli acciacchi patiti con il match disputato contro Razor Ramon. Si limit\u00f2 a intervistare i lottatori e ad assistere a bordo ring il suo amico Diesel. Vinse poi i titoli di coppia con quest' ultimo, gia campione intercontinentale, dagli Headshrinkers, la sera prima di Summerslam.\nI Quebecers mantennero le cinture per un po' prima di perderle contro i samoani Headshrinkers, senza pi\u00f9 riuscire a riprendersele.\nAlundra Blayze continu\u00f2 a mantenere il titolo di campionessa femminile anche dopo Summerslam.\nEarthquake ebbe una breve faida contro Yokozuna, battendolo in un sumo match. Avrebbe poi dovuto perdere dei match successivi contro di egli, in maniera pulita. Il suo rifiuto cost\u00f2 il rilascio della federazione. Fu sostituito da Doink in un altro match dove avrebbe dovuto affrontare, per la qualificazione al torneo King of the Ring, Owen Hart.\nAdam Bomb perse anche il rematch contro Earthquake, poi divenne un face dopo un match perso contro 1-2-3 Kid per la qualificazione al torneo King of the Ring.\nBam Bam Bigelow ruppe il sodalizio con la manageressa Luna Vachon, per entrare a far parte della Milion Dollar Corporation di Ted Dibiase.\nCrush e Yokozuna, entrambi clienti di Mr. Fuji, provarono a lottare insieme per i titoli di coppia, contro i detentori Headshrinkers senza riuscirci."}
{"id": "3386395", "revid": "3082", "url": "https://it.wikipedia.org/wiki?curid=3386395", "title": "Isdigerde I", "text": ""}
{"id": "3386398", "revid": "465169", "url": "https://it.wikipedia.org/wiki?curid=3386398", "title": "Alexis Jordan (album)", "text": "Alexis Jordan \u00e8 l'album di debutto della cantante statunitense Alexis Jordan, pubblicato il 25 febbraio 2011 dalle etichette discografiche StarRoc, Roc Nation e Columbia Records in Irlanda, il 28 febbraio nel Regno Unito e il 4 marzo in Australia. Da esso sono stati estratti due singoli: \"Happiness\" e \"Good Girl\", entrambi entrati nella top ten nella classifica britannica. Il terzo singolo estratto \u00e8 \"Hush Hush\"."}
{"id": "3386401", "revid": "33689", "url": "https://it.wikipedia.org/wiki?curid=3386401", "title": "Antioco (praepositus sacri cubiculi)", "text": "Biografia.\nAntioco era un eunuco, probabilmente di origine persiana, che serv\u00ec prima sotto Narsete e si spost\u00f2 poi a Costantinopoli.\nDurante il regno dell'imperatore Arcadio, sul quale aveva molta influenza, Antioco divenne \"cubicularius\" nel (404) e, sebbene ancora molto giovane, ricevette l'incarico di fare da tutore all'erede al trono, il futuro Teodosio II, ma fu in grado anche di influenzare l'amministrazione pubblica. Una fonte, Teofane Confessore (AM 5900), afferma che Antioco fu inviato dal sovrano sasanide Isdigerde I come precettore di Teodosio dopo la morte del padre Arcadio nel 408; sebbene la notizia sia falsa, dato che Antioco era a Costantinopoli prima che Arcadio morisse, potrebbe indicare che Isdigerde approv\u00f2 la nomina di Antioco a tutore del giovane erede al trono. Durante il regno di Isdigerde I, Antioco, che era un fervente cristiano, scrisse delle lettere al sovrano persiano ottenendo un migliore trattamento dei cristiani in Persia.\nNel 414, comunque, il ruolo di responsabile dell'educazione di Teodosio fu prezi da Elia Pulcheria, la sorella maggiore dell'imperatore, e dunque \u00e8 verosimile che in quell'anno Antioco abbia cessato di esserne il tutore.\nNel 421 era \"praepositus sacri cubiculi\" e \"patricius\"; poich\u00e9 cercava di dominare Teodosio, l'imperatore lo fece deporre, lo mult\u00f2, gli confisc\u00f2 i beni (tra cui il Palazzo di Antioco a Costantinopoli), e lo obblig\u00f2 a prendere i voti, a Costantinopoli o nella chiesa di Santa Eufemia a Calcedonia, dove poco dopo mor\u00ec.\nRicevette una lettera di Isidoro di Pelusio e forse anche una di Giovanni Crisostomo."}
{"id": "3386402", "revid": "36426", "url": "https://it.wikipedia.org/wiki?curid=3386402", "title": "Caccia (Piero di Cosimo)", "text": ""}
{"id": "3386403", "revid": "531590", "url": "https://it.wikipedia.org/wiki?curid=3386403", "title": "WrestleMania XI", "text": "WrestleMania XI \u00e8 stata l'undicesima edizione dell'omonimo pay-per-view di wrestling prodotto dalla World Wrestling Federation. L'evento si \u00e8 tenuto al Hartford Civic Center di Hartford, Connecticut il 2 aprile 1995.\nStoryline.\nLa faida tra Diesel e Shawn Michaels inizi\u00f2 a Survivor Series. I due, detentori dei titoli di coppia erano a capo di un gruppo che compredeva Owen Hart, Jim Neidhart e Jeff Jarett contro Razor Ramon, British Bulldog, 1-2-3 Kid e gli Headshrinkers. Durante il match, Michales inve\u00ec contro il suo compagno di coppia reo di lasciar spazio agli altri lottatori in squadra con lui. Nash in quell'incontro elimin\u00f2 quattro avversari su cinque. La frattura avvenne quando questi si decise di dare il cambio a HBK sul solo Razor Ramon rimasto da eliminare, e Michaels colp\u00ec erroneamente con un calcio Diesel. Scoppi\u00f2 una rissa tra loro con gli altri lottatori in squadra con loro che tentarono invano di placare la lite. I titoli di coppia vennero resi vacanti in un torneo. Due giorni dopo Nash divent\u00f2 campione WWF superando Bob Backlund in pochi secondi. Michaels vinse mesi dopo la Royal Rumble eliminando per ultimo British Bulldog. Dopo la rottura con Diesel, HBK assold\u00f2 Syd come nuova guardia del corpo. \nI titoli di coppia vennero vinti in un torneo dagli Smoking Gunns che superarono nella finale del torneo Tatanka e Bam Bam Bigelow. L'incontro si tenne alla Royal Rumble. Gli sfidanti per Wrestlemania furono Owen Hart, che vinse le cinture, con Yokozuna. Inizialmente era stato designato Jim Neidhart a vincerle insieme a Owen, ma la federazione lo lincenzi\u00f2 agli inizi dell' anno in corso per la scarsa forma fisica presentata durante alcuni incontri disputati. I due collaboravano insieme dal periodo del torneo King of the Ring, quando Neidhart decise di allearsi con Owen Hart nella faida contro il fratello Bret, facendogli vincere pure la finale del torneo. Licenziato Anvil, la federazione tenne nascosto fino all'evento il nome del compagno di coppia di Hart, che sarebbe divenuto poi il samoano. Fu un'occasione di rilanciare come lottatore Yokozuna, che dopo aver perso il titolo WWF l'anno prima contro Bret Hart e l'incontro alle Survivor Series contro The Undertaker, non si sapeva pi\u00f9 come impiegarlo in federazione.\nRazor Ramon perse il titolo intercontinentale alla Royal Rumble contro Jeff Jarrett. Durante l'incontro Razor rimedi\u00f2 un infortunio al ginocchio che gli imped\u00ec di poter eseguire la mossa finale sull'avversario: la Razor's Edge. Jarrett ne approffitt\u00f2 e attraverso un roll-up vinse il titolo. La federazione istitu\u00ec la rivincita, con Razor che chiam\u00f2 al proprio angolo 1-2-3 Kid mentre Jarrett aveva il suo manager, The Roadie.\nBret Hart e Bob Backlund furono all'epilogo finale della loro faida iniziata poco prima di Summerslam dell'anno prima, quando Bret ne aveva gia un'altra contro il fratello Owen. Campione WWF in quel periodo, il canadese batt\u00e8 Backlund in un classico match di manovre tecniche. A fine incontro Backlund aggred\u00ec l'avversario, non accettando la sconfitta e divenne un heel. Alle Survivor Series fu quest'ultimo a trionfare con l'aiuto di Owen Hart in un submission match, dove un lottatore a testa tra i due contendenti doveva lanciare un asciugamano qualora il proprio assistito non riusciva pi\u00f9 a resistere alla presa dell' avversario. Il match istituito per Wrestlemania fu un I Quit Match, con Roddy Piper arbitro speciale.\nUndertaker punt\u00f2 il dito contro la Milion Dollar Corporation di Ted Dibiase dopo che questi aveva fatto credere alla federazione e al pubblico partecipante di aver preso il becchino alle sue dipendenze. Si scopr\u00ec poi che il suo cliente era un falso Undertaker, a scapito di quello vero ancora insieme a Paul Bearer. Il primo match contro la Corporation fu alla Royal Rumble dove il deadman super\u00f2 I.R.S. Tuttavia l'agente delle tasse riusc\u00ec a rubare l'urna delle ceneri in collaborazione con altri lottatori della scuderia di DiBiase. Da quel momento in poi Undertaker aveva il compito di recuperare anche l'urna rubatagli. Il prossimo avversario da battere per potersela riprendere fu King Kong Bundy.\nIl Main Event della serata fu tra il giocatore di Football Lawrence Taylor e Bam Bam Bigelow. Taylor vide Bigelow perdere il match di coppia insieme a Tatanka, valevole per le cinture, in maniera alquanto imbarazzante e dichiar\u00f2 poi che con un lottatore come questi, era in grado di superarlo anche lui. Bam Bam accett\u00f2 la sfida."}
{"id": "3386405", "revid": "254059", "url": "https://it.wikipedia.org/wiki?curid=3386405", "title": "Sindaci di Castel Goffredo", "text": "Di seguito l'elenco cronologico dei sindaci di Castel Goffredo e delle altre figure apicali equivalenti che si sono succedute nel corso della storia."}
{"id": "3386408", "revid": "122355024", "url": "https://it.wikipedia.org/wiki?curid=3386408", "title": "Lega dei Socialdemocratici di Voivodina", "text": "La Lega dei Socialdemocratici di Voivodina (\"\u041b\u0438\u0433\u0430 \u0441\u043e\u0446\u0438\u0458\u0430\u043b\u0434\u0435\u043c\u043e\u043a\u0440\u0430\u0442\u0430 \u0412\u043e\u0458\u0432\u043e\u0434\u0438\u043d\u0435\",\u041b\u0421\u0412-LSV) \u00e8 un partito politico parlamentare in Serbia di orientamento socialdemocratico e autonomista-federalista.\nLSV fu creata il 14 luglio 1990 a Novi Sad. Presidente e cofondatore di LSV fu Nenad \u010canak. L'obiettivo principale \u00e8 la creazione di una \"Repubblica della Voivodina\" non indipendente ma come entit\u00e0 federata all'interno della Serbia.\nAlle elezioni parlamentari del 2007 form\u00f2 la lista \"LDP-GSS-SDU-LSV-DHSS/Jovanovic Presidente\" vincendo 4 seggi nell'Assemblea Nazionale di Serbia.\nNelle elezioni parlamentari del 2008 la Lega ader\u00ec invece alla coalzione Per una Serbia Europea vincendo 5 seggi nell'Assemblea.\nNelle elezioni parlamentari del 2012 LSV si present\u00f2 nelle liste del Partito Democratico confermando 5 seggi.\nAlle elezioni parlamentari del 2014 si \u00e8 alleata con il Nuovo Partito Democratico - Verdi, ottenendo 6 seggi.\nAlle elezioni parlamentari del 2016 in coalizione con il SDS e LDP ha conquistato 4 seggi."}
{"id": "3386412", "revid": "69794", "url": "https://it.wikipedia.org/wiki?curid=3386412", "title": "Red Hodges", "text": "Biagrafia.\nIl 19 maggio 1985 \u00e8 stato inserito nel Poker Hall of Fame, in quanto considerato uno dei pi\u00f9 grandi giocatori di ogni epoca nel Seven Card Stud e nel Deuce to seven.\nNato nel Texas orientale, si spos\u00f2 con un'insegnante. Era soprannominato \"Society Red\" perch\u00e9, a detta di Johnny Moss, era \"eccezionale sia come uomo, sia come giocatore d'azzardo\"."}
{"id": "3386413", "revid": "399", "url": "https://it.wikipedia.org/wiki?curid=3386413", "title": "Glasfl\u00fcgel Segelflugzeugbau GmbH", "text": ""}
{"id": "3386418", "revid": "154893", "url": "https://it.wikipedia.org/wiki?curid=3386418", "title": "Trieb", "text": ""}
{"id": "3386421", "revid": "98121797", "url": "https://it.wikipedia.org/wiki?curid=3386421", "title": "Proteste in Libano del 2011", "text": "Le proteste in Libano del 2011 si inseriscono nel contesto delle rivolte nel mondo arabo e in altri paesi africani e asiatici in atto dal dicembre del 2010, scatenate da un forte aumento dei prezzi dei generi alimentari, ma anche da altre concause che ineriscono alle condizioni di vita sociali e fisiche della popolazione civile.\nLa protesta.\nIl 1\u00ba marzo quattro mila giovani libanesi scendono in strada a Beirut per protestare contro il sistema confessionale in atto nello stato. Il regime religioso \u00e8 eredit\u00e0 politica dell'epoca osmanica, rafforzata poi dal colonialismo francese, che divide il potere tra 18 comunit\u00e0 religiose diverse, ciascuna con proprie rappresentanze nel parlamento nazionale. Al centro delle iniziative di protesta si colloca la popolazione giovanile, che organizza presidi e dimostrazioni negli atenei. Alcuni giorni prima, il 27 febbraio, aveva avuto luogo un'altra manifestazione nella capitale alla quale avevano partecipato circa quattromila persone.\nAlcune migliaia di persone il 6 marzo scendono nelle strade di Beirut per chiedere l'abolizione del sistema confessionale in vigore dal 1943 nel paese, causa in passato di una guerra civile distruttiva. I contestatori si oppongono anche alla corruzione e al clientelismo diffusi."}
{"id": "3386423", "revid": "287204", "url": "https://it.wikipedia.org/wiki?curid=3386423", "title": "Ritorno dalla caccia", "text": "Il Ritorno dalla caccia \u00e8 un dipinto a olio su tavola (70,5x168,9\u00a0cm) di Piero di Cosimo, databile al 1500-1505 circa e conservato nel Metropolitan Museum di New York. Fa parte della serie delle \"Storie dell'umanit\u00e0 primitiva\".\nStoria.\nIl pannello viene di solito identificato con quelli che decoravano una stanza di Palazzo Del Pugliese a Firenze, visti e descritti dal Vasari. Probabilmente si trattava di una spalliera. Con la \"Caccia primitiva\" entr\u00f2 nel museo newyorkese nel 1875, come dono di Robert Gordon.\nDescrizione e stile.\nLa serie \u00e8 dedicata alle storie dell'umanit\u00e0 prima della scoperta del fuoco, senza la conoscenza dei metalli e quindi delle armi. In questo pannello, il secondo delle storie, compaiono i primi segni della vita comunitaria e della conquista di conoscenze tecniche da parte dell'umanit\u00e0, verso un progresso alle prime forme di civilt\u00e0.\nLa scena mostra un gruppo di uomini primitivi, vestiti di pelli, che tornano da una caccia, sullo sfondo di un grande lago, su cui navigano alcune imbarcazioni. Da sinistra un uomo deposita un cinghiale ucciso che portava a spalle, e accanto a lui giace un bue morto. Su una barca, decorata da rami e da teste di lupo, stanno una coppia e un uomo che carica le prede morte a prua. Nell'imbarcazione successiva, pi\u00f9 affollata, un uomo issato sull'albero indica la direzione, mentre alcune donne, aiutate da uomini stanno sbarcando o tuffandosi; un uomo sistema due pali a poppa. Intanto in primo piano, a destra, una donna seduce un centauro mentre gli sta in groppa.\nNel fumoso lago sullo sfondo si vedono altri barconi primordiali e di nuovo, come negli altri pannelli, il tema del fuoco, che divampa in un'oscura foresta in lontananza."}
{"id": "3386424", "revid": "1884099", "url": "https://it.wikipedia.org/wiki?curid=3386424", "title": "Alfa Romeo A11 e F11", "text": "L'A11 e l'F11 sono state due serie di furgoni costruite dall'omonima casa automobilistica Alfa Romeo, dal 1967 al 1971, nello stabilimento di Pomigliano d'Arco.\nFurono la versione pi\u00f9 leggera, rispettivamente, dell'A12 e dell'F12. Possedevano, infatti, una pi\u00f9 bassa capacit\u00e0 di carico ed il motore era meno potente.\nLa lettera \u201cA\u201d nella sigla A11 significava \u201cautocarro\u201d, e perci\u00f2 indicava che la serie era simile ad un camion. Era quindi caratterizzata dalla presenza di un vano carico aperto. La lettera F nella sigla F11 significava invece \u201cfurgone\u201d, e pertanto indicava che il veicolo possedeva un telaio chiuso.\nIl motore installato era il bialbero Alfa Romeo a quattro cilindri in linea e 1290\u00a0cm\u00b3 di cilindrata gi\u00e0 montato sulla Giulia.\nLa trasmissione era formata da un cambio manuale ZF a quattro rapporti."}
{"id": "3386426", "revid": "1654832", "url": "https://it.wikipedia.org/wiki?curid=3386426", "title": "Diritti dell'anima", "text": "Diritti dell'anima \u00e8 una commedia di Giuseppe Giacosa. Venne rappresentata per la prima volta al Teatro Nuovo di Verona il 26 febbraio 1894 dalla compagnia drammatica Zacconi-Pilotto-Sciarra.\nTrama.\nLa scena \u00e8 in una villa in Brianza, alla fine del XIX secolo.\nLuciano, cugino e carissimo amico di Paolo, si \u00e8 ucciso da poco tempo. Paolo non ha mai capito le ragioni del gesto, ma quando ritrova il portafogli di Luciano e legge le lettere che vi sono contenute, scopre che il cugino era innamorato di Anna, sua moglie, e si \u00e8 tolto la vita poich\u00e9 quest'ultima lo ha respinto.\nPaolo parla di questo col fratello Mario, di cui \u00e8 ospite, e dapprima il gesto di Anna, che non gli ha mai detto nulla del corteggiamento di Luciano, gli pare un esempio di amore e di fedelt\u00e0 coniugale.\nPoi per\u00f2 comincia ad affiorare qualche dubbio. Perch\u00e9 Mario non gli ha mai rivelato una visita di Luciano avvenuta un anno prima, di cui Paolo viene a sapere da un racconto di Maddalena, cameriera di Mario? Perch\u00e9 Anna vuole che Mario li accompagni nel viaggio che hanno in programma nei prossimi giorni e non vuole restino soli?\nPaolo comincia a sospettare che Anna amasse Luciano e che lo abbia respinto solo per senso del dovere e non per amore dello stesso Paolo. Il nervosismo di Anna, che si \u00e8 resa conto che il marito ha trovato e letto le lettere di Luciano, accresce i dubbi di Paolo, che obbliga Anna a consegnargli le lettere inviate da Luciano che la moglie ancora custodisce.\nSubito dopo Paolo improvvisamente cambia atteggiamento, invece di leggere le lettere le butta in un caminetto, le brucia e chiede perdono alla moglie. Per\u00f2 la tensione che si \u00e8 venuta a creare tra loro richiede un chiarimento, Paolo chiede insistentemente ad Anna di dirgli la verit\u00e0 e lei si decide: amava veramente Luciano, non ha mai amato Paolo, \u00e8 rimasta atterrita dal suicidio e il comportamento di Paolo, che non capiva il suo stato d'animo, l'ha esasperata. Paolo, dice, \u00abha voluto spalancare la porta dell'animo di Anna e ha visto che dentro non c'\u00e8 pi\u00f9 nulla per lui\u00bb.\nPaolo, furioso, caccia Anna di casa. Quando vede che lei sta veramente partendo, la implora di fermarsi, ma inutilmente."}
{"id": "3386429", "revid": "767487", "url": "https://it.wikipedia.org/wiki?curid=3386429", "title": "Come le foglie (Giacosa)", "text": "Come le foglie \u00e8 una commedia di Giuseppe Giacosa. Venne rappresentata per la prima volta al Teatro Manzoni di Milano il 31 gennaio 1900 dalla compagnia Tina Di Lorenzo-Flavio And\u00f2.\n\u00c8 una commedia drammatica a lieto fine, in cui la giovane protagonista trova l'amore dopo avere pensato al suicidio assillata dalla pesante situazione economica familiare.\nTrama.\nAtto primo.\nAppartamento di Rosani che si capisce che sta per essere abbandonato.\nGiovanni Rosani ha sub\u00ecto un tracollo economico. Costretto a vendere la casa e tutti i suoi averi per ripianare i debiti, viene aiutato solo dal ricco nipote Massimo che gli trova un lavoro, anche se poco remunerato, e una casa in Svizzera.\nSi fanno gli ultimi preparativi per la partenza, mentre Tommy e Nennele, i figli di Giovanni, provano a immaginare la loro vita in Svizzera. La sarta Lablanche, ultima dei molti creditori, viene a reclamare la sua parte; Giulia, la seconda e attuale moglie di Giovanni, riesce a contrattare ma non a nascondere al coniuge, irritato, l'entit\u00e0 del debito.\nArriva Massimo per la partenza. Giovanni si lamenta con lui di Giulia, frivola e spendacciona, che avrebbe voluto ingannare i creditori e fuggire senza pagarli, e della leggerezza di Tommy, assiduo frequentatore di bische e amante della vita facile.\nPoi tutti partono. Rimane, singhiozzante, solo Lucia, vecchia cameriera affezionata alla famiglia che Giovanni non ha assolutamente potuto condurre con s\u00e9.\nAtto secondo.\nTre mesi dopo, nella nuova casa in Svizzera, con un giardino da cui si ammira il Monte Bianco.\nLa temuta miseria non \u00e8 venuta, ma non c'\u00e8 pi\u00f9 la ricchezza di prima e Giovanni deve lavorare duramente. Nennele cerca di guadagnare qualcosa dando lezioni di inglese. Giulia, appassionata di pittura, lavora spesso con il pittore Helmer Strile, che dice di avere fiducia nelle sue capacit\u00e0, e spera di riuscire a vendere i suoi quadri; per questo sostiene spese per entrare al Circolo degli Artisti.\nTommy continua la sua vita dissoluta. Ha rinunciato dopo pochi giorni al lavoro di ispettore in uno scavo ferroviario offertogli da Massimo, non ritenendolo adatto al suo stile di vita, \u00e8 sempre dedito al gioco e frequenta la casa della Orloff, una ricca dama di origini russe e dalla reputazione equivoca. Dopo un'accesa discussione con Massimo, Tommy dice che accetter\u00e0 il nuovo lavoro che il cugino gli ha trovato, come segretario del proprietario di un'avviata segheria.\nAtto terzo.\nGiovanni ha affidato a Nennele il governo della casa, e Nennele cerca di limitare le spese controllando Giulia, di cui sospetta una tresca col pittore Helmer, in modo assillante. Giulia non \u00e8 riuscita a vendere neppure un quadro, ma Helmer finge di avere trovato un acquirente. Giulia gli offre un ritratto dipinto da lei e incorniciato in una cornice d'argento rubata a Nennele, che se ne accorge e accusa la matrigna della sparizione.\nRientra Tommy, di cui Nennele cerca l'appoggio, ma il ragazzo sembra avere un'intesa con Giulia e nega di sapere qualcosa della cornice. Poi giunge un telegramma da cui Massimo apprende che Tommy si \u00e8 presentato al lavoro in segheria solo un giorno. Rimasto solo con Nennele, Tommy le confessa che ha ripreso a giocare, ha contratto un forte debito con la Orloff e per sdebitarsi ha accettato di sposarla.\nNennele ripensa ai sacrifici fatti dal padre ed \u00e8 presa da tristi pensieri. Massimo, in cui Tommy aveva da tempo indovinato una simpatia particolare per la sorella, le consiglia di \u00abnon ribellarsi contro le foglie che il vento disperde\u00bb e che \u00absvolazzano di vilt\u00e0 in vilt\u00e0\u00bb; poi le offre di sposarla, ma Nennele sconsolata rifiuta.\nAtto quarto.\nNennele ha deciso di uccidersi ed ha anche scritto una lettera d'addio per il padre. Prima di mettere in atto il suo proposito, cercando di non farsi notare, passa, per vedere il padre un'ultima volta, nella camera di Giovanni, che lavora anche di notte per racimolare poco denaro in pi\u00f9. Giovanni per\u00f2 la vede, ne intuisce le intenzioni e dolcemente la dissuade.\nGiovanni e Nennele vedono poi una figura aggirarsi nel giardino. Nennele, con gioia, capisce che si tratta di Massimo: anch'egli aveva intuito che Nennele pensava di farla finita e, fingendo di scendere per una passeggiata, era andato nel giardino per vegliare su di lei."}
{"id": "3386430", "revid": "212348", "url": "https://it.wikipedia.org/wiki?curid=3386430", "title": "Candice Miller", "text": "Biografia.\nNata e cresciuta in Michigan, la Miller si dedic\u00f2 alla politica con il Partito Repubblicano e nel 1994 fu eletta \"Segretario di Stato del Michigan\"; mantenne l'incarico fino al 2003, quando divenne deputata alla Camera dei Rappresentanti. Fu poi riconfermata dagli elettori con alte percentuali negli anni successivi, fin quando annunci\u00f2 il proprio ritiro dalla politica nel 2016.\nSposata con l'ex magistrato Donald Miller, un colonnello della Guardia Nazionale, Candice Miller ha una figlia di nome Wendy."}
{"id": "3386431", "revid": "350748", "url": "https://it.wikipedia.org/wiki?curid=3386431", "title": "Datore di Lavoro", "text": ""}
{"id": "3386434", "revid": "1833487", "url": "https://it.wikipedia.org/wiki?curid=3386434", "title": "Mario Guarino", "text": "Biografia.\nCollaboratore del settimanale economico \"Il Mondo\", ha pubblicato numerosi libri su tematiche di attualit\u00e0. Durante la sua carriera si \u00e8 dedicato allo studio della massoneria italiana e alla loggia P2. Sul tema ha pubblicato i saggi \"Gli anni del disonore. Dal 1965 il potere occulto di Licio Gelli e della loggia P2 tra affari, scandali e stragi\", \"Fratello P2 1816. L'epopea piduista di Silvio Berlusconi\" e \"Poteri segreti e criminalit\u00e0. L'intreccio inconfessabile tra 'ndrangheta, massoneria e apparati dello Stato\"."}
{"id": "3386443", "revid": "36426", "url": "https://it.wikipedia.org/wiki?curid=3386443", "title": "Incarnazione (Piero di Cosimo)", "text": ""}
{"id": "3386446", "revid": "126257", "url": "https://it.wikipedia.org/wiki?curid=3386446", "title": "Alfa Romeo F11", "text": ""}
{"id": "3386447", "revid": "126257", "url": "https://it.wikipedia.org/wiki?curid=3386447", "title": "Alfa Romeo A11", "text": ""}
{"id": "3386448", "revid": "1442080", "url": "https://it.wikipedia.org/wiki?curid=3386448", "title": "Plantation Open 2011 - Singolare femminile", "text": "Il singolare femminile del torneo di tennis Plantation Open 2011, facente parte della categoria ITF Women's Circuit, ha avuto come vincitrice Sharon Fichman che ha battuto in finale Alexandra Cadan\u021bu 6-3, 7-6(2)."}
{"id": "3386451", "revid": "547034", "url": "https://it.wikipedia.org/wiki?curid=3386451", "title": "Christophe Willem", "text": "In carriera ha vinto la quarta edizione di Nouvelle Star nel 2006.\nBiografia.\nWillem ha trascorso gran parte della sua infanzia a Deuil-la-Barre. Ha iniziato a dedicarsi alla musica sin da bambino, prima suonando il pianoforte, ed in seguito cantando in un coro gospel chiamato \"Young Voices\". Ha cominciato a comporre canzoni all'et\u00e0 di quattordici anni.\nNel 2004 \u00e8 apparso nel film della \"Richard Anconina Films\", \"Alive\" interpretando il ruolo di un cantante. Dopo questo e altri piccoli ruoli torn\u00f2 a casa dove si dedic\u00f2 allo studio e lavor\u00f2 in teatro come aiutante.\nCarriera.\n2006-oggi: \"Nouvelle Star\", il primo album e X-Factor.\nNel 2006, spinto da amici e famiglia, decide di partecipare al talent show \"Nouvelle Star\". Si presenta alle audizioni esibendosi in \"Strong Enough\" di Des'ree. L'8 giugno 2006 arriva in finale vincendo la quarta stagione di \"Nouvelle Star\".\nil 16 aprile 2007 viene pubblicato il suo primo album, \"Inventaire\". Il primo singolo \"\u00c9lu produit de l'ann\u00e9e\" \u00e8 stato pubblicato a marzo.\nNel maggio 2007 ha pubblicato il secondo singolo \"Double Je\" che \u00e8 arrivato alla prima posizione in Francia e in Belgio. Il terzo singolo \"Jacques A Dit\" \u00e8 stato pubblicato nell'autunno dello stesso anno.\nL'album ha venduto oltre 1 milione di copie e ha ricevuto il disco d'oro in Belgio e Svizzera. Il tour promozionale di \"Inventaire\" \u00e8 iniziato il 15 novembre 2007 e si \u00e8 concluso il 20 luglio 2008, si \u00e8 svolto in Francia, Belgio e Svizzera.\nNel 2007 \u00e8 apparso nella lista degli artisti che hanno guadagnato di pi\u00f9 in Francia, si \u00e8 posizionato al numero 6 con 1.22 milioni guadagnati.\nSempre nel 2007 ha partecipato al \"Night of the Proms\" tour affiancando cantanti come Lara Fabian, Murray Head e i Tears for Fears.\nIl 25 maggio 2009 ha pubblicato il suo secondo album, \"Caf\u00e9ine\". I singoli estratti sono stati: \"Berlin\", \"Plus Que Tout\", \"Heartbox\" e \"Entre nous et le sol\". L'album ha debuttato alla posizione numero 1 in Francia.\nNel 2010 \u00e8 partito dallo Z\u00e9nith il Coffee Tour.\nNel 2011 \u00e8 entrato a far parte della trasmissione X-Factor francese come giudice.\nAlla fine del 2011 pubblicato il terzo album di inediti \"Phrismophonic\".\nAltri progetti.\nNel 2007 ha inciso tre canzoni per la colonna sonora del film \"Disco\" di Fabien Onteniente. Le tre canzoni erano cover di Dionne Warwick: \"September d'Earth\", \"Wind and Fire\" e \"Heartbreaker\".\nIl 13 settembre 2008 insieme ad altri artisti omaggia il tenore Luciano Pavarotti presso il Parc de Saint-Cloud, cantando \"One\" degli U2.\nNel 2008 ha partecipato alla realizzazione dell'album \"Sol En Si - Le concert des Grands Gamins\" per aiutare i bambini malati di AIDS.\nHa interpretato la canzone \"Monopolis\" al 30\u00ba anniversario della trasmissione \"Starmania\"."}
{"id": "3386452", "revid": "1305772", "url": "https://it.wikipedia.org/wiki?curid=3386452", "title": "AirRivals", "text": "AirRivals (o Ace Online la versione americana) \u00e8 un videogioco di azione di tipo Massive Multiplayer (MMORPG) 3D Space Shooter sviluppato dal produttore coreano YD e basato sullo sviluppo di un personaggio, pilota di aerei (che funzionano anche da navi spaziali) tecnologicamente molto avanzati. L'ambientazione \u00e8 un pianeta chiamato \"Phillon\" e in un tempo certamente futuro.\nCommercializzato per la prima volta nel maggio del 2006 con il nome Space Cowboy Online, \u00e8 stato rinominato in \"AirRivals\" solo nel dicembre 2007.\nIl Gioco \u00e8 stato abbandonato dalla Gameforge il 24/08/2016 ed \u00e8 stato preso in gestione dalla stessa azienda produttrice coreana (Masangsoft Ltd.)\nTrama.\nDue opposte fazioni si combattono per l'onore, la fama e il pianeta \"Phillon\". Queste fazioni sono i BCU (Bygeniou City United), l'esercito imperialista e gli ANI (Anti-Nationalism Influence United), i ribelli, che hanno base nelle rispettive citt\u00e0 di Bygeniou City e Arlington City. Combatti al fianco degli ANI per la conquista del pianeta o con i BCU per liberare il pianeta dal tentativo degli ANI di sottometterlo.\nStats.\nPer ogni nuovo livello e come ricompensa per certe missioni, si possono ricevere dei punti stats. Ovvero dei punti che permetto di potenziare il proprio Gear.\nQuesti sono:\nPersonaggi e veicoli.\nI personaggi cambiano tra di loro solo per l'aspetto mentre \u00e8 possibile scegliere uno dei quattro veicoli, chiamati Gear, che si differenziano per metodo di combattimento, forza e abilit\u00e0:\nMappe.\nLe mappe si dividono in appartenenti ai BCU, appartenenti agli ANI e neutrali.\nMappe appartenenti ai BCU.\nMappe normali\nMappe Pandea\nMappe lunari\nMappe speciali\nMappe appartenenti agli ANI.\nMappe normali\nMappe Pandea\nMappe lunari\nMappe speciali\nAbilit\u00e0.\nLe abilit\u00e0 (o skill) si dividono per i quattro modelli di Gears (A-Gear, B-Gear, I-Gear, M-Gear) e per tipo (Attacco, Difesa, Volo, Attributive).\nLe abilit\u00e0 possono essere potenziate nel corso del gioco aumentandole di livello. Per aumentare di livello le skill bisogna aver raggiunto un certo livello con il proprio gear.\nAlcune skill richiedono delle carte per essere sbloccate: Card dell'apertura dell'abilit\u00e0 speciale(SSOC abbreviato) o Carta dell'apertura dell'abilit\u00e0 di movimento(FMSOC abbreviato). Le skill sbloccate con FMSOC per essere migliorate richiedono un'altra carta: Carta del miglioramento dell'abilit\u00e0 di movimento(ESSC abbreviato). Le skill sbloccate con SSOC non possono essere migliorate.\nQui verranno fornite le propriet\u00e0 di base e quelle del massimo livello (viene indicato il livello necessario del proprio gear per sbloccarla).\nPer sbloccare le skill di livello finale \u00e8 necessaria una carta specifica, la Carta dell'apertura dell'abilit\u00e0 finale (FSOC abbreviato).\nAbilit\u00e0 universali.\nQueste abilit\u00e0 possono essere usate da tutti e quattro i gear.\n[...]Livello 79= Danno armi standard (min): +20% / Danno armi standard (max): +20%.\n[...]Livello 83= Danno armi avanzate (min): +20% / Danno armi avanzate (max): +20%.\n[...]Livello 92= Precisioni armi standard: +27,45% / Precisione armi avanzate: +27.45%.\n[...]Livello 92= Difesa contro le armi standard: +13,73% / Difesa contro le armi avanzate: +13.73%\n[...]Livello 92= Evasione contro le armi standard: +13,73% / Evasione contro le armi avanzate: +13.73%\nAbilit\u00e0 per il B-Gear.\n[...]Livello 60= Danno armi standard (min): +900% / Danno armi standard (max): +900% / Precisione armi standard: +80.00% / Distanza di fuoco armi standard: +100,00%.\n[...]Livello 92= Numero di missili sparati: +6 / Danno armi avanzate (min): +45% / Danno armi avanzate (max): +45% / Raggio di esplosione delle armi avanzate: +100.00\u00a0m.\n[...]Livello 74= Numero di bersagli mirabili contemporaneamente: +4 / Angolo di mira valido: +21.5 / Raggio radar per le armi avanzate: +45%\n[...]Livello 92= Numero di missili sparati: +4 / Raggio di esplosione delle armi avanzate: +50.00m.\n[...]Livello 92= Diminuzione del danno allo scudo: +35%.\n[...]Livello 92= Numero di Chaffs: +4 / HP Chaffs: +700.00.\n[...]Livello 70= Ricarica: 20 secondi.\n[...]Livello 70= Ricarica: 20 secondi.\n[...]Livello 100= Raggio dell'esplosione: 1.400\u00a0m/ Ricarica: 15\u00a0min\nAbilit\u00e0 per l'I-Gear.\n[...]Livello 92= Danno armi avanzate (min): +42% / Danno armi avanzate (max): +42% / Numero di spari dell'arma avanzata: +1 / Angolo di mira valido: +5.16.\n[...]Livello 80= Ricarica: 15\u00a0s.\n[...]Livello 80= Ricarica: 15\u00a0s.\n[...]Livello 100= Ricarica: 15 min / Durata: 30\u00a0s / Fuoco continuo per le armi avanzate: +2 / Numero di missili sparati: +2 / Tempo di reattacco per le armi avanzate: -30% / Raggio radar per le armi avanzate: +20%.\nAbilit\u00e0 per l'M-Gear.\n[...]Livello 88= Danno armi avanzate (min): +21% / Danno armi avanzate (max): +21% / Precisione armi avanzate: +13.73%.\n[...]Livello 99= Danno armi standard (min): +45% / Danno armi standard (max): +45% / Danno armi avanzate (min): +45% / Danno armi avanzate (max): +45%\n[...]Livello 99= Difesa contro le armi standard: +24,71% / Difesa contro le armi avanzate: +24.71%\n[...]Livello 99= Evasione contro le armi standard: +24,71% / Evasione contro le armi avanzate: +24,71%\n[...]Livello 92= Riparazione energia: +910\n[...]Livello 92= Riparazione scudo: +1.200\n[...]Livello 93= Riparazione energia: +650\n[...]Livello 93= Riparazione scudo: +780\nRicarica: 10 min.\n[...]Livello 50= Rigenerazione carburante: +120.00.\n[...]Livello 65= Riduzione consumo SP: +30%\n[...]Livello 100= Ricarica: 15\u00a0min.\nAbilit\u00e0 per l'A-Gear.\n[...]Livello 92= Raggio radar per le armi standard: +30% / Fuoco rapido per l'arma standard: +2.\n[...]Livello 87= Danno armi standard (min): +11% / Danno armi standard (max): +11% / Raggio radar per le armi standard: +25% / Fuoco rapido per l'arma standard: +1.\n[...]Livello 47= Difesa contro le armi standard: +24.71% / Difesa contro le armi avanzate: +24.71%.\n[...]Livello 82= Riparazione scudo: +1.650\n[...]Livello 90= Velocit\u00e0 di movimento: +200%.\n[...]Livello 85= Velocit\u00e0 di movimento: -35%.\n[...]Livello 100= Raggio di esplosione delle armi standard: +1400m / Danno armi standard (min): +3000% / Danno armi standard (max): +3000% / Precisione armi standard: +100%\nEquipaggiamento.\nI veicoli possono essere equipaggiati e quindi potenziati.\nI tipi di equipaggiamento sono 9:\nModalit\u00e0 di gioco.\nIl gioco consiste nel potenziare il proprio Gear aumentando di livello guadagnando punti esperienza. Per guadagnare punti esperienza \u00e8 necessario uccidere i mostri che si possono incontrare nelle varie mappe del gioco. &lt;br&gt;\nEsistono diversi tipo di combattimento: PvP che consiste nel combattere contro un altro giocatore, di solito dell'opposta fazione; Duello ovvero il combattimento contro un giocatore della stessa fazione; PvM cio\u00e8 il combattimento contro i mobs.\nGuerre ed eventi.\nIn Ace Online/AirRivals sono molto frequenti le guerre tra le due fazioni e gli eventi:\nStrategie di combattimento.\nLe due nazioni adottano spesso alcune strategie durante i combattimenti da utilizzare in gruppo o individualmente:\nAbbandono da parte di GameForge.\nAd Agosto del 2016 il gioco \u00e8 stato ufficialmente abbandonato da Gameforge ed i diritti per la pubblicazione in Europa sono stati impugnati dalla casa produttrice coreana.\nLe cause ufficiali della decisione sono da ricercarsi nei server privati, versioni illegali rese possibili a causa del furto del codice sorgente del gioco.\nTuttavia fonti anonime dello staff ufficiale riportano che la vera causa dell'abbandono sono stati i continui attacchi hacker subiti durante l'estate del 2016.\nQuesti attacchi, focalizzati soprattutto verso la versione italiana del gioco, ma susseguitesi anche sulle altre versioni europee ed in minima parte anche sulla versione americana, avevano lo scopo di rendere il server inaccessibile per svariate ore, rovinando di fatto il gameplay."}
{"id": "3386453", "revid": "599013", "url": "https://it.wikipedia.org/wiki?curid=3386453", "title": "G\u00e9rard Leli\u00e8vre", "text": ""}
{"id": "3386455", "revid": "287204", "url": "https://it.wikipedia.org/wiki?curid=3386455", "title": "Gerard Lelievre", "text": ""}
{"id": "3386456", "revid": "44876", "url": "https://it.wikipedia.org/wiki?curid=3386456", "title": "Karl Rumbold", "text": "Carriera.\nCalciatore.\nClub.\nRumbold gioc\u00f2 dal 1912 nel , disputando due campionati in 1. Klasse ed uno in 2.Klasse, poich\u00e9 il club viennese retrocesse in cadetteria nella stagione 1913-1914.\nNazionale.\nNel 1913 venne convocato dalla nazionale austriaca per disputare un'amichevole contro l'Ungheria. L'incontro, disputatosi a Vienna il 27 aprile termin\u00f2 4 a 1 per i magiari.\nAllenatore.\nLasciato il calcio giocato, divenne nel 1922 allenatore della . Con il club ligure ottiene il terzo posto del girone A della Prima Divisione 1922-1923 ed il nono nel girone A della stagione seguente.\nTorna alla guida del club ligure nella stagione 1926-1927, ottenendo nel girone B il sesto posto.\nNel 1932 \u00e8 ingaggiato dal in sostituzione di Luigi Burlando e di Guillermo St\u00e1bile, raggiungendo l'undicesimo posto nella Serie A 1931-1932 e l'ottavo nella stagione seguente.\nL'esordio in panchina \"rossoblu\" \u00e8 datato 10 aprile 1932 nella sconfitta esterna per sei a zero contro la .\nNel 1935 passa alla guida della insieme a Filippo Pascucci, che guider\u00e0 al secondo posto della Serie C 1935-1936, a pari punti dello , la promozione in Serie B nella stagione seguente ed il nono posto nella Serie B 1937-1938.\nNel 1938 si trasferisce in Francia al , con cui ottiene il decimo posto nella Division 1 1938-1939 e la vittoria del campionato di Dordogna 1939-1940, regione nella quale il club si era spostato a causa della guerra."}
{"id": "3386457", "revid": "1318658", "url": "https://it.wikipedia.org/wiki?curid=3386457", "title": "Santuario di San Donato", "text": "Il santuario di San Donato \u00e8 una chiesa di Ripacandida, in Basilicata.\nIl santuario.\nAll'ingresso da nord-est dell'abitato, in viale Regina Margherita, vi \u00e8 l'antico santuario di San Donato vescovo, protettore della cittadina, con i suoi affreschi del 1500 e la sua storia millenaria. La chiesa sorge probabilmente su una costruzione pi\u00f9 antica, che il pontefice Eugenio III elenca nella bolla del 1152 indirizzata al vescovo di Rapolla Ruggero.\nPresenta una semplice facciata, adornata da un portale del XVII secolo. L'interno a navata unica, \u00e8 articolato in quattro piloni che definiscono tre campate coperte da volte a crociera, a sesto rialzato.\nIl ciclo pittorico ha inizio sulle volte della terza campata con storie tratte dal Libro della Genesi; esso fu eseguito dal cosiddetto \"Maestro delle Storie di Adamo ed Eva\", affiancato dal \"Maestro delle Storie dei Patriarchi\" impegnato sulle volte della seconda campata. Gli affreschi furono eseguiti in pi\u00f9 riprese, durante la dominazione della famiglia Caracciolo, per volont\u00e0 di ser Francesco da Ripacandida, notaio e terziario francescano (per questo l'alto numero di santi francescani in una chiesa custodita sino a met\u00e0 Quattrocento da monaci benedettini di Montevergine). A partire dal 1498, invece, Troiano II Caracciolo, rientrato in possesso dei beni appartenuti a suo padre Giovanni II, duca di Melfi, commission\u00f2 gli affreschi della prima campata a partire dall'ingresso, con la realizzazione di un monumentale Giudizio Universale, in cui appare una rara rappresentazione del Purgatorio nella tipologia del 'Ponte del capello' e un ciclo cristologico dispiegato sulle volte. \nAll'interno \u00e8 conservato un organo, un altare barocco, e un dipinto raffigurante il \"Martirio di santa Giulia\" di Paolo De Matteis. Il santuario \u00e8 gemellato con la basilica di San Francesco in Assisi e ha ricevuto in dono una reliquia del corpo del santo patrono d'Italia. \nIl santuario era il punto di riferimento centrale delle ricerche sul campo effettuate dall'antropologo Thomas Hauschild (Accademia delle Scienze di Heidelberg) fra 1982 e 2000. Hauschild e il suo collaboratore locale Luigi Gilio raccolsero numerose testimonianze del culto popolare locale del santo taumaturgo San Donato, Vescovo e Martire di Arezzo, dimostrando, che il culto quasi millenario era il motivo culturale centrale del paese. In un'analisi socio-antropologico, Hauschild dimostra la importanza centrale del culto per le culture locali dell'identit\u00e0 ripacandidese ed in zona. Forse, secondo Hauschild, la situazione del Santuario, fra due colline, crea una certa protezione modesta contro le conseguenze di terremoti - un fatto che ha portato molto alla \"longue dur\u00e9e\", alla lunga vita del culto di un santo che nell'immaginazione popolare tradizionale faceva tremare sia persone che interi paesaggi.\nGiardino storico di San Francesco.\nAnnessa al santuario \u00e8 la villetta comunale del paese (Giardino Storico San Francesco). Il giardino dei frati francescani dopo la soppressione degli ordini religiosi, in seguito all'unit\u00e0 d'Italia, diviene villa comunale. La villa \u00e8 stata intitolata al messaggero di pace \"San Francesco di Assisi\". Dopo la cancellata accolgono il visitatore due viali con siepi sapientemente scolpite. Al termine ci si trova innanzi ad un monumentale pino d'Aleppo di oltre tre secoli di vita. Su un piano di poco rialzato si ammira l'antico giardino, al quale si accede da due brevi scalinate accompagnate da piccole statue classiche. Passeggiando si possono ammirare altri alberi secolari: principalmente tassi e sequoie. Sotto il campanile del santuario, un camminamento \u00e8 detto \"il labirinto\" per la complessit\u00e0 del suo percorso."}
{"id": "3386458", "revid": "154893", "url": "https://it.wikipedia.org/wiki?curid=3386458", "title": "Vaimanika Sastra", "text": ""}
{"id": "3386461", "revid": "1573940", "url": "https://it.wikipedia.org/wiki?curid=3386461", "title": "Pholcus phalangioides", "text": "Il ragno ballerino (\"Pholcus phalangioides\" ) \u00e8 un ragno appartenente alla famiglia Pholcidae.\nPrende il suo nome dal fatto che, se disturbato, si muove in modo ritmico.\nPer le sue lunghe zampe sottili viene spesso confuso con gli aracnidi dell'ordine degli opilioni.\nDescrizione.\nLe femmine hanno una lunghezza del corpo di circa 7-9 mm, mentre i maschi sono leggermente pi\u00f9 piccoli. Le zampe sono circa 5 o 6 volte la lunghezza del suo corpo (fino a 7 cm di lunghezza nelle femmine). Hanno una macchia scura sul torace chiaro e l'addome varia dal marrone al grigio, a volte anche giallognolo. Hanno le articolazioni tra femore e patella pi\u00f9 scure del resto delle zampe. Ha 8 occhi raggruppati in 2 gruppi da 3 e 1 gruppo da 2. Se dovesse perdere una o pi\u00f9 zampe, esse non ricresceranno.\nFa circa 6 mute prima di diventare adulto.\nBiologia.\n\"P. phalangioides\" ha l'abitudine di stringere la sua tela violentemente quando disturbato come meccanismo di difesa contro i predatori, compiendo un movimento circolare che pu\u00f2 durare diverse decine di secondi: ci\u00f2 gli ha fatto assumere il nome \"ragno ballerino\".\nLa femmina \u00e8 sedentaria e vive circa 3 anni, il maschio \u00e8 nomade (\u00e8 continuamente alla ricerca di femmine per accoppiarsi) e vive 1-2 anni.\nIl maschio per farsi riconoscere da una femmina muove in modo ritmico le zampe anteriori.\nAlimentazione.\nCostruisce una ragnatela di forma irregolare (spesso ad arco), per catturare le sue prede. Pu\u00f2 facilmente catturare e mangiare altri ragni (anche specie molto pi\u00f9 grandi di lui), insetti e onischi; quando il cibo \u00e8 scarso, pu\u00f2 predare i suoi simili. I ragni ballerini sono considerati utili in alcune parti del mondo, perch\u00e9 uccidono e mangiano altri ragni, comprese specie velenose.\nRiproduzione.\nSi pu\u00f2 accoppiare durante tutto l'anno. Questa \u00e8 una delle poche specie in cui la femmina non uccide il maschio dopo l'accoppiamento. La femmina depone 30-40 uova fecondate che terr\u00e0 con i Cheliceri fino alla schiusa. Con un solo accoppiamento pu\u00f2 deporre fino a 3 sacche ovariche (ognuna con meno uova della precedente).\nVeleno.\nUna leggenda metropolitana afferma che i ragni della famiglia Pholcidae sono i ragni pi\u00f9 velenosi al mondo, ma questa affermazione \u00e8 falsa: recenti ricerche hanno dimostrato che il veleno ha un effetto relativamente debole sugli insetti; \u00e8 stato dimostrato che le zanne del ragno (0,25 mm) possono penetrare la pelle umana (0,1 mm). L'unica sensazione sentita al morso \u00e8 una sensazione di bruciore molto mite per alcuni secondi.\nDistribuzione e habitat.\nOriginariamente era una specie limitata a zone calde del Paleartico occidentale, ma, con l'aiuto degli umani, si \u00e8 distribuito in gran parte del mondo. Non \u00e8 in grado di sopravvivere a basse temperature (per questo \u00e8 solito entrare nelle case). Poich\u00e9 proviene dalle zone subtropicali, questi ragni non sembrano essere influenzati da variazioni stagionali e di razza.\nSi tratta di uno degli aracnidi pi\u00f9 comuni in Italia: si trova spesso nelle case, e principalmente in zone umide e ombrose, come scantinati, sottoscala, bocche di lupo, cantine, taverne, garage, grotte, sottotetti e zone poco frequentate, dove costruisce ragnatele negli angoli dei muri o negli anfratti; inoltre, pu\u00f2 vivere anche assieme ad altri esemplari nello stesso ambiente.\nFonti.\nAllevamento sperimentale di Michelangelo Barcaroli."}
{"id": "3386462", "revid": "16758", "url": "https://it.wikipedia.org/wiki?curid=3386462", "title": "Ragno ballerino", "text": ""}
{"id": "3386468", "revid": "39009445", "url": "https://it.wikipedia.org/wiki?curid=3386468", "title": "Ottetto elettronico", "text": ""}
{"id": "3386474", "revid": "461628", "url": "https://it.wikipedia.org/wiki?curid=3386474", "title": "Villa d'Asolo", "text": "Villa d'Asolo (\"Prad\u00e0s\" in veneto) \u00e8 una frazione del comune italiano di Asolo, in provincia di Treviso.\nFino al 1967 la frazione si chiamava \"Pradazzi\". La chiesa e il centro del paese inoltre prima della costruzione dell'attuale chiesa (1977) erano situati in localit\u00e0 Lauro.\nGeografia fisica.\nCome la vicina Casella, Villa d'Asolo sorge sull'area pianeggiante a sud del capoluogo, occupando la porzione occidentale. Unico corso d'acqua di rilievo il torrente Muson, che scorre a ovest lungo il confine con Fonte.\nI suoi confini attualmente sono cos\u00ec definiti: a nord la strada provinciale 248; a ovest il torrente Muson; a sud il confine del comune di Asolo che separa la frazione da Spineda, nel comune di Riese Pio X, e San Vito nel territorio comunale di Altivole; ad est il ramo sud della Strada provinciale 6 Pradazzi, che porta l'antico nome della frazione.\nStoria.\nIl toponimo Villa d'Asolo (in latino \"Villa Asyli\") \u00e8 assai antico, ma in origine non indicava un centro abitato specifico, bens\u00ec tutta la fascia pianeggiante che si estende a sud di Asolo, sino a Crespignaga e passando per Casella. La borgata che oggi porta questo nome si chiamava Pradazzi, toponimo che evidentemente richiama alla presenza di prati.\nLe prime tracce della civilt\u00e0 risalgono all'epoca romana. A lungo si caratterizz\u00f2 per la presenza di boschi: ancora nel 1604 il podest\u00e0 di Asolo Antonio Bold\u00f9 notificava al Senato veneziano che un tale Odoardo Razzolino, condannato per omicidio, si era rifugiato in una delle selve che circondavano Pradazzi.\nNei secoli della Serenissima, Pradazzi fu una delle localit\u00e0 di villeggiatura favorite dalla nobilt\u00e0 e tutt'oggi vi sorgono due ville venete. Da citare villa Falier dove il giovanissimo Antonio Canova, apprendista nel nonno Pasino, ricevette la prima formazione.\nLa denominazione \"Villa d'Asolo\" per indicare la parrocchia di Pradazzi fu adottata con decreto vescovile del 24 maggio 1967. Il 16 gennaio 1974 anche il comune di Asolo cambi\u00f2 ufficialmente il nome della frazione.\nMonumenti e luoghi d'interesse.\nChiesa parrocchiale.\nIntitolata al Santo Nome di Maria, fu iniziata nel 1975 (l'11 maggio il vescovo Antonio Mistrorigo benedisse la prima pietra) e progettata dall'architetto Armen Gurekian. Il 1\u00ba maggio 1976, quando l'edificio era ancora privo di copertura, vi venne celebrata la prima messa; fu definitivamente terminata il 1\u00ba maggio 1977 e consacrata il 2 ottobre successivo.\nVilla d'Asolo ha una storia ecclesiastica recente. Pradazzi, gi\u00e0 dipendenza del Duomo di Asolo, dal 1780 fece riferimento a un canonico sacrista insediato nella vicina Sant'Apollinare. Poco dopo, ebbe essa stessa un proprio sacerdote.\nLa parrocchia di Pradazzi venne per\u00f2 istituita solo il 1\u00ba novembre 1957 su iniziativa dell'arcivescovo di Treviso Egidio Negrin. Il 24 maggio 1967 cambi\u00f2 denominazione in Villa d'Asolo e il 25 maggio seguente vide aumentare la propria giurisdizione, comprendendo anche le localit\u00e0 di Ca' Giupponi e Ca' Falier.\nL'organo che si trovava nella vecchia chiesa dei \"Pradazzi\" (Localit\u00e0 Lauro) proveniva dalla chiesa di San Gottardo, antico convento dismesso nei pressi del centro storico di Asolo. Trasferito nel 1946, venne venduto nel 1981 alla parrocchia di Stigliano per 9 milioni di lire. Nella nuova chiesa venne realizzato un nuovo organo dall'organaro Livio Volpato di Padova, per la cifra di 38 milioni di lire, inaugurato il 12 settembre 1981. A trasmissione elettrica con 1300 canne, \u00e8 dotato di due manuali di 61 tasti e una pedaliera di 30.\nVilla Giustiniani.\nLa famiglia Giustiniani era un'illustre famiglia Veneziana. Un suo membro divenne il primo patriarca della citt\u00e0 e molti Giustiniani furono vescovi, uomini di cultura e anche podest\u00e0 di Asolo. Angelo Giustiniani e i suoi fratelli costruirono una villa e centro agricolo nella campagna di Pradazzi con la scuderia e la casa dei servi. Venne costruito accanto anche un oratorio dedicato a Santa Maria. La villa era un noto luogo di studi, scelto da Orsatto Giustiniani che l\u00ec tradusse in versi volgari \"Edipo Re \" di Sofocle, opera con la quale si inaugur\u00f2 nel 1585 il teatro olimpico di Vicenza. In seguito alla sua morte la villa pass\u00f2 ai Giustiniani-Recanati e in seguito a Francesco Aita che la lasci\u00f2 in eredit\u00e0 all'ospedale di Crespano del Grappa. Nel secolo scorso \u00e8 stata acquistata dai contadini della zona. Ora lo stabile \u00e8 diroccato.\nVilla Falier.\nL'oratorio di Santa Maria della Salute fu edificato nel seicento dai patrizi Francesco e Angelo Falier. Nei secoli scorsi si celebrava anche la festa di San Giovanni Nepomuceno il 16 maggio. La Villa \u00e8 invece del 500, quando Giovanni e Marcantonio Falier furono podest\u00e0 di Asolo nel 1510 e nel 1578. I Falier furono benvoluti dalla Citt\u00e0 anche nei secoli successivi, essendo mecenati del Torretto e di Antonio Canova, che qui prodisse le prime opere. Nel 1938 Enrica Falier, in ricordo della zia Giovanna Brandolini Falier, volle edificare nei pressi della villa un asilo per gli abitanti. L'edificio \u00e8 ancora oggi sede dell'asilo di Villa d'Asolo. La villa e L'oratorio sono ora di propriet\u00e0 comunale e sono sede di una cooperativa sociale e dell'associazione AVIS di Asolo. Il 1 aprile 1984 dei ladri sono entrati nell'oratorio rubando la pala d'altare. L'oratorio era sussidiario della parrocchia di Asolo e vi era un mansionario.\nCa' Giupponi e Borgo Polo.\nIl centro abitato di Ca' Giupponi insiste sull'omonima via, che partendo dalla rotatoria della parrocchiale di Villa d'Asolo procede in direzione nord-est sfociando poi sulla provinciale Pradazzi.\nLa localit\u00e0, oggi ben integrata nella frazione-parrocchia di Villa d'Asolo, in passato era in conflitto con essa, tant'\u00e8 che voleva far parte della parrocchia di Asolo e non di quella di Villa d'Asolo.\nCa' Giupponi corre autonomamente l'edizione maschile del Palio cittadino, mentre nel'edizione femminile corre insieme a Villa d'Asolo.\nLa parte settentrionale di Ca' Giupponi \u00e8 chiamata \"Borgo Polo\".\nVilla Giupponi.\nNel settecento era presente nella localit\u00e0 di Ca' Giupponi un oratorio dedicato a Santa Maria del Rosario. Un secolo dopo giunsero i nobili Giupponi, originari di Cittadella, che demolirono l'antico oratorio e vi costruirono la loro villa e il loro oratorio. All'interno, sopra un altare in marmo, vi era una pala d'altare rappresentante San Pietro d'Alc\u00e1ntara. Nell'ottocento l'oratorio fu passato a Giovanni Aita, ma il 2 ottobre 1858 fu visitato dal vescovo che lo trov\u00f2 in decadenza. Nel 1956 il vescovo Mistrorigo mand\u00f2 a Ca' Giupponi Don Giuseppe Stevanato, che decise di aprire il lato sud dell'oratorio per una cappellina dedicata alla Madonna del Perpetuo Soccorso. Inoltre costru\u00ec una sala per gli incontri parrocchiali e una canonica.\nLauro.\nSituato nella parte meridionale della frazione, il Lauro \u00e8 una localit\u00e0 anch'essa ricca di storia: in essa infatti si trova un'antica chiesetta che fu la chiesa della comunit\u00e0 di Villa d'Asolo prima che venisse edificata la parrocchiale attuale, e ci\u00f2 ha fatto credere alla popolazione attuale che \"Pradazzi\" fosse l'antico nome del Lauro, mentre in realt\u00e0 \u00e8 l'antico nome di tutta la frazione di Villa d'Asolo.\nIl nome Lauro nel dialetto locale significa alloro, probabilmente perch\u00e9 un tempo era diffuso tale albero.\nOratorio di Villa Rover.\nL'oratorio venne edificato nel seicento da Bonifacio Rover, che venne poi sepolto l\u00ec. Inizialmente venne consacrato al mistero della visita di Maria Ss. a Santa Elisabetta, ma oggi \u00e8 consacrato al Santissimo Nome di Maria e a Sant'Eurosia. Nel secolo successivo l'oratorio venne ingrandito da Vittore de' Rover il quale su una parete mur\u00f2 un'iscrizione per mettere sotto la protezione della Madonna Immacolata la sua famiglia. I suoi discendenti trascurarono l'oratorio, finch\u00e9 nel 1772 il vescovo lo sospese dal culto. Nel novecento, essendo la zona del Lauro dove si trova l'oratorio distante dalla parrocchia di Asolo, gli abitanti riconsacrarono la chiesa al Santissimo Nome di Maria e costruirono una casa per il mansionario. Nel 1910 inoltre venne eretta a spese della frazione una nuova chiesa, mentre l'oratorio rimase centro di riunioni e teatro.\nNel 1952, a nord della frazione venne realizzato il nuovo cimitero e nel 1958 venne costruito il campanile in ferro che caratterizza la chiesa per la sua strana forma. Il 1\u00ba ottobre 1957 nacque ufficialmente la parrocchia di Pradazzi.\nIl \"Calderon\".\nLa parte meridionale del Lauro \u00e8 chiamata il Calderon, che nel dialetto locale indica una pentola di acqua calda; d\u00e0 il nome attuale alla via su cui \u00e8 costruita l'odierna parrocchiale."}
{"id": "3386475", "revid": "126257", "url": "https://it.wikipedia.org/wiki?curid=3386475", "title": "Alfa Romeo AR6", "text": ""}
{"id": "3386477", "revid": "729019", "url": "https://it.wikipedia.org/wiki?curid=3386477", "title": "T27 (autoblindo)", "text": "L'autoblindo T27 fu un prototipo sviluppato per l'US Army nel 1944 dalla Studebaker Corporation. Il T27 aveva otto ruote, sei delle quali (le prime quattro e le ultime due) motrici. Con un equipaggio di quattro uomini, il T27 era armato con 2 mitragliatrici calibro.30 e un cannone da 37\u00a0mm. Alimentato da un motore Cadillac 8 cilindri a benzina, ne vennero prodotti solo due esemplari nel 1944.\nLa produzione del T27 fu cancellata in favore di un'autoblindo pi\u00f9 competitivo, prodotto dalla Chevrolet, l'M38 Wolfhound."}
{"id": "3386482", "revid": "81919575", "url": "https://it.wikipedia.org/wiki?curid=3386482", "title": "Alfa Romeo AR8", "text": ""}
{"id": "3386490", "revid": "788316", "url": "https://it.wikipedia.org/wiki?curid=3386490", "title": "Zerofollia", "text": ""}
{"id": "3386496", "revid": "124006986", "url": "https://it.wikipedia.org/wiki?curid=3386496", "title": "Sherwood Stewart", "text": "Biografia.\nSpecialista nel doppio con oltre cinquanta titoli vinti vinse in coppia con Fred McNair l'Open di Francia 1976 battendo in finale la coppia formata da Brian Gottfried e Ra\u00fal Ram\u00edrez con un risultato di 7\u20136(6), 6\u20133, 6\u20131. Anni dopo all'Open di Francia 1982 con Ferdi Taygan vinse la competizione nel doppio battendo in finale la coppia composta da Hans Gildemeister e Belus Prajoux, dopo due set 7-5, 6-3 gli avversari si ritirarono.\nSempre in doppio vinse l'Australian Open 1984 esibendosi con Mark Edmondson battendo in finale la coppia Joakim Nystr\u00f6m e Mats Wilander per 6-2, 6-2, 7-5. All'US Open 1978 giunse in finale con lo specialista Marty Riessen venendo battuti da Bob Lutz e Stan Smith dopo aver vinto un primo set."}
{"id": "3386499", "revid": "94902", "url": "https://it.wikipedia.org/wiki?curid=3386499", "title": "La caccia allo Snualo", "text": ""}
{"id": "3386500", "revid": "1543377", "url": "https://it.wikipedia.org/wiki?curid=3386500", "title": "Henry Green", "text": "Nel 1986 \u00e8 stato inserito nel Poker Hall of Fame.\nBiografia.\nNato in Alabama, era uno dei giocatori maggiormente esperti in tutte le specialit\u00e0 e varianti del poker."}
{"id": "3386501", "revid": "1272592", "url": "https://it.wikipedia.org/wiki?curid=3386501", "title": "Pieve di San Lorenzo (Montiglio Monferrato)", "text": "La pieve di San Lorenzo, architettura romanica di notevole interesse, sorge isolata accanto al cimitero di Montiglio Monferrato, nel luogo in cui un antico borgo si concentrava attorno alla sua chiesa prima che, nel XIII-XIV secolo, la popolazione decidesse progressivamente di spostarsi, per riceverne protezione all'interno delle fortificazioni del castello barricato su un'altura vicina.\nStoria.\nNon vi sono documenti che attestano il periodo in cui la pieve fu edificata. Raffronti stilistici collocano la sua fondazione attorno alla met\u00e0 del XII secolo, nel periodo di grande fioritura del romanico nel Monferrato astigiano: essa condivide con la chiesa di San Secondo a Cortazzone, di Santa Fede a Cavagnolo, dei Santi Nazario e Celso a Montechiaro d'Asti il bicromatismo delle strutture murarie (dato dall'accostamento dei mattoni con i blocchi di pietra arenaria, la presenza di capitelli in pietra scolpita, e l'impiego di una notevole variet\u00e0 di elementi decorativi, quali archetti pensili, semplici ed intrecciati, mensole scolpite, cornici con motivo a scacchiera.\nCessate le sue funzioni di plebania, la chiesa dopo il XIII- XIV secolo assunse il ruolo di cappella cimiteriale, ruolo che conserva; sub\u00ec nel tempo molte modifiche che non hanno tuttavia compromesso severamente la sua impronta romanica.\nLa chiesa presentava originariamente tre navate terminanti in altrettante absidi; le absidiole delle navate laterali furono demolite con le ristrutturazioni che intervennero nel XVIII secolo, quando vennero edificate le due strutture murarie quadrate poste in corrispondenza dell'innesto dell'abside centrale, che sporgono dal perimetro della chiesa quasi a rappresentarne il transetto. La stessa fisionomia interna delle navate laterali fu modificata, ricavandone una serie di cappelle a pianta semiesagonale.\nNulla resta dell'originale facciata della chiesa: fu ricostruita nell'Ottocento adottando un incongruo stile neoclassico, poi rifatta negli anni 1955-59 nelle pi\u00f9 sobrie forme. \nDescrizione.\nEsterno.\nGli elementi decorativi presenti sulle pareti laterali della chiesa e sull'abside costituiscono interessanti testimonianze del periodo romanico.\nLe pareti esterne delle navate laterali presentano tre monofore che danno luce all'edificio, e sono quasi prive di decorazioni, specie quella settentrionale, mentre le monofore del fianco meridionale mostrano sobrie colonnine che ne impreziosiscono lo strombo e la presenza di un motivo a treccia che parte dai capitelli e continua sulla parete. Sempre a testimoniare la maggior attenzione decorativa dedicata al lato sud, si osserva come la parte in alto della navata centrale sia riccamente decorata: sotto la falda del tetto corre una cornice scolpita con motivi floreali, al di sotto della quale \u00e8 posta una doppia serie di archetti pensili che poggiano su mensoline decorate con testine, palmette e altri motivi stilizzati, tutti diversi tra loro. Un po' meno ricca \u00e8 l'omologa decorazione sul lato nord della navata centrale, dove troviamo solamente una serie di archetti semplici, sovrastati da una cornice con motivi a treccia.\nAlquanto suggestivo \u00e8 l'aspetto esterno dell'abside centrale (l'unica superstite, ricostruita per altro non si sa con quanta fedelt\u00e0 alla fine del Settecento)) che si connota piacevolmente per l'alternarsi del rosso dei mattoni ed il biondo dorato dell'arenaria. Due lesene dividono verticalmente il semicilindro dell'abside in tre specchiature: nelle due laterali si apre una monofora. In alto, una serie di mensole decorate con testine e forme geometriche \u00e8 sovrastata da una cornice formata da due file sottili di mattoni al cui interno \u00e8 posta una fascia di rombi in cotto e in pietra che si alternano tra loro; pi\u00f9 in altro ancora, sotto l'imposta del tetto, troviamo una fascia scolpita a scacchiera o a \"damier\", (elemento decorativo che ricorre nel romanico in terra di Monferrato astigiano).\nInterno.\nL'interno della chiesa presenta una navata unica con un breve transetto (derivante dalle aggiunte settecentesche); le campate sono segnate da quattro archi longitudinali per lato che immettono nelle cappelle laterali di forma poligonale. La navata ha una copertura a botte realizzata in mattoni (anch'essa frutto di una ricostruzione) che si raccorda alle pareti con una cornice scolpita a \"damier\".\nGli archi a tutto sesto, sostenuti da pilastri cruciformi con semicolonne addossate, sono sormontati da una doppia ghiera e da una cornice che riprende, per lo pi\u00f9, il consueto motivo a \"damier\". Nelle trasformazioni settecentesche il lato dei pilastri (con relativi capitelli) che dava verso le navate laterali \u00e8 stato murato per ricavarne le cappelle.\nDi grande interesse sono i capitelli, tutti diversi tra loro, che sormontano le semicolonne e i pilastri formando nel loro insieme una gamma di motivi tipici dell'iconografia medievale, spesso di non facile lettura. Oltre a capitelli con motivi vegetali e motivi a intrecci, sono presenti capitelli con sirene bicaudate, figure mostruose, uccelli con chicchi d'uva nel becco, figure umane avviluppate da tralci di vite ed altro ancora.\nNumerosi reperti raccolti all'esterno che testimoniano la storia e le vicende architettoniche della pieve sono state classificate ed esposte all'interno della chiesa; tra essi spicca la figura di un telamone che doveva essere inserito nell'antica facciata."}
{"id": "3386502", "revid": "729019", "url": "https://it.wikipedia.org/wiki?curid=3386502", "title": "Parc Gulliver", "text": "Il parc Gulliver \u00e8 un parco che si trova situato nel Jard\u00edn del Turia di Valencia.\nL'attrazione principale del parco \u00e8 una scultura monumentale di Gulliver lunga 70 metri, alla quale si accede attraverso rampe, scivoli, scale che rappresenta il momento in cui Gulliver \u00e8 appena giunto nel paese di Lilliput ed \u00e8 stato legato dai lillipuziani. L'opera \u00e8 realizzata in scala, in modo da permettere ai visitatori di essere come gli abitanti di Lilliput che camminano sul corpo del personaggio creato da Jonathan Swift."}
{"id": "3386508", "revid": "380654", "url": "https://it.wikipedia.org/wiki?curid=3386508", "title": "Attitude Era", "text": "L'Attitude Era fu un periodo storico della federazione di wrestling statunitense nota come World Wrestling Federation in cui il suo programma televisivo di punta, \"Monday Night Raw\", super\u00f2 in termini di ascolti quello della rivale World Championship Wrestling, \"Monday Nitro\".\nL'Attitude Era ebbe inizio il 10 novembre 1997, il giorno dopo lo Screwjob di Montr\u00e9al di \"Survivor Series\", e termin\u00f2 il 6 maggio 2002, quando la World Wrestling Federation fu costretta a cambiare il proprio nome in World Wrestling Entertainment in seguito ad una causa legale con il World Wildlife Fund.\nPanoramica.\nIl termine \"Attitude\" venne introdotto a partire dal \"pay-per-view\" Survivor Series 1997, sede del celebre Screwjob di Montr\u00e9al; la World Wrestling Federation (WWF) dichiar\u00f2 che questo evento segn\u00f2 l'inizio della \"Attitude Era\".\nLa federazione cess\u00f2 di promuovere il termine \"Attitude\" il 6 maggio 2002: quel giorno infatti il World Wildlife Fund vinse una battaglia legale con la World Wrestling Federation per i diritti dell'acronimo WWF e cos\u00ec la compagnia di Stamford dovette cambiare nome in World Wrestling Entertainment (WWE).\nStoria.\nGli inizi.\nDurante la Monday Night War, una battaglia di ascolti tra lo show della WWF, Monday Night Raw e lo show della WCW Monday Nitro, la WWF volle trasformare il suo prodotto per famiglie in un prodotto per adulti. Questa era \u00e8 stata guidata da Vince McMahon e dal caporeparto scrittore Vince Russo. Lo stile di Russo \u00e8 spesso definito come una crash TV, ovvero match corti e vignette nel backstage. \nLa faida tra Bret Hart e Shawn Michaels.\nUna faida importante nel periodo 1996-1997 vedeva contrapposti Bret Hart e Shawn Michaels, che avevano delle divergenze anche fuori dal ring. Nel 1997 Michaels fu sorpreso mentre faceva gesti sessuali durante un colloquio. Mr.McMahon lo mult\u00f2 di $10,000 per l'incidente, e Shawn si difese dicendo che la WWF doveva puntare di pi\u00f9 sull'umorismo degli adulti.\nHart invece voleva un prodotto orientato maggiormente alle famiglie, e questo port\u00f2 alle discussioni fra i due wrestler. Poi Shawn Michaels fece squadra con Triple H, Chyna e Rick Rude per formare la D-Generation X (ufficialmente nominata il 13 ottobre 1997), il lancio di due importanti marchi dell'Attitude Era, ovvero il crotch chops, e lo slogan, \"Suck It!\". La loro rivalit\u00e0 culmin\u00f2 allo Screwjob di Montr\u00e9al un altro punto di riferimento dell'Attitude Era e che port\u00f2 alla creazione di una nuova Storyline, ovvero quella in cui Mr.McMahon rende la vita un inferno ai wrestler disobbedienti.\nLa faida tra Shawn Michaels e The Undertaker.\nAnche se la rivalit\u00e0 tra Shawn Michaels e The Undertaker fu breve, fu comunque funzionale alla nascita di una nuova faida. Un match importante dell'Attitude Era fu il match per il WWF Championship tra Hart e l'allora campione The Undertaker con Michaels come arbitro speciale a SummerSlam 1997. Un contratto costringeva Hart a non combattere pi\u00f9 negli Stati Uniti in caso di sconfitta. Durante il match Hart mise KO Michaels e si port\u00f2 in vantaggio attaccando The Undertaker con una sedia d'acciaio. Mentre Hart tent\u00f2 di schienare il Deadman, Michaels smise di contare quando vide la sedia. Hart e Michaels ebbero poi una discussione nel ring, durante la quale Hart url\u00f2 a Michaels \"Fottiti!\" e gli sput\u00f2 in faccia. Allora Shawn Michaels, furioso, cerc\u00f2 di colpire Bret Hart con la sedia, ma questi la scans\u00f2, e Michaels colp\u00ec accidentalmente The Undertaker. Michaels cont\u00f2 quindi lo schienamento, e Hart vinse il titolo. Preouccupato della reazione di Undertaker, Michaels form\u00f2 con Triple H, Chyna la D-Generation X e usarono Rick Rude come \"polizza di assicurazione\". Mentre Undertaker disse che Michaels avrebbe dovuto \"pagare per i suoi crimini\", egli ripet\u00e9 le sue azioni a SummerSlam durante un tag team match tra la DX e The Undertaker e Mankind, venendo squalificati dopo che Michaels colp\u00ec Taker con una sedia. Questo port\u00f2 al primo Hell in a Cell match a . Il Deadman era vicino alla vittoria, quando apparve il giovane fratellastro di The Undertaker, ovvero Kane, che entr\u00f2 nella cella distruggendo la porta d'ingresso ed esegu\u00ec una Tombstone Piledriver su Undertaker, permettendo a Shawn Michaels di portare a casa la vittoria. Questo avvenimento fu l'inizio della \"saga\" dei The Brothers of Destruction. Shawn Michaels e The Undertaker si scontrarono di nuovo in un casket match alla Royal Rumble 1998. Durante i primi minuti del match, The Undertaker lanci\u00f2 Michaels oltre la terza corda e sul bordo della bara, infortunandolo alla schiena e costringendolo a star fuori dal ring per i successivi quattro anni. Kane interfer\u00ec nel match. Inizialmente si pensava che fosse l\u00ec per aiutare il fratellastro, ma invece attacc\u00f2 Taker con una chokeslam nella bara e poi la chiuse, quindi insieme a Paul Bearer diede fuoco ad essa.\nStone Cold Steve Austin.\nNascita di Austin 3:16.\nSteve Austin che in passato lott\u00f2 nella ECW e nella WCW appar\u00ec la prima volta nella WWF sotto il nome di Ringmaster e il suo manager era Ted DiBiase. Per un mese Austin tenne il Million Dollar Championship mentre DiBiase fu il suo portavoce. Fu durante questo periodo che Austin si ras\u00f2 i capelli e si fece il pizzetto per sviluppare il suo aspetto ormai iconico. Quando DiBiase lasci\u00f2 la WWF a seguito di una clausola che prevedette un \"Caribbean Strap match\" tra Austin e Savio Vega, Austin rivel\u00f2 che perse volutamente il match per liberarsi delle distrazioni causate da DiBiase. A King of the Ring (1996), Steve Austin cominci\u00f2 a usare il marchio Austin 3:16, il logo pi\u00f9 importante durante l'Attitude Era. In seguito vinse il torneo battendo per ultimo Jake \"The Snake\" Roberts. Austin derise Jake recitando una parte John 3:16 : You sit there and you thump your Bible, and you say your prayers, and it didn't get you anywhere! Talk about your Psalms, talk about John 3:16... Austin 3:16 says I just whipped your ass!\"\nLa popolarit\u00e0 di Austin inizi\u00f2 a crescere come un anti-eroe, alla fine inizi\u00f2 una lunga faida con Bret Hart alla fine del 1996 fino alla met\u00e0 del 1997, culminata in un Submision Match a WrestleMania 13 con Austin che divenne face e Hart che divent\u00f2 heel. Alla fine vinse Hart. La popolarit\u00e0 di Austin cominci\u00f2 a fiorire in modo significativo e alla fine del 1997 Austin aveva la folla estremamente dalla sua parte. Nel 1997 Owen Hart gli diede un ordine restrittivo su Austin per impedirgli di avvicinarsi a lui. Austin attacc\u00f2 ancora Owen Hart sul ring costringendo Vince McMahon a entrare nel ring per cercare di calmarlo e di farlo ragionare; Austin colp\u00ec Vince con la Stone Cold Stunner, questo port\u00f2 all'arresto di Steve. Questo gett\u00f2 le basi della faida tra Austin e McMahon, la trama centrale dell'Attitude Era.\nLa rivalit\u00e0 tra Austin e Mr. McMahon.\nNella puntata di \"Raw\" dopo la vittoria del WWF Championship da parte di Steve Austin, Vince McMahon gli consegn\u00f2 la WWF Championship e lo inform\u00f2 che non approvava la sua natura ribelle e che se non era conforme alla societ\u00e0 e diventare l'immagine di ci\u00f2 che un WWF Champion dovrebbe essere, Austin si troverebbe ad affrontare gravi conseguenze, ed Austin gli rispose con una Ston Cold Stunner. Ci\u00f2 port\u00f2 a un segmento di una settimana pi\u00f9 tardi, dove Austin aveva promesso qualche giorno prima in un incontro per accettare i termini di McMahon, apparendo in giacca e cravatta, con un McMahon raggiante di scattare una foto con Austin, il suo nuovo campione aziendale. L'intera cosa era uno stratagemma di Austin, che disse che quella sarebbe stata l'ultima volta che Vince l'avrebbe visto con quei vestiti, e poi se li strapp\u00f2. In seguito picchi\u00f2 Mr. McMahon e poi scatt\u00f2 una foto con lui. La settimana successiva, il 13 aprile 1998, Austin e McMahon stavano per fare un match vero e proprio, ma la partita \u00e8 stata dichiarata in no contest quando Foley (come Dude Love) interruppe il match. In quella notte \"Raw\" sconfisse \"Nitro\" per la prima volta dal 10 giugno 1996. La loro rivalit\u00e0 continu\u00f2 per tutta la Attitude Era, portando l'aumento dei ricavi e l'attenzione alla societ\u00e0. Steve Austin divent\u00f2 una famosa star della societ\u00e0 e ricevette delle risposte positive dalla folla. La rivalit\u00e0 cominci\u00f2 a diventare pi\u00f9 intensa col passare del tempo, con McMahon cercava di sabotare Austin ogni volta che poteva per impedirgli di essere il WWF Championship.\nAustin si vendic\u00f2 spesso con McMahon, creando molti dei momenti pi\u00f9 famosi dell'epoca, come l'attacco a McMahon con un vaso da notte mentre era in ospedale, la guida di un camion di cemento nell'arena per riempire la Corvette di McMahon con del cemento, alla guida di una Zamboni sul ring prima di attaccare McMahon che successivamente arrest\u00f2 Austins ancora una volta, o alla guida di un camion di birra sul ring per bagnare Vince, Shane McMahon e The Rock con la birra. Austin lott\u00f2 contro McMahon nel 1999 al in una gabbia d'acciaio, vincendo il match, dovuto al debutto di Big Show che accidentalmente lo scaravent\u00f2 attraverso la parete della gabbia, guadagnando cos\u00ec una title shot a WrestleMania XV. Attraverso la rivalit\u00e0 Mr. McMahon form\u00f2 due stable heel: The Corporation e The Corporate Ministry, utilizzando diversi wrestler per sconfiggere Austin tra cui The Rock, The Undertaker, Kane e Big Show.\nThe Rock.\nLa Nation of Domination.\nDwayne Johnson, un wrestler di terza generazione, fece il suo debutto a Survivor Series 1996 come \"Rocky Maivia\". Pur essendo un babyface con un impressionante striscia vincente e un regno da WWF Intercontinental Championship, veniva fischiato e accompagnato da cori come \"Rocky fa schifo!\". Frustrato dai cori negativi dei fans, Maivia si un\u00ec alla Nation of Domination nel 1997 e si ribattezz\u00f2 The Rock, poi vinse il titolo intercontinentale per 2 volte. Poi egli divenne il nuovo leader del gruppo. Fu durante il suo tempo come leader della stable che divent\u00f2 pi\u00f9 popolare con i tifosi per i suoi promo accattivanti. Dopo la distruzione della Nation of Domination, The Rock indic\u00f2 se stesso come il \"Campione del Popolo\". Dal momentonin cui qualcuno aveva un problema con la gente, avrebbe avuto un problema anche con The Rock. Dopo aver combattuto contro gli scagnozzi di McMahon per la possibilit\u00e0 di andare a Survivor Series, The Rock si iscrisse a un torneo and\u00f2 in finale contro il rappresentante di McMahon, Mankind. Durante il torneo, si verific\u00f2 un fatto scioccante: The Rock non abbandon\u00f2 mai la Corporation. Dopo di che si nomin\u00f2 \"The Corporate Champion\".\nLa Corporation: faida con Mankind.\nCome membro della Corporation, The Rock cambi\u00f2 ancora comportamento: infatti cominci\u00f2 a chiamare il pubblico \"trailer park trash\". Poi cominci\u00f2 un lungo feud con Mankind, durante il quale fecero un match vinto da The Rock a causa di un cavillo, mantenendo il titolo. In seguito The Rock perse la cintura in una puntata di \"Raw is War\" contro Mankind, ma il regno dur\u00f2 poco, infatti a Royal Rumble 1999 The Rock si riprese la cintura in un I Quit match. Per\u00f2 Mankind non aveva realmente ceduto, e allora rub\u00f2 molti soldi di The Rock e lo costrinse a fare una scelta : darli la rivincita e riprendersi i soldi o evitare l'affronto e perdere i soldi. Il match si svolse nell'intervallo del Super Bowl. Alla fine Mankind port\u00f2 a casa la vittoria e il titolo, inchiodando The Rock sotto un carrello elevatore. The Corporate Champion ebbe la rivincita a in un Last Man Standing Match che avrebbe permesse a The Rock, in caso di vittoria, a un match titolato a WrestleMania XV. Il match fin\u00ec con un pareggio quando entrambi i wrestler rimasero a terra per pi\u00f9 di 10 secondi. Mankind diede un'altra possibilit\u00e0 a The Rock per avere una title shot a Wrestlemania. Il match concordato fu un Ladder match, vinto da The Rock grazie all'intervento di The Big Show che esegu\u00ec una chokeslam su Mankind dalla scala. A WrestleMania XV vinse il match e la cintura.\nIl \"People's Champion\".\nDopo essere stato licenziato dalla Corporation, The Rock, diventato di nuovo il The People's Champion, continu\u00f2 una serie di piccoli feud durante l'ultima parte del 1999. \u00c8 stato durante questo periodo che la popolarit\u00e0 di The Rock cominci\u00f2 a fiorire ancora una volta, e si un\u00ec al suo ex rivale Mankind per creare un tag team, ovvero la Rock 'n' Sock Connection. La squadra arriv\u00f2 a vincere il WWF Tag Team Championship, diventando uno dei tag team di maggior successo della Attitude Era. Poi la Rock 'n' Sock Connection si sciolse, e The Rock torn\u00f2 in scena negli eventi principali della WWF, combattendo contro wrestler del calibro di Triple H e la fazione McMahon-Helmsley Faction. A WrestleMania X-Seven The Rock affront\u00f2 \"Stone Cold\" Steve Austin, in quello che molti considerano essere la fine della Attitude Era.\nI Brothers of Destruction.\nUna delle storyline pi\u00f9 usate nell'Attitude Era fu quella dei Brothers of Destruction. La storyline inizi\u00f2 a Summerslam 1996, quando The Undertaker fu coinvolto in una faida con il suo ex manager Paul Bearer. Durante il corso della loro rivalit\u00e0, Paul minacci\u00f2 il deadman di rivelare il suo \"segreto\", definendolo un \"assassino\" e accusandolo di aver ucciso i suoi genitori e il fratello. Nelle settimane successive a \"Raw\", Bearer rivel\u00f2 che suo fratello Kane era in realt\u00e0 ancora vivo. Kane debutt\u00f2 a indossando una maschera e interfer\u00ec nel Hell in a Cell match tra Undertaker e Shawn Michaels. In un primo momento, Taker rifiut\u00f2 di combattere contro il fratello. A seguito di una serie di provocazioni da Paul Bearer e Kane, che gli cost\u00f2 il titolo WWF alla Royal Rumble, accett\u00f2 di affrontare Kane a WrestleMania XIV. Undertaker vinse il match a WrestleMania e il primo Inferno Match ad Unforgiven. In seguito alla conclusione di questa storyline, la rivalit\u00e0 sembra cessare, con la formazione dei Brothers of Destruction.\nIl Ministry of Darkness.\nAlla fine del 1998 The Undertaker divent\u00f2 heel, avvicinandosi a Paul Bearer e tradendo Kane. The Undertaker cominci\u00f2 ad impersonare un personaggio pi\u00f9 satanico, sostenendo che una \"peste del male\" avrebbe colpito la WWF. Nel corso delle settimane successive, riaccese il suo feud con \u201cStone Cold \u201cSteve Austin, il quale lo incolp\u00f2 per esserli costato il titolo WWF. A , Austin sconfisse Undertaker in un Buried Alive match. Taker dopo essere tornato, introdusse nella sua Ministry of Darkness The Acolytes, Mideon, Viscera e il Brood (Edge, Christian e Gangrel), poi disse che egli stava lavorando per conto di un \u201cpotere superiore\u201d. Cominci\u00f2 una faida con Mr. McMahon e con sua figlia Stephanie, con il Ministry of Darkness che brucia il simbolo del Deadman nel giardino dei McMahon. Poi Taker rap\u00ec Stephanie McMahon a , e tent\u00f2 di sposarla a \"Raw\", ma intervenne Steve Austin per salvarla. Le settimane successive a Raw, Shane McMahon prese il controllo del Corporate Ministry con The Undertaker. Si scopr\u00ec poi che il \"potere superiore\" a cui si riferivano Shane e Undertaker era Vince McMahon. Lui e Shane avevano usato la loro famiglia per ingannare tutti e ottenere la loro vendetta su Steve Austin.\nLa D-Generation X.\nTriple H prese il controllo della D-Generation X dopo che Shawn Michaels lasci\u00f2 la federazione a causa di un infortunio alla schiena, e recluto i New Age Outlaws (\"Road Dogg\"Jesse James e \"Bad Ass\" Billy Gunn) e X-Pac nel suo nuovo \"DX Army\". La nuova formazione dell'esercito DX partecip\u00f2 a numerosi segmenti provocando il caos e lasciando macerie ovunque andassero. Con la guerra in corso tra la WWF e WCW, l'esercito decise di avviare una \"invasione\" immediata a Nitro. L'esercito DX con una jeep dell'esercito and\u00f2 a Norfolk, sfidando il produttore esecutivo della WCW Eric Bischoff di uscire o di farli entrare. Poco dopo, l'esercito DX si present\u00f2 al CNN Center (cos\u00ec come a diversi uffici della WCW) per chiamare il proprietario della WCW Ted Turner. Come Austin e The Rock, la D-Generation X furono molto apprezzati dai fan, con le loro buffonate maliziose e l'atteggiamento provocatorio. Triple H in seguito spos\u00f2 la figlia di McMahon, Stephanie McMahon e prese il controllo della WWF nel 2000. (Anche se inizialmente era solo una kayfabe, Triple H pi\u00f9 tardi spos\u00f2 Stephanie nella vita reale nel 2003 ed \u00e8 attualmente il vice presidente esecutivo di talenti e eventi live in front office della WWF, e diventer\u00e0 il successore di Vince McMahon). Triple H \u00e8 stato uno dei personaggi fondamentali dell'Era Attitude.\nMick Foley.\nMick Foley divent\u00f2 una stella di quell'epoca, impersonando tre diversi personaggi: Mankind, Dude Love e Cactus Jack. Mentre Mankind era la sua maschera principale nella WWF e Cactus Jack era stato precedentemente usato nei suoi giorni nella WCW, in Giappone e nei circuiti indipendenti, Dude Love \u00e8 stato ispirato da un personaggio creato da Foley quando praticava il \"wrestling da cortile\" con i suoi amici di scuola nella sua citt\u00e0 natale a Long Island. La scena della caduta dalla gabbia in un Hell in a Cell match a King of the Ring 1998 contro The Undertaker fu una delle cose pi\u00f9 importanti di quel periodo. Ebbe un feud con The Rock e con Triple H; queste faide hanno contribuito a stabilire The Rock e Triple H come top star.\nForse la pi\u00f9 grande realizzazione di Foley durante l'era Attitude fu il 4 gennaio 1999 a \"Raw is War\", dove vinse il suo primo titolo WWF da The Rock con l'aiuto di \"Stone Cold\" Steve Austin. Questo match \u00e8 anche conosciuto come il punto di svolta nelle guerre del luned\u00ec sera, portando la WWF in vantaggio fino alla fine della guerra e che port\u00f2 alla caduta della WCW. Quella notte, la WCW tent\u00f2 di sabotare gli share di \"Raw\", annunciando il risultato del match di \"Raw\" su \"Nitro\", ma il loro piano fall\u00ec quando la Nielsen Media Research indic\u00f2 che oltre 600.000 famiglie cambiarono canale per guardare il match."}
{"id": "3386512", "revid": "287204", "url": "https://it.wikipedia.org/wiki?curid=3386512", "title": "Gino Paoli (album)", "text": "Gino Paoli \u00e8 il primo album del noto omonimo cantautore, pubblicato e distribuito nel 1961 dall'etichetta Dischi Ricordi (catalogo MRL 6006).\nIl disco.\nLa prima facciata include tutti brani eseguiti col solo accompagnamento di pianoforte e organo, diversi dagli stessi gi\u00e0 pubblicati. Sono presenti i due inediti \"Lacrime\" e \"Un jour tu verras\", quest'ultimo eseguito nella versione in italiano pur mantenendo il titolo originale (testo in francese di Marcel Mouloudji).\nL'altra facciata \u00e8 un'antologia di pezzi gi\u00e0 pubblicati su 45 giri, con le interpretazioni dell'autore di \"Il cielo in una stanza\", originariamente scritta per Mina, e \"Senza fine\", scritta per Ornella Vanoni (sul lato A), oltre la canzone \"Un uomo vivo\", presentata al Festival di Sanremo 1961 in coppia con Tony Dallara e classificatasi al decimo posto.\nIl disco \u00e8 stato ristampato sempre con copertine diverse, prima nel 1966 (catalogo Ricordi MRP 9023), poi nel 1977 per la linea Dischi Ricordi - Orizzonte (ORL 8055) anche su cassetta (ORK 78055), infine nel 1990 su CD (CDOR 8055).\nTracce.\nTesti e musiche di Gino Paoli, salvo diversamente indicato."}
{"id": "3386516", "revid": "298229", "url": "https://it.wikipedia.org/wiki?curid=3386516", "title": "Monday Night War", "text": "Monday Night War (in italiano \"Guerra del luned\u00ec sera\") \u00e8 un termine inglese utilizzato nell'ambito del wrestling professionistico nord-americano per indicare il periodo storico compreso tra il settembre del 1995 e il marzo del 2001, in cui lo show principale della World Wrestling Federation entr\u00f2 in competizione a colpi di \"audience\" con lo show principale della federazione rivale, la World Championship Wrestling.\nSecondo molti appassionati e addetti ai lavori, la \"Monday Night War\" ha rappresentato l'et\u00e0 dell'oro degli show televisivi di wrestling negli Stati Uniti d'America.\nStoria.\nLa guerra degli ascolti televisivi tra la World Wrestling Federation e la World Championship Wrestling ebbe inizio nel settembre del 1995 e fu parte di una pi\u00f9 grande rivalit\u00e0 tra le due federazioni che incluse l'uso di passaggi di lottatori e altro personale da una fazione all'altra; anche la Extreme Championship Wrestling, sebbene non fosse una diretta protagonista della \"guerra\", era coinvolta come terzo incomodo.\nLa \"Monday Night War\" ebbe fine nel marzo del 2001, in seguito alla cessione della World Championship Wrestling a Vince McMahon, proprietario della World Wrestling Federation.\nRisultati.\nComputo totale.\nVittorie di \"WWF Raw\": 155Vittorie di \"WCW Nitro\": 112Dati non disponibili: 24"}
{"id": "3386521", "revid": "76963", "url": "https://it.wikipedia.org/wiki?curid=3386521", "title": "Margaret Rose Keil", "text": "Biografia.\nHa avuto un periodo di notoriet\u00e0 in Italia a partire dagli anni sessanta soprattutto come interprete di fotoromanzi della \"Lancio\" e come testimonial dell'aperitivo \"Punt e Mes\" (prodotto dalla Carpano), che pubblicizz\u00f2 nella rubrica televisiva Carosello, girando a partire dal 1964 diverse serie di short-film (rimasti celebri sia per il raffinato \"plot\", di intonazione romantica, di cui fu autore - e regista - Luciano Emmer, sia per l'indovinatissimo \"jingle\", cantato da Nicola Arigliano). La sua carriera si \u00e8 protratta fino ai primi anni ottanta.\nAccreditata talvolta come Margaret Keil, Margareth Rose Keil e Margaret Rose. La sua filmografia consta di una trentina di titoli, prevalentemente da collegarsi a b-movie di genere horror, peplum, fantascientifico, poliziottesco, spaghetti western, musicarello, sexploitation e della commedia erotica all'italiana. Nelle distribuzioni italiane \u00e8 stata doppiata, fra l'altro, dalle doppiatrici Laura Gianoli e Annarosa Garatti.\nFotoromanzi.\nKeil ha interpretato sedici fotoromanzi \"Lancio\" nel periodo che va dal 1968 al 1970, con un'appendice nel 1977. In sette di essi \u00e8 apparsa come protagonista:"}
{"id": "3386524", "revid": "223320", "url": "https://it.wikipedia.org/wiki?curid=3386524", "title": "Angel Rosso", "text": ""}
{"id": "3386528", "revid": "599013", "url": "https://it.wikipedia.org/wiki?curid=3386528", "title": "Brian Gottfried", "text": "Biografia.\nDurante la sua carriera vinse 25 titoli di singolare senza mai vincere un torneo del Grande Slam, giungendovi in finale al Roland Garros nel 1977, venendo battuto pesantemente dall'argentino Guillermo Vilas in tre set duri: 6-0, 6-3, 6-0. Al Torneo di Wimbledon 1980 giunse in semifinale perdendo contro lo svedese Bj\u00f6rn Borg per 6-2, 4-6, 6-2, 6-0 che poi vincer\u00e0 la competizione.\nNel doppio fra gli oltre cinquanta titoli vinti vinse il Torneo di Wimbledon 1976 esibendosi in coppia con il messicano Ra\u00fal Ram\u00edrez ebbero la meglio in finale della coppia Ross Case e Geoff Masters con un risultato di 3-6, 6-3, 8-6, 2-6, 7-5. Due vittorie sempre nel doppio le ebbe all'Open di Francia: nel 1975 vincendo in finale John Alexander e Phil Dent per 6\u20132, 2\u20136, 6\u20132, 6\u20134 e nel 1977 battendo Wojciech Fibak e Jan Kode\u0161 con 7\u20136, 4\u20136, 6\u20133, 6\u20134, entrambe le volte gioc\u00f2 in coppia con Ram\u00edrez."}
{"id": "3386532", "revid": "1494155", "url": "https://it.wikipedia.org/wiki?curid=3386532", "title": "Incendio nella foresta", "text": "L'Incendio nella foresta \u00e8 un dipinto a olio su tavola (71,2x202 cm) di Piero di Cosimo, databile al 1500-1505 circa e conservato nell'Ashmolean Museum di Oxford. Fa parte della serie delle \"Storie dell'umanit\u00e0 primitiva\".\nStoria.\nIl pannello viene di solito identificato con quelli che decoravano una stanza di Palazzo Del Pugliese a Firenze, visti e descritti dal Vasari. Probabilmente si trattava di una spalliera.\nLa tavola entr\u00f2 nel museo nel 1933, con il National Art Collections Fund.\nDescrizione e stile.\nLa serie \u00e8 dedicata alle storie dell'umanit\u00e0 prima della scoperta del fuoco, senza la conoscenza dei metalli e quindi della armi. In questo pannello, il terzo delle storie, l'umanit\u00e0 ha gi\u00e0 fatto decisivi passi avanti verso il progresso. Di nuovo scoppia un incendio in una foresta e gli animali fuggono spaventati, allineandosi ad arte sul primo piano: camosci, leoni, scrofe, una famiglia di orsi, un bue, un leone e un airone, mentre in alto volano stormi di uccelli disparati. Alcuni di questi animali hanno un volto umano, perch\u00e9 si riteneva che mostri del genere potessero nascere da incroci bestiali con l'uomo.\nLe figure umane compaiono in secondo piano: a destra un uomo, gi\u00e0 ricoperto di vestiti (nelle altre spalliere gli uomini indossano pelli), non \u00e8 spaventato dal fuoco, come le bestie, anzi approfitta del trambusto per catturare dei bovini. Sullo sfondo si vedono una capanna e alcune rozze forme di recipienti, che testimoniano i progressi fatti dalla tecnologia.\nAi lati le vedute di paesaggio sono meno brulle e pi\u00f9 verdi, rese con acuta sensibilit\u00e0 atmosferica: l'opera \u00e8 ritenuta una delle prime in cui il paesaggio ha un ruolo preminente nel Rinascimento."}
{"id": "3386533", "revid": "1305772", "url": "https://it.wikipedia.org/wiki?curid=3386533", "title": "All Star Game di pallavolo maschile 2005", "text": "L'All Star Game di pallavolo maschile 2005 fu la 15\u00aa edizione della manifestazione organizzata dalla FIPAV.\nRegolamento.\nAlla manifestazione presero parte due squadre, la Nazionale Italiana e una squadra creata apposta per l'evento, gli All Stars.\nQueste due squadre sono composte, in questa edizione, dai giocatori italiani presenti nel campionato italiano 2005-2006.\nVenne disputata una partita unica. La gara si svolse il 17 novembre al Nelson Mandela Forum di Firenze, sede della manifestazione.\nFu nominato MVP della manifestazione il centrale italiano Andrea Giani."}
{"id": "3386545", "revid": "100663765", "url": "https://it.wikipedia.org/wiki?curid=3386545", "title": "Bandiera dello Stato Libero dell'Orange", "text": "La bandiera dello Stato Libero dell'Orange (1854\u20131902) fu disegnata, su richiesta del Volksraad (parlamento), dal re Guglielmo III dei Paesi Bassi nel 1856 e adottata ufficialmente il 23 febbraio 1857 in occasione del terzo anniversario della repubblica. \nLa bandiera consisteva di sette strisce orizzontali bianche e arancioni alternate (la prima e l'ultima bianche) con la bandiera dei Paesi Bassi nel cantone in alto a sinistra.\nInsieme alla bandiera del Transvaal e all'Union Jack compariva in posizione verticale e speculare al centro della fascia bianca della bandiera del Sudafrica adottata dal 1927 al 1994."}
{"id": "3386551", "revid": "287204", "url": "https://it.wikipedia.org/wiki?curid=3386551", "title": "Il regalo di Natale", "text": "Il regalo di Natale \u00e8 un album di Enrico Ruggeri nel quale sono presentati riarrangiamenti di classici brani natalizi, in chiave Rock, ed alcuni inediti.\nIl brano \"Piccola lettera di Natale\" \u00e8 la reinterpretazione di un brano dello stesso Ruggeri contenuto nella raccolta natalizia del 1986 \"..e le stelle stanno a cantare\" (CGD COM 20561). Non era mai apparso in un album solista del cantautore."}
{"id": "3386552", "revid": "287204", "url": "https://it.wikipedia.org/wiki?curid=3386552", "title": "Kerudio", "text": ""}
{"id": "3386553", "revid": "104458", "url": "https://it.wikipedia.org/wiki?curid=3386553", "title": "Anne Elisabeth Elvebakk", "text": ""}
{"id": "3386554", "revid": "104458", "url": "https://it.wikipedia.org/wiki?curid=3386554", "title": "Anne Elisabeth Elvebakk Linn", "text": ""}
{"id": "3386555", "revid": "104458", "url": "https://it.wikipedia.org/wiki?curid=3386555", "title": "Anne Linn Elvebakk", "text": ""}
{"id": "3386558", "revid": "287204", "url": "https://it.wikipedia.org/wiki?curid=3386558", "title": "Jeans Coops", "text": "Biografia.\nAttivo sul finire degli anni trenta come frenatore per la squadra nazionale belga, partecip\u00f2 ad almeno una edizione dei campionati mondiali, conquistando la medaglia d'oro nel bob a due a Sankt Moritz 1939 in coppia con Ren\u00e9 Lunden. Fu l'unico titolo iridato vinto da un equipaggio belga in qualsiasi disciplina del bob."}
{"id": "3386566", "revid": "2108263", "url": "https://it.wikipedia.org/wiki?curid=3386566", "title": "Margraviato di Baden-Baden", "text": "Il Margraviato di Baden-Baden \u00e8 stato uno stato creato per tre volte nel corso della storia tedesca, dal 1190 al 1335, dal 1348 al 1620 e dal 1622 al 1771.\nIl territorio.\nIl Margraviato di Baden-Baden era un'area compresa nella regione del Reno, sui territori attorno alle citt\u00e0 di Baden-Baden e Rastadt, comprendente anche le terre lungo l'Alto Reno e sulla riva sinistra dello stesso fiume.\nIn particolare era costituito da:\nStoria.\nLa prima creazione (1190-1335).\nAlla morte dell'ultimo margravio del Baden unito, Ermanno IV nel 1190, i suoi figli si divisero l'eredit\u00e0 paterna dal momento che la famiglia non adottava la legge della primogenitura. I territori che si originarono da questa divisione furono i margraviati di Baden-Baden e Baden-Hachberg.\nIl margraviato di Baden-Baden concentrava i propri territori attorno al Castello di Hohenbaden, presso appunto la citt\u00e0 di Baden-Baden ove risiedeva il ramo della famiglia che resse quest'area sino al 1335 quando, all'estinzione della casata, i domini passarono all'altro ramo.\nLa seconda creazione (1348-1620).\nLa seconda creazione del Margraviato di Baden-Baden avvenne nel 1348 per Federico III, fratello di Enrico IV di Baden-Hachberg. Per quanto riguarda i primi due secoli di vita del nuovo margraviato nulla di particolare da segnalare sino al 1535, anno in cui la divisione tra il margraviato di Baden-Baden e quello vicino di Baden-Durlach si segnalarono anche sotto l'aspetto religioso.\nMentre la Germania era spaccata in due dall'avvento della riforma protestante, infatti, il margravio Filiberto di Baden-Baden, decise di rimanere di fede cattolica, mentre il lontano cugino Ernesto di Baden-Durlach decise di aderire alla religione protestante. Filiberto era cresciuto a Monaco di Baviera ed ottenne \"de facto\" la piena reggenza dei suoi poteri nel 1556 all'et\u00e0 di 20 anni, sposando l'anno successivo l'anziana Matilde di Baviera che egli conosceva sin dall'infanzia. Per ribadire la sua fede cattolica, egli combatt\u00e9 in Ungheria contro i turchi ed in Francia contro gli ugonotti.\nTutore di Filippo era il duca Alberto V di Baviera, il quale nel pieno spirito della controriforma lo aveva fatto educare dai Gesuiti a Ingolstadt. Filippo si preoccup\u00f2 in questo periodo di espandere la propria residenza, il castello di Baden affidando il progetto all'architetto Caspar Weinhart che promosse i lavori dal 1572 al 1582. Filippo aveva anche una grandissima passione per gli strumenti musicali e nella sua collezione se ne contavano oltre 200. Filippo mor\u00ec nel 1588 all'et\u00e0 di 29 anni lasciando un debito molto elevato e senza alcun erede che potesse prendere il suo posto.\nFilippo per\u00f2 aveva con s\u00e9 al governo dei reggenti di cui il maggiore era suo cugino Edoardo Fortunato di Baden-Baden il quale era nipote di Bernardo III e figlio di Cristoforo II. Cresciuto a Londra, sua padrina fu dalla giovent\u00f9 la regina Elisabetta I. Egli condusse uno stile di vita essenzialmente sontuoso e questo non fece altro che incrementare i gi\u00e0 pesanti debiti di corte. Con l'appoggio dell'Imperatore, a questo punto, il margravio Ernesto Federico di Baden-Durlach occup\u00f2 l'Hartland nel novembre del 1594. Edoardo Fortunato cerc\u00f2 di reagire ma non ebbe successo e dovette ritirarsi nella parte a ovest del paese ove ad ogni modo venne ucciso nel 1600 in un incidente di caccia (qualcuno parla di una cospirazione). Poco dopo questa occupazione ad ogni modo ebbe termine perch\u00e9 il margraviato venne affidato alla casa di Baden-Durlach per saldarne i debiti e mantenere la pace interna.\nLa terza creazione (1622-1771).\nLa guerra dei trent'anni.\nIl Margraviato di Baden-Baden venne ricreato nel 1622 per il figlio di Edoardo Fortunato, Guglielmo il quale ascese al trono del margraviato nel 1622, nel bel mezzo della Guerra dei Trent'anni, dopo che ebbe strappato i domini che spettavano a suo padre dai suoi cugini. L'esercito di Baden constava di 1600 fanti e 200 cavalieri e venne implementato sino a raggiungere il numero di 20.000 uomini in visione di una partecipazione attiva al conflitto. Egli si scontr\u00f2 con il generale de Tilly nella Battaglia di Wimpfen dove perse circa 3.500 uomini e la vittoria venne affidata al suo nemico.\nNel 1632 gli svedesi alla guida del re Gustavo Adolfo raggiunsero la citt\u00e0 di Baden-Baden ma dopo la Battaglia di N\u00f6rdlingen, Guglielmo riusc\u00ec a riprendere il controllo dei propri domini, ricevendo inoltre anche parte dei domini del Baden-Durlach. Negli anni successivi la citt\u00e0 di Baden-Baden sub\u00ec altri tre saccheggi da parte degli eserciti coinvolti nella guerra, con una perdita di oltre il 50% della popolazione del margraviato.\nIl governo di Luigi Guglielmo.\nLuigi Guglielmo di Baden-Baden \u00e8 senz'altro il pi\u00f9 famoso tra i reggenti del margraviato. Egli era figlio di Ferdinando Massimiliano, margravio ereditario di Baden-Baden, che era figlio a sua volta di Guglielmo al quale era premorto. A 14 anni, dunque, su consiglio del nonno Luigi Guglielmo venne inviato a compiere il proprio Grand Tour visitando Ginevra, Milano, Firenze, Roma, Venezia e Innsbruck. Ritornato a Baden-Baden all'et\u00e0 di 19 anni si arruol\u00f2 nell'esercito imperiale ove fece rapidamente carriera.\nNel 1677, alla morte di Guglielmo, egli gli succedette al trono che pure riusc\u00ec a governare solo in secondo piano essendo perlopi\u00f9 impegnato in conflitti all'estero. Egli era assente anche quando l'esercito francese attravers\u00f2 il Reno nel 1688 passando per i propri territori alla guida del generale M\u00e9lac per la guerra di successione del Palatinato. Questo passaggio fu traumatico per l'intero margraviato in quanto i francesi avevano ricevuto l'ordine di bruciare sistematicamente ogni cosa. Mentre la citt\u00e0 di Baden-Baden bruciava il 24 agosto 1689, Luigi Guglielmo si trovava nei Balcani a combattere contro i turchi e il 6 settembre 1689 venne anche nominato comandante in capo all'esercito imperiale.\nSensibile ai problemi in patria del suo comandante, ad ogni modo, l'Imperatore Leopoldo I medi\u00f2 per organizzargli un matrimonio molto fruttuoso che gli consentisse di ristabilire le finanze dei propri domini e come tale egli spos\u00f2 Anna Maria Sibilla Augusta di Sassonia-Lauenburg, erede di una grande ricchezza, con la quale si spos\u00f2 il 27 marzo 1690. Poco dopo Luigi Guglielmo si trasfer\u00ec nuovamente al fronte e vinse nella Battaglia di Slankamen del 19 agosto 1691, venendo nominato cavaliere dell'Ordine del Toson d'Oro. Unitamente al tesoro ricavato dagli scontri coi turchi, Luigi Guglielmo si ritir\u00f2 quindi a vita privata ed inizi\u00f2 la ricostruzione del proprio stato. Nel 1692 acquist\u00f2 la signoria di G\u00fcnzburg sul Danubio.\nEgli inizi\u00f2 col restaurare il vecchio castello di Baden-Baden ma per rendersi presto conto che esso non era sufficiente ad accogliere la residenza di un generale dell'Impero. Per la spesa di 12 milioni di fiorini, inizi\u00f2 dunque la costruzione di un nuovo palazzo barocco a Rastadt, affidando il progetto all'italiano Domenico Egidio Rossi che lo port\u00f2 a termine nel 1705. Luigi Guglielmo mor\u00ec nel gennaio del 1707 per le conseguenze di una ferita contratta in battaglia.\nAssolutismo barocco a Rastadt.\nPer sua volont\u00e0, Luigi Guglielmo prima di morire aveva nominato sua moglie Sibilla Augusta al ruolo di reggente per il figlio che si trovava ancora in et\u00e0 minore per succedergli.\nNell'inverno del 1713/1714, il principe Eugenio di Savoia condusse i negoziati per porre fine alla Guerra di successione spagnola che si concluse proprio con il Trattato di Rastadt che venne firmato nel castello da poco inaugurato, puntando quindi l'attenzione sulla nuova potenza nascente nel Baden-Baden.\nSibilla Augusta fu una reggente dal forte carattere che seppe farsi strada nella politica interna quando in quella estera. Intrattenne un fitto rapporto personale di corrispondenza con il principe-vescovo di Spira, Damian Hugo von Sch\u00f6nborn che fu anche suo consigliere.\nElla diede un'impronta sua personale anche al progetto di ricostruzione del margraviato. Gi\u00e0 dal 1707, infatti, aveva dimesso l'architetto Rossi rimpiazzandolo con il boemo Lichael Ludwig Rohrer al quale fece costruire la cappella del palazzo nel 1715. Con particolare impegno si dedic\u00f2 alla progettazione del palazzo della Favorita, residenza estiva nelle vicinanze di Rastadt ove stip\u00f2 la preziosa collezione di porcellane che ancora oggi si pu\u00f2 ammirare.\nNel 1727, dopo oltre un ventennio di reggenza, Sibilla Augusta cedette le redini del potere al figlio Luigi Giorgio il quale da sempre si era mostrato poco avvezzo agli affari di governo e piuttosto appassionato alla caccia ed alla vita godereccia. Durante il suo regno, nel 1732 venne accolto a corte Peter Ernst Rohrer, fratello di Michael, come architetto di corte. Egli fece costruire l\"'Alexiusbrunnen\", il municipio e la Chiesa cattolica St Alexanderin a Rastatt. Luigi Giorgio ebbe due figli entrambi premortigli ed alla sua morte nel 1761 gli succedette il fratello Giorgio Augusto il quale era stato destinato alla carriera ecclesiastica ma aveva poi ricevuto una dispensa papale per salvare i domini della famiglia.\nLa riunificazione.\nAugusto Giorgio accett\u00f2 di succedere al fratello ma era ormai chiaro che il suo matrimonio tardivo non avrebbe prodotto altri eredi per il Baden-Baden Come tale fu lui stesso nel 1765 a siglare un accordo col lontano cugino, il margravio Carlo Federico di Baden-Durlach: tale accordo prevedeva che il margraviato di Baden-Baden passasse ai Baden-Durlach dopo la morte di Giorgio Augusto.\nSi poneva per\u00f2 ora la problematica della religione in quanto era risaputo che la casata di Baden-Durlach professava il protestantesimo. Per salvaguardare gli interessi dei futuri sudditi del Baden-Baden di religione cattolica, Giorgio Augusto oper\u00f2 la beatificazione del suo antenato Bernardo II, la quale ebbe successo nel 1769, rendendolo patrono del Margraviato di Baden-Baden e costruendo una fontana alla sua memoria a Rastadt.\nGiorgio Augusto mor\u00ec il 21 ottobre 1771 dopo dieci anni di governo e come da contratto il cugino Carlo Federico ne eredit\u00f2 i possedimenti unendo tutti i domini della famiglia e rifondando l'antico Margraviato di Baden."}
{"id": "3386567", "revid": "729019", "url": "https://it.wikipedia.org/wiki?curid=3386567", "title": "Castillo de Santa B\u00e1rbara", "text": "Il Castillo de Santa B\u00e1rbara \u00e8 un castello che si trova sul monte Benacantil nel centro di Alicante.\nStoria.\nIl castello aveva un'enorme importanza strategica in quanto permetteva di controllare l'intera baia della citt\u00e0 e i territori circostanti. Lungo le sue pendici sono stati trovati numerosi reperti dell'et\u00e0 del Bronzo, iberica e romana, ma le origini del castello risalgono al IX secolo al tempo della dominazione musulmana. \nIl 4 dicembre 1248 il castello venne catturato dalle forze castigliane guidate da Alfonso di Castiglia e prese il nome \"di Santa Barbara\" in onore della santa festeggiata il giorno in cui venne preso. Nel 1296 venne conquistato da Giacomo II di Aragona e pass\u00f2 sotto il dominio della corona di Aragona.\nDal XVIII secolo il castello perse gran parte dell'importanza militare e venne usato spesso come prigione, per poi rimanere abbandonato fino al 1963 quando fu aperto al pubblico."}
{"id": "3386568", "revid": "228587", "url": "https://it.wikipedia.org/wiki?curid=3386568", "title": "Ritrovamento di Vulcano", "text": "Il Ritrovamento di Vulcano \u00e8 un dipinto a olio su tela (155x174 cm) di Piero di Cosimo, databile al 1500-1505 circa e conservato nel Wadsworth Atheneum di Hartford (Connecticut). Fa parte della serie delle \"Storie dell'umanit\u00e0 primitiva\".\nStoria.\nIl pannello viene di solito identificato con quelli che decoravano una stanza di Palazzo Del Pugliese a Firenze, visti e descritti dal Vasari. Panofski, notando le affinit\u00e0 con il tema del fuoco e della civilizzazione dell'umanit\u00e0, fu il primo ad associare questo grande pannello e quello di misure simili nella National Gallery of Canada (\"Vulcano ed Eolo maestri dell'umanit\u00e0\") con le tre spalliere di New York ed Oxford. Pu\u00f2 darsi che le tavole stessero in stanze diverse o che fossero inserite in una \"boiserie\" ad altezze diverse, anche se la dimensione diversa delle figure farebbe pensare a cicli diversi.\nLo studioso fu anche il primo a riconoscere il soggetto del dipinto, che fino ad allora era interpretato come \"Ila tra le ninfe\". Le due opere si trovavano a Firenze almeno fino al 1861, quando vennero acquistate da William Blundell Pence, i cui eredi le immisero sul mercato antiquario.\nDescrizione e stile.\nLa fonte principale della scena \u00e8 Virgilio, sia dall'\"Eneide\" (VIII, 416-454) che dalle \"Ecloghe\" (IV, 62).\nLa scena mostra Vulcano, divinit\u00e0 del fuoco, che da fanciullo \u00e8 scaraventato fuori dall'Olimpo a causa del suo essere zoppo. Il ragazzo, nudo ma coperto ad arte da alcuni fiorellini, viene trovato sull'isola di Lemno da alcune fanciulle che lo soccorrono.\nL'artista si dedic\u00f2 soprattutto a una descrizione lenticolare dei dettagli, specialmente le specie vegetali che animano il paesaggio. La scena \u00e8 ricca di rimandi erotici, che dovevano essere graditi al committente. Al dio vengono incontro sei fanciulle con gambe e seno spesso scoperti, che gli offrono vario conforto: una gli offre vivande raccolte in un telo, uno porta un cestino di fiori, un'altra ne ha raccolti nel proprio velo e glieli porge, un'altra ancora si avvicina con un cagnolino."}
{"id": "3386569", "revid": "196390", "url": "https://it.wikipedia.org/wiki?curid=3386569", "title": "Il decamerone proibito - le altre novelle del Boccaccio", "text": ""}
{"id": "3386572", "revid": "287204", "url": "https://it.wikipedia.org/wiki?curid=3386572", "title": "Ren\u00e9 Lunden", "text": "Biografia.\nProveniente da una famiglia nobiliare belga e in possesso del titolo di barone, Lunden gareggi\u00f2 nella seconda met\u00e0 degli anni trenta come pilota per la squadra nazionale belga.\nPartecip\u00f2 ai Giochi olimpici invernali di , dove si classific\u00f2 all'ottavo posto sia nel bob a due che nel bob a quattro.\nPrese inoltre parte ad almeno una edizione dei campionati mondiali, conquistando la medaglia d'oro nel bob a due a Sankt Moritz 1939 in coppia con Jeans Coops. Fu l'unico titolo iridato vinto da un equipaggio belga in qualsiasi disciplina del bob.\nAllo scoppio della Seconda guerra mondiale, Lunden prest\u00f2 servizio prima nella cavalleria e poi nell'aviazione belga; quando la Germania invase il Belgio nel 1940, egli si arruol\u00f2 nella Royal Air Force britannica come navigatore. Nel 1942, di ritorno da una missione in Francia, il suo bombardiere Douglas Boston Mk III si schiant\u00f2 sulla pista di atterraggio; Lunden venne trasportato all'ospedale di Chichester ma mor\u00ec poco dopo il suo arrivo."}
{"id": "3386575", "revid": "767487", "url": "https://it.wikipedia.org/wiki?curid=3386575", "title": "Luis Nu\u00f1oz", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1957 (edizione tenutasi a St. Moritz, Svizzera) insieme al connazionale Alfonso de Portago. Nell'edizione l'oro and\u00f2 alla squadra italiana, l'argento a quella statunitense."}
{"id": "3386588", "revid": "7", "url": "https://it.wikipedia.org/wiki?curid=3386588", "title": "Margaret-Rose Keil", "text": ""}
{"id": "3386589", "revid": "7", "url": "https://it.wikipedia.org/wiki?curid=3386589", "title": "Margareth Rose Keil", "text": ""}
{"id": "3386595", "revid": "88740", "url": "https://it.wikipedia.org/wiki?curid=3386595", "title": "Anthony Nash", "text": ""}
{"id": "3386600", "revid": "144796", "url": "https://it.wikipedia.org/wiki?curid=3386600", "title": "Carlo Federico di Baden-Durlach", "text": ""}
{"id": "3386601", "revid": "1543377", "url": "https://it.wikipedia.org/wiki?curid=3386601", "title": "Vulcano ed Eolo maestri dell'umanit\u00e0", "text": "Il Vulcano ed Eolo maestri dell'umanit\u00e0 \u00e8 un dipinto a olio su tela (155,5x166,4\u00a0cm) di Piero di Cosimo, databile al 1500-1505 circa e conservato nel National Gallery of Canada di Ottawa. Fa parte della serie delle \"Storie dell'umanit\u00e0 primitiva\".\nStoria.\nIl pannello viene di solito identificato con quelli che decoravano una stanza di Palazzo Del Pugliese a Firenze, visti e descritti dal Vasari. Panofski, notando le affinit\u00e0 con il tema del fuoco e della civilizzazione dell'umanit\u00e0, fu il primo ad associare questo grande pannello e quello di misure simili nel Wadsworth Atheneum di Hartford (\"Ritrovamento di Vulcano\") con le tre spalliere di New York ed Oxford. Pu\u00f2 darsi che le tavole stessero in stanze diverse o che fossero inserite in una \"boiserie\" ad altezze diverse, anche se la dimensione diversa delle figure farebbe pensare a cicli diversi.\nLe due opere si trovavano a Firenze almeno fino al 1861, quando vennero acquistate da William Blundell Pence, i cui eredi le immisero sul mercato antiquario. L'opera si trova nel museo canadese dal 1937.\nDescrizione e stile.\nLa fonte principale della scena \u00e8 la \"Genealogia deorum gentilium\" di Boccaccio (XII, 70), stampata a Venezia nel 1472 e poi diffusa attraverso edizioni successive.\nLa scena mostra Vulcano ormai adulto che ha insegnato agli uomini l'uso del fuoco, per ringraziarli del suo salvataggio quando da fanciullo era stato cacciato dall'Olimpo. Lo assiste con un soffietto Eolo, dio del vento, e i due sono raffigurati in una primitiva fucina dove insegnano agli uomini a forgiare i mtealli. In particolare stanno creando un ferro di cavallo, che un cavaliere guarda con grande interesse dal centro della scena. La sua presenza sta a ricordare che in quella fase del progresso gli uomini avevano gi\u00e0 imparato ad addomesticare gli animali.\nIl resto del dipinto mostra uomini e donne in un paesaggio colti in una variet\u00e0 di pose. Spicca il gruppo di carpentieri a destra che sta costruendo una capanna con martelli ed altri strumenti che prevedono parti in metallo, simbolo della civilizzazione che sta avanzando. Il nucleo familiare allude alla rinuncia all'unione barbara con gli animali, che nelle altre tavole della serie dava origine a figure mostruose, mentre l'uomo in primo piano che dorme accovacciato starebbe a simboleggiare l'ora allo spuntare dell'alba, che alluderebbe al nascere degli albori della civilt\u00e0.\nIl paesaggio \u00e8 ricco di valori atmosferici e mostra una precisa cura del dettaglio, popolato da numerosi animali, tra cui spicca, a destra, una giraffa, ricordo della giraffa Medici che per un po' aveva vissuto a Firenze."}
{"id": "3386603", "revid": "144796", "url": "https://it.wikipedia.org/wiki?curid=3386603", "title": "Rastadt", "text": ""}
{"id": "3386605", "revid": "300067", "url": "https://it.wikipedia.org/wiki?curid=3386605", "title": "Howard Clifton", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1967 (edizione tenutasi a l'Alpe d'Huez, Francia) insieme al connazionale James Crall. Nell'edizione l'oro and\u00f2 alla nazionale austriaca, l'argento a quella italiana."}
{"id": "3386610", "revid": "1318658", "url": "https://it.wikipedia.org/wiki?curid=3386610", "title": "Michele Obino", "text": "Biografia.\nOriginario di Santu Lussurgiu, si distinse negli studi gi\u00e0 in giovane et\u00e0 arrivando, nell'aprile 1794 a 25 anni, ad assumere la Cattedra di Decretali dell'Universit\u00e0 di Sassari. Di ideali illuministici e fra i protagonisti delle rivolte antifeudali in Sardegna, ospit\u00f2 l'amico Giovanni Maria Angioy durante la sua fuga a seguito del fallimento della sollevazione popolare.\nAutore pi\u00f9 accreditato degli opuscoli clandestini \"Achille della Sarda Liberazione\" e \"I sentimenti del vero patriotta sardo che non adula Cagliari\", fu processato con l'accusa di essere fomentatore dei tumulti a Sassari e di aver fatto circolare libri rivoluzionari. Fu costretto alla macchia fra le foreste del Montiferru insieme agli altri capi dei rivoltosi di Santu Lussurgiu e dei paesi vicini, come Scano di Montiferro, Michele Obino fu costretto a fuggire in Francia. Mor\u00ec a Parigi il 6 gennaio 1839. Riposa al cimitero di P\u00e8re-Lachaise. Una via a Santu Lussurgiu \u00e8 intitolata a suo nome.\nAchille della Sarda Liberazione.\n\u00c8 un opuscolo clandestino di alcune pagine scritto e diffuso in Sardegna durante il triennio di rivolta 1793-96, di cui una copia manoscritta \u00e8 conservata presso la Biblioteca Universitaria di Cagliari.\n\u00c8 diviso in quattro paragrafi: \"\"Analisi della sarda costituzione politica\", \"Politica machiavellica del Ministero\", \"Schiavit\u00f9 feudistica\", \"Inimicizia piemontese\"\", ognuno contenente brevi enunciati che riassumono le idee del movimento e il programma rivoluzionario.\nIn esso risaltano chiaramente le idee politiche maturate durante la rivoluzione francese, documentando cos\u00ec lo stretto legame che esisteva con le correnti di pensiero europee.\nL'opuscolo denuncia l'ordinamento feudale sardo come maggior causa del degrado della Sardegna, e accusa il governo sabaudo di violare il patto tra Sovrano e Nazione sarda che tutela i diritti del \u00abReame di Sardegna\u00bb e limita l'\u00abassoluta Monarchia\u00bb. La violazione del patto, afferma l\"'Achille\", da diritto alla resistenza."}
{"id": "3386612", "revid": "36426", "url": "https://it.wikipedia.org/wiki?curid=3386612", "title": "Caduta di Vulcano", "text": ""}
{"id": "3386614", "revid": "767487", "url": "https://it.wikipedia.org/wiki?curid=3386614", "title": "Nick Dandolos", "text": "Nel 1979 \u00e8 stato inserito nel Poker Hall of Fame.\nPrimi anni.\nFiglio di una famiglia facoltosa, nacque nell'isola di Creta e per questa ragione venne soprannominato \"The Greek\" (\"Il Greco\"). Frequent\u00f2 il \"Greek Evangelical College\", conseguendo un diploma in filosofia. Si trasfer\u00ec negli Stati Uniti nel 1901, ricevendo da casa un assegno settimanale di 150,00$. Si stabil\u00ec a Chicago, ma molto spesso si recava in Canada per scommettere nelle corse ippiche.\n\"The Greek\" era noto per le sue enormi vincite, seguite da altrettanto grandi perdite. Dopo una vittoria dell'ammontare di circa 500.000$ in Canada, tornato a Chicago perse l'intera somma alle carte e ai dadi.\nLa sfida leggendaria.\n\"Nick the Greek\" viene ricordato principalmente per l'interminabile e leggendaria partita contro Johnny Moss, datata 1949. Il tutto ebbe inizio nell'estate di quell'anno: Dandolos contatt\u00f2 Benny Binion, poich\u00e9 aveva intenzione di sfidare uno tra i pi\u00f9 famosi giocatori di poker dell'epoca.\nBinion scelse come sfidante Johnny Moss, ed organizz\u00f2 l'evento in modo da attrarre pi\u00f9 spettatori possibile. I due si sfidarono giocando tutte le specialit\u00e0 e varianti del poker. La sfida dur\u00f2 ben cinque mesi, al termine dei quali Dandolos, che aveva perso diversi milioni di dollari, si arrese e pronunci\u00f2 una frase ancora oggi considerata una delle pi\u00f9 famose del mondo del poker: \u00abMr. Moss, I have to let you go\u00bb (\u00abSignor Moss, devo lasciarla andare\u00bb).\nLa sfida tra i due diede poi lo spunto a Benny Binion per la creazione delle World Series of Poker nel 1970.\nRay Ryan.\nDopo la sfida del 1949, \"The Greek\" disput\u00f2 un'altra partita contro tale Ray Ryan, un giocatore d'azzardo e uomo d'affari californiano. I due giocarono per un intero giorno a gin rummy e lowball, ma Ryan us\u00f2 un trucco per avere la meglio sul rivale. L'americano indossava infatti un piccolo auricolare, attraverso il quale riceveva suggerimenti da un suo complice, posizionato in segreto con un binocolo alle spalle di \"The Greek\". Ryan riusc\u00ec a vincere circa 550.000 dollari.\n\"The Greek\" scopr\u00ec successivamente la truffa, e decise di rivolgersi ai boss del crimine organizzato di Chicago Sam Giancana e Tony Accardo. I due inviarono il killer Marshall Caifano da Ryan, con l'intento di ottenere indietro la somma vinta illecitamente. Il californiano si rifiut\u00f2, e riusc\u00ec anche a tenere sotto controllo la vicenda, grazie al suo potere, sino al 1963. Proprio in quell'anno The Greek, Marshall Caifano e Marshall Caifano provarono a rapire Ryan, ma senza successo. I tre furono arrestati dall'FBI, ma The Greek decise ben presto di collaborare, venendo pertanto scarcerato (Caifano rimase agli arresti fino al 1972). Ryan mor\u00ec poi nel 1977, ucciso dall'esplosione di un'autobomba posizionata proprio da Marshall Caifano.\nUltimi anni.\n\"The Greek\" Dandolos mor\u00ec il giorno di Natale del 1966, dopo aver sperperato tutti i propri guadagni e finendo a giocare ai tavoli da 5$ di Limit Draw poker a Gardena, in California.\nNel 1979 fu inserito nel Poker Hall of Fame."}
{"id": "3386618", "revid": "124123", "url": "https://it.wikipedia.org/wiki?curid=3386618", "title": "Vasilij Vasil'evi\u010d Kuznecov", "text": "Biografia.\nKuznecov nasce a Sofilovka nell'oblast' di Kostroma, Impero Russo. Entra nel partito comunista nel maggio del 1927. Studia ingegneria e si reca negli Stati Uniti dal 1931 al 1933 per studi sulla lavorazione dei metalli. A partire dal 1940 ricopre diverse posizioni di governo e nel partito comunista. Dal 12 marzo del 1946 al 12 marzo del 1950 \u00e8 presidente del Soviet delle Nazionalit\u00e0. Nel 1955 diventa il primo vice ministro degli affari esteri. Il 7 ottobre 1977 \u00e8 eletto primo vice presidente del Praesidium del Soviet supremo dell'URSS, una posizione che manterr\u00e0 fino al 18 giugno del 1986. Alla morte rispettivamente di Leonid Il'i\u010d Bre\u017enev (1982), Jurij Andropov (1984) e Konstantin \u010cernenko (1985), Kuznetzov diventa il presidente facente funzione del Presidium. Ricoprendo l'ultimo incarico ad un'et\u00e0 di 84 anni, diventa il pi\u00f9 anziano leader dell'Unione Sovietica.\nSi ritira dalla scena politica nel 1986 e muore a Mosca il 5 giugno del 1990."}
{"id": "3386620", "revid": "154893", "url": "https://it.wikipedia.org/wiki?curid=3386620", "title": "Vasili Vasilyevich Kuznetsov", "text": ""}
{"id": "3386623", "revid": "767487", "url": "https://it.wikipedia.org/wiki?curid=3386623", "title": "James Crall", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1967 (edizione tenutasi a l'Alpe d'Huez, Francia) insieme al connazionale Howard Clifton. Nell'edizione l'oro and\u00f2 alla nazionale austriaca, l'argento a quella italiana."}
{"id": "3386624", "revid": "287204", "url": "https://it.wikipedia.org/wiki?curid=3386624", "title": "Adrenalina (album)", "text": ""}
{"id": "3386626", "revid": "287204", "url": "https://it.wikipedia.org/wiki?curid=3386626", "title": "Adrenalina (singolo)", "text": ""}
{"id": "3386628", "revid": "204012", "url": "https://it.wikipedia.org/wiki?curid=3386628", "title": "Eric la Chanony", "text": ""}
{"id": "3386629", "revid": "767487", "url": "https://it.wikipedia.org/wiki?curid=3386629", "title": "\u00c9ric Alard", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1995 (edizione tenutasi a Winterberg, Germania) insieme al connazionale Eric la Chanony. Nell'edizione l'oro and\u00f2 alla Germania, \nl'argento alla nazionale canadese."}
{"id": "3386632", "revid": "339392", "url": "https://it.wikipedia.org/wiki?curid=3386632", "title": "Sintis Ekmanis", "text": ""}
{"id": "3386633", "revid": "1632387", "url": "https://it.wikipedia.org/wiki?curid=3386633", "title": "Nucleus Torn", "text": "I Nucleus Torn sono una band neofolk svizzera.\nStoria.\nLa band \u00e8 stata fondata nel 1997 come one-man band da Fredy Schnyder, un polistrumentista in grado di suonare chitarra acustica ed elettrica, pianoforte, registratori, dulcimer, bouzouki, percussioni, oud, ed altri strumenti. Due anni dopo, ai Nucleus Torn si \u00e8 aggiunto Patrick Schaad alla voce. Nel 2000 la formazione \u00e8 ulteriormente aumentata con l'arrivo di Christoph Steiner alla batteria e alle percussioni. Questa \u00e8 stata la formazione che ha prodotto il primo EP \"Silver\", pubblicato nel 2001 (self-released della band).\nAltri musicisti si sono uniti alla band nel 2003 e nel 2004. Nel 2004 \u00e8 uscito anche il secondo EP, \"Kr\u00e4henk\u00f6nigin\", sotto etichetta svizzera Kunsthall, a seguito di una convincente versione di due tracce presenti nel demo \"Submission\" (uscito l'anno prima). In realt\u00e0 \"Kr\u00e4henk\u00f6nigin\" era stato registrato gi\u00e0 nel 1998 da Fredy Schnyder, ma non usc\u00ec appunto prima del 2004.\nStilisticamente, \"Kr\u00e4henk\u00f6nigin\" \u00e8 un album dove vi \u00e8 il solo uso della chitarra classica.&lt;br&gt; I due EP ed il demo (\"Kr\u00e4henk\u00f6nigin\", \"Silver\" e \"Submission\") sono stati successivamente rimasterizzati e ripubblicati dalla band (insieme a due brani inediti) nella compilation \"Travellers\" (uscita nel 2010 per la tedesca Prophecy Productions).\nNel 2006 i Nucleus Torn pubblicarono il loro primo album, \"Nihil\". L'album nacque da tre anni di lavoro della band. Questo nuovo album si discosta nel suo stile musicale dai precedenti: se negli EP le sonorit\u00e0 erano di stampo folk-rock/neofolk, \"Nihil\" \u00e8 invece pi\u00f9 vicino al progressive rock ed al metal estremo.\nNihil \u00e8 la prima parte di una trilogia di album progettati dalla band. Nel 2008 infatti, esce il secondo full-length, \"Knell\".\nLa terza e ultima parte della trilogia intitolata \"Andromeda Awaiting\" \u00e8 uscita invece nel novembre del 2010."}
{"id": "3386635", "revid": "767487", "url": "https://it.wikipedia.org/wiki?curid=3386635", "title": "Nikolaj \u017dirov", "text": "Biografia.\nViene ricordato come vincitore di una medaglia di bronzo nella sua disciplina, vittoria avvenuta ai Campionati mondiali di bob 1985 (edizione tenutasi a Cervinia, Italia) insieme al connazionale Zintis \u0116kmanis. Nell'edizione l'oro e l'argento andarono alle nazionali tedesche."}
{"id": "3386636", "revid": "287204", "url": "https://it.wikipedia.org/wiki?curid=3386636", "title": "Vasilij Kuznecov", "text": ""}
{"id": "3386637", "revid": "767487", "url": "https://it.wikipedia.org/wiki?curid=3386637", "title": "Margraviato di Baden-Durlach", "text": "Il Margraviato di Baden-Durlach era uno stato della Germania esistente dal 1515 al 1771.\nIl territorio.\nIl Margraviato di Baden-Durlach era una regione del Reno compresa attorno alle citt\u00e0 di Pforzheim e Durlach che ne era la capitale.\nStoria.\nNel 1535 il Margraviato di Baden oper\u00f2 una divisione tra Baden-Baden e Baden-Durlach che prese piede significativamente con il margravio Carlo II il quale introdusse la riforma protestante come religione di Stato nel 1556 e dal 1565 spost\u00f2 la capitale da Pforzheim a Durlach.\nDal 1594 il Baden-Durlach occup\u00f2 anche il margraviato di Baden-Baden in quanto il reggente Edoardo Fortunato stava disperdendo le proprie sostanze creando malcontento nella regione ed acuendo i propri debiti. Quando il margravio Giorgio Federico di Baden-Durlach venne sconfitto nella Battaglia di Wimpfen del 1622 dal cugino Guglielmo, figlio di Edoardo Fortunato, dovette cedere a quest'ultimo il patrimonio contestatogli.\nCarlo III Guglielmo di Baden-Durlach, si occup\u00f2 della ricostruzione del proprio stato dopo i saccheggi subiti dall'intera regione per gran parte del XVII secolo. Egli diede ordine di costruire un nuovo castello a partire dal 1715, castello che dar\u00e0 origine poi alla citt\u00e0 di Karlsruhe che appunto da lui prender\u00e0 il nome. Il figlio di questi, Carlo Federico, concluder\u00e0 nel 1765 un accordo con il cugino Augusto Giorgio di Baden-Baden per succedergli al trono di Baden-Baden in caso di sua morte senza eredi maschi, fatto che avvenne nel 1771 e che port\u00f2 quindi alla riunificazione dei domini dell'intera casata sotto il nome di Margraviato di Baden.\nLa residenza estiva dei margravi di Baden-Durlach era a Basilea, nell'edificio che oggi ospita l'ospedale dell'Universit\u00e0 di Basilea."}
{"id": "3386639", "revid": "149485", "url": "https://it.wikipedia.org/wiki?curid=3386639", "title": "Aldis Intlers", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1989 (edizione tenutasi a Cortina d'Ampezzo, Italia) insieme al connazionale J\u0101nis \u0136ipurs. Nell'edizione l'oro and\u00f2 alla nazionale tedesca, l'argento a quella svizzera.\nPartecip\u00f2 a due edizioni delle Olimpiadi invernali concorrendo per la nazionale lettone ed ottenendo come miglior risultato il decimo posto nel bob a due a .\nIntlers mor\u00ec il 28 agosto 1994 in un incidente d'auto, all'et\u00e0 di 29 anni."}
{"id": "3386641", "revid": "104458", "url": "https://it.wikipedia.org/wiki?curid=3386641", "title": "Sanna Groenlid", "text": ""}
{"id": "3386643", "revid": "287204", "url": "https://it.wikipedia.org/wiki?curid=3386643", "title": "Sanna Gronlid", "text": ""}
{"id": "3386645", "revid": "287204", "url": "https://it.wikipedia.org/wiki?curid=3386645", "title": "Bella (album)", "text": ""}
{"id": "3386648", "revid": "287204", "url": "https://it.wikipedia.org/wiki?curid=3386648", "title": "Bella (singolo)", "text": ""}
{"id": "3386652", "revid": "6923", "url": "https://it.wikipedia.org/wiki?curid=3386652", "title": "Tommykaira R34", "text": ""}
{"id": "3386654", "revid": "247222", "url": "https://it.wikipedia.org/wiki?curid=3386654", "title": "Beyond the Sea (album)", "text": ""}
{"id": "3386655", "revid": "247222", "url": "https://it.wikipedia.org/wiki?curid=3386655", "title": "Beyond the Sea (brano musicale)", "text": ""}
{"id": "3386657", "revid": "124591482", "url": "https://it.wikipedia.org/wiki?curid=3386657", "title": "Umbrone", "text": "Umbrone () \u00e8 un personaggio dell\"Eneide\" di Virgilio, citato nei libri VII e X.\nIl mito.\nLe origini.\nUmbrone \u00e8 il giovane condottiero inviato dal re dei Marsi Archippo in appoggio a Turno nella guerra contro i troiani sbarcati nel Lazio. Egli \u00e8 anche sacerdote, medico e incantatore di serpenti. Tutte queste notizie si apprendono nel catalogo degli alleati italici di Turno, nel libro VII del poema virgiliano.\nLa morte.\nNel libro VII, dopo aver presentato Umbrone, Virgilio fornisce un'anticipazione sul destino del personaggio, il quale perir\u00e0 in guerra, nulla potendo la sua abilit\u00e0 di medico, per mano di Enea. Infatti nel libro X questi uccide il capo marso, e prima di lui un altro eminente italico, il semidio Ceculo, figlio di Vulcano. I due muoiono mentre eroicamente cercano di contrastare Enea che sta portando scompiglio nelle schiere italiche, irato per l'uccisione del diletto amico Pallante.\nOmaggi.\nGli \u00e8 stata intitolata una via nel comune abruzzese di Pescina."}
{"id": "3386658", "revid": "72396", "url": "https://it.wikipedia.org/wiki?curid=3386658", "title": "Moncicc\u00ec", "text": ""}
{"id": "3386659", "revid": "486946", "url": "https://it.wikipedia.org/wiki?curid=3386659", "title": "46\u00ba Stormo", "text": ""}
{"id": "3386660", "revid": "251304", "url": "https://it.wikipedia.org/wiki?curid=3386660", "title": "Classe Staffetta", "text": ""}
{"id": "3386663", "revid": "599013", "url": "https://it.wikipedia.org/wiki?curid=3386663", "title": "Ronny Andre Hafsas", "text": ""}
{"id": "3386664", "revid": "104458", "url": "https://it.wikipedia.org/wiki?curid=3386664", "title": "Ronny Andr\u00e9 Hafsaas", "text": ""}
{"id": "3386665", "revid": "287204", "url": "https://it.wikipedia.org/wiki?curid=3386665", "title": "Ronny Andr\u00e8 Hafs\u00e5s", "text": ""}
{"id": "3386667", "revid": "599013", "url": "https://it.wikipedia.org/wiki?curid=3386667", "title": "Ronny Andr\u00e8 Hafsas", "text": ""}
{"id": "3386668", "revid": "104458", "url": "https://it.wikipedia.org/wiki?curid=3386668", "title": "Ronny Andr\u00e8 Hafsaas", "text": ""}
{"id": "3386669", "revid": "104458", "url": "https://it.wikipedia.org/wiki?curid=3386669", "title": "Ronny Hafs\u00e5s", "text": ""}
{"id": "3386670", "revid": "104458", "url": "https://it.wikipedia.org/wiki?curid=3386670", "title": "Ronny Hafsaas", "text": ""}
{"id": "3386673", "revid": "1305772", "url": "https://it.wikipedia.org/wiki?curid=3386673", "title": "Progressive house", "text": "La progressive house \u00e8 un sottogenere della musica house.\nStoria.\nA dispetto di molti altri sottogeneri della musica house, la progressive ha una storia piuttosto nitida. Nasce in Inghilterra negli anni '90 come musica underground, grazie ad etichette discografiche come Guerilla Records, Union City ed Effective che cominciano a distribuire le prime tracce definite \"Progressive house\". Molte delle canzoni iniziali, oltre a forti influenze techno e trance, posseggono impronte tribal (un esempio pu\u00f2 essere \"Metropolis\" di Hyporeel), ma gi\u00e0 con tracce come \"Passion\" di Gat Decor la progressive house si distingue come genere a s\u00e9 stante.\nLa diffusione del genere si deve ai djs Sasha e John Digweed che nei primi anni '90 attraverso il club Renaissance in Mansfield hanno reso popolare il genere.\nIl nome fu coniato dall'editore della rivista \"Mixmag\" Dom Phillips per indicare le uscite della Guerilla Records, e descrive due caratteristiche della progressive house: la sperimentazione nella ricerca di suoni sempre nuovi e la struttura caratterizzata da un andamento progressivo della canzone.\nStruttura.\nCome la maggior parte dei generi di musica dance, la progressive house ha una metrica in 4/4 con un battito di cassa su ogni quarto. Si aggira solitamente dai 125 ai 130 bpm. La progressive house si differenzia in due rami ben distinti per struttura e suoni.\nProgressive house d'atmosfera.\nQuesto sottogenere della progressive house \u00e8 caratterizzato da fortissime influenze della musica trance, dalla quale prende gli strumenti d'orchestra, i caratteristici synth e i vari suoni d'atmosfera come auree e cori, mantenendo per\u00f2 un timbro meno aggressivo e una velocit\u00e0 pi\u00f9 lenta. L'influenza con la musica trance \u00e8 talmente forte che la differenza tra la progressive house e la progressive trance \u00e8 spesso molto lieve.\nQuesto genere d'atmosfera \u00e8 per\u00f2 caratterizzato da un andamento molto particolare della canzone, incentrato su una sequenza lineare che si muove sugli stessi accordi (ovvero sul cutoff del suono principale della canzone, il cosiddetto Pluck), ma che continuamente si evolve in modo progressivo. In tale evoluzione molto peso possiedono gli effetti dei sintetizzatori e le percussioni, che portano ad un sottofondo musicale molto accurato. La differenza dagli altri sottogeneri dell'house \u00e8 quindi determinata da una linea di basso pi\u00f9 profonda che, assieme ad una melodia costruita man mano col stratificarsi di suoni, crea una canzone pi\u00f9 incentrata sull'atmosfera. Le canzoni di questo genere infine, presentano una durata molto maggiore rispetto alle comuni canzoni dance (durano in generale dai 7 ai 10 minuti e in alcuni casi si pu\u00f2 raggiungere anche gli 11 minuti) e raramente posseggono parti vocali.\nAlcuni esempi di musica Progressive house d'atmosfera possono essere \"Faxing Berlin\" e \"Not Exactly\" di deadmau5, \"Melo\" e \"Mirage\" di Pryda o il remix di \"Need to Feel Loved\" di Adam K &amp; Soha.\nProgressive house commerciale.\nQuesto sottogenere della progressive house si \u00e8 sviluppato in periodo postumo a quello d'atmosfera, ed \u00e8 caratterizzato da una struttura pi\u00f9 semplice, comune alle altre canzoni dance commerciali: nella prima parte presentano un progressivo riempirsi, poi una pausa, la sequenza principale della canzone, nuovamente pausa e sequenza (anche se nelle versioni per i media \u00e8 da notare che il progressivo riempirsi iniziale, la parte di beat mixing, \u00e8 assente).\nRispetto alla progressive d'atmosfera tende a dare pi\u00f9 importanza al ritmo e le melodie sono generalmente pi\u00f9 corte. Assume minore importanza l'accuratezza del sottofondo e spesso sono presenti parti cantate. Generalmente la durata delle canzoni progressive commerciali si aggira sui 6-7 minuti per le versioni da club, mentre 3 minuti o anche meno per quelle riprodotte sui media.\nEsempi di progressive house commerciale possono essere \"Titanium\" di David Guetta, \"I'm Not Alone\" e il remix di \"Spectrum (Say My Name)\" di Calvin Harris, \"Leave the World Behind\", \"Save the World\" o \"Don't You Worry Child\" degli Swedish House Mafia, \"Fight For You\" di Morgan Page, come anche \"Levels\" di Avicii o \"High On Life\" di Martin Garrix."}
{"id": "3386682", "revid": "219355", "url": "https://it.wikipedia.org/wiki?curid=3386682", "title": "Etere dimetile", "text": ""}
{"id": "3386692", "revid": "37401", "url": "https://it.wikipedia.org/wiki?curid=3386692", "title": "Storiografia greca", "text": ""}
{"id": "3386695", "revid": "986213", "url": "https://it.wikipedia.org/wiki?curid=3386695", "title": "Marija Michajlovna Romanova", "text": "Biografia.\nMarija era la primogenita del granduca Michail Pavlovi\u010d Romanov e di sua moglie, la principessa Carlotta di W\u00fcrttemberg.\nLa sua educazione e la sua istruzione furono attentamente seguite dalla madre.\nIl granduca non aveva avuto alcun maschio, ma ci\u00f2 nonostante non rinunci\u00f2 a mostrare alle figlie parate e manovre militari, affermando che una di loro avrebbe comandato un reggimento di cavalleria. Egli insegn\u00f2 loro perfino le arti della cavalleria e della fanteria.\nDi salute pi\u00f9 fragile delle sue sorelle, prossima ai vent'anni Marija cominci\u00f2 a mostrare i primi segni della malattia che l'avrebbe condotta alla tomba. Ma le persone del suo seguito non rilevarono il minimo segno al riguardo.\nAccompagnata dalle due figlie Marija ed Elisaveta, la granduchessa Elena Pavlovna (questo il nome assunto Carlotta dopo la sua conversione all'ortodossia) visit\u00f2 le corti europee, alla ricerca di possibili sposi per le due principesse. Dopo alcuni soggiorni in alcune capitali europee, Elena Pavlovna e le sue figlie giunsero a Vienna.\nProprio a Vienna Marija si spense tra le braccia del padre, colpita da tisi galoppante il 19 novembre 1846. Venne sepolta nella cattedrale dei Santi Pietro e Paolo di San Pietroburgo. La madre, distrutta dal dolore, non riusc\u00ec ad accompagnare la figlia nella sua ultima dimora.\nIn memoria delle figlie Marija ed Elisaveta, quest'ultima morta di parto il 28 gennaio 1845 a Wiesbaden, la loro madre fece edificare l'ospedale e l'orfanotrofio Elisaveta e Marija a San Pietroburgo e a Pavlovsk."}
{"id": "3386698", "revid": "80598", "url": "https://it.wikipedia.org/wiki?curid=3386698", "title": "Casa editrice Ricordi", "text": ""}
{"id": "3386702", "revid": "135229", "url": "https://it.wikipedia.org/wiki?curid=3386702", "title": "Charles De Gaulle (R91)", "text": ""}
{"id": "3386709", "revid": "188116", "url": "https://it.wikipedia.org/wiki?curid=3386709", "title": "Comando interforze per le operazioni delle forze speciali", "text": "Il Comando interforze per le operazioni delle Forze speciali, in acronimo C.O.F.S., \u00e8 una struttura delle forze armate italiane alle dipendenze gerarchiche dirette del capo di stato maggiore della difesa, che coordina e gestisce le Forze speciali italiane. Ha sede all'interno dell'Aeroporto militare di Centocelle \"Francesco Baracca\".\nStoria.\nIl COFS \u00e8 stato istituito il 1\u00ba dicembre 2004, al comando del generale Marco Bertolini, con sede presso l'aeroporto di Roma-Centocelle, come Reparto Incursori paracadutisti interforze. Nel 2020/2021 \u00e8 stato validato dalla NATO quale Comando di Componente per le Operazioni Speciali (SOCC) nel quadro dell'NRF (NATO Response Force).\nNel luglio 2021 passa alle dipendenze del Comando operativo di vertice interforze (COVI).\nCompiti.\n\u00c8 il comando di pianificazione si occupa del coordinamento e gestione delle operazioni speciali per tutte le forze speciali italiane alle dipendenze dirette del capo di stato maggiore della difesa. Come comando proiettabile dipende dal COVI.\nReparti.\nForze speciali.\nOperativamente dipendono dal CO.F.S. tutte le forze speciali di ciascuna forza armata che sono:\nUnit\u00e0 di supporto operativo.\nAlcuni reparti fanno da supporto operativo alle forze speciali:\nInoltre pu\u00f2 essere richiesto ai rispettivi Stati Maggiori di forza armata l'utilizzo di reparti d'elite, come elementi del Reggimento carabinieri paracadutisti Tuscania e fucilieri dell'aria del 9\u00ba Stormo, e negli ambienti operativi navali possono avere un ruolo di supporto anche le unit\u00e0 anfibie (unit\u00e0 del 1\u00ba Reggimento San Marco e del reggimento Lagunari).\nSimbolo.\nScudo romano con le tre spade, che rappresentano il cielo il mare e la terra, tenute da un'unica mano e quadriborchiato agli angoli con i simboli delle quattro forze armate Carabinieri, Marina militare italiana, Esercito italiano ed Aeronautica militare italiana.\nIl simbolo con le spade \u00e8 ispirato a Il giuramento degli Orazi di Jacques-Louis David (1784)."}
{"id": "3386715", "revid": "599013", "url": "https://it.wikipedia.org/wiki?curid=3386715", "title": "Francesco Del Pugliese", "text": "Biografia.\nNipote di Piero Del Pugliese, fu come lo zio un ricco mercante e un attivo uomo politico. Nel 1485 si spos\u00f2 con Alessandra Bonsi.\nFu priore di Firenze nel 1490-1491 e nel 1497-1498. Fu seguace savonaroliano, partecipando agli scontri nel convento di San Marco la notte dell'arresto del frate (8 aprile 1499).\nFu antimediceo, ricevendo un bando dalla citt\u00e0 nel 1513, per aver insultato pubblicamente Lorenzo de' Medici Duca di Urbino. Alla morte, verso il 1519, lasci\u00f2 i propri beni al nipote Niccol\u00f2.\nMecenatismo.\nFu un attivo mecenate, collezionando nel proprio palazzo le opere di numerosi artisti di prestigio attivi in citt\u00e0. Per lui Botticelli dipinse la \"Comunione di san Girolamo\" e Piero di Cosimo esegu\u00ec la celebre serie di spalliere con le \"Storie dell'umanit\u00e0 primitiva\". Quest'opera in particolare, legata al progresso della civilt\u00e0 prima e dopo la scoperta del fuoco, rivelano una personalit\u00e0 controcorrente, che rifiuta le dottrine dominanti, sia quella cristiana della Creazione biblica, sia quella neoplatonica dell'Et\u00e0 dell'oro."}
{"id": "3386716", "revid": "36426", "url": "https://it.wikipedia.org/wiki?curid=3386716", "title": "Francesco di Filippo del Pugliese", "text": ""}
{"id": "3386717", "revid": "36426", "url": "https://it.wikipedia.org/wiki?curid=3386717", "title": "Francesco di Filippo Del Pugliese", "text": ""}
{"id": "3386718", "revid": "36426", "url": "https://it.wikipedia.org/wiki?curid=3386718", "title": "Francesco del Pugliese", "text": ""}
{"id": "3386719", "revid": "36426", "url": "https://it.wikipedia.org/wiki?curid=3386719", "title": "Piero di Francesco Del Pugliese", "text": ""}
{"id": "3386723", "revid": "110157", "url": "https://it.wikipedia.org/wiki?curid=3386723", "title": "Coronel Su\u00e1rez", "text": "Coronel Su\u00e1rez \u00e8 una citt\u00e0 dell'Argentina della provincia di Buenos Aires e capo del Partido di Coronel Su\u00e1rez. Nel 2008 aveva una popolazione di 24.000 abitanti.\nToponimia.\nLa citt\u00e0 \u00e8 intitolata al militare argentino Manuel Isidoro Su\u00e1rez che nella battaglia di Jun\u00edn guid\u00f2 la cavalleria peruviana e colombiana contro quella realista spagnola.\nStoria.\nLa zona, originariamente abitata da popolazioni native araucane e pampa, fu interessata dalla \"conquista del deserto\" durante la quale fu fondato il forte di \"Sauce Corto\", cos\u00ec chiamato per il vicino torrente. Il 10 luglio 1882 fu istituito dal governo provinciale il partido di Coronel Su\u00e1rez.\nLa citt\u00e0 fu fondata il 28 maggio 1883 dall'impren Eduardo Casey, proprietario delle torre sulle quali sorge l'odierna Coronel Su\u00e1rez. Per popolare la zona l'impresario contatt\u00f2 numerose famiglie d'origine gallese residenti nel territorio del Chubut. Il 16 maggio 1884 la localit\u00e0 fu raggiunta dalla ferrovia Buenos Aires-Bah\u00eda Blanca. Tre anni dopo s'insediarono nella cittadina una cinquantina di famiglie tedesche del Volga, sempre su invito di Casey. Nel 1890 la cittadina assunse la denominazione attuale.\nNei decenni successivi la cittadina si affermer\u00e0 come importante centro agricolo, arrivando ad ottenere lo \"status\" di citt\u00e0 il 17 luglio 1934."}
{"id": "3386726", "revid": "339392", "url": "https://it.wikipedia.org/wiki?curid=3386726", "title": "COFS", "text": ""}
{"id": "3386728", "revid": "1573940", "url": "https://it.wikipedia.org/wiki?curid=3386728", "title": "Parajotus", "text": "Parajotus \u00e8 un genere di ragni appartenente alla famiglia Salticidae.\nEtimologia.\nIl nome \u00e8 composto dalla preposizione greca , \"par\u00e0\", che significa \"accanto\", e dal genere Jotus, con cui ha varie caratteristiche in comune\nDistribuzione.\nLe tre specie oggi note di questo genere sono diffuse in Africa centromeridionale: finora sono state rinvenute in Uganda, Congo, Zimbabwe e Sudafrica.\nTassonomia.\nA dicembre 2010, si compone di tre specie:"}
{"id": "3386731", "revid": "642594", "url": "https://it.wikipedia.org/wiki?curid=3386731", "title": "Ace Online", "text": ""}
{"id": "3386734", "revid": "767487", "url": "https://it.wikipedia.org/wiki?curid=3386734", "title": "The Gates of Slumber", "text": "I The Gates of Slumber erano un gruppo musicale doom metal statunitense fondato nel 1998 a Indianapolis."}
{"id": "3386735", "revid": "1573940", "url": "https://it.wikipedia.org/wiki?curid=3386735", "title": "Parasaitis", "text": "Parasaitis \u00e8 un genere di ragni appartenente alla famiglia Salticidae.\nEtimologia.\nIl nome \u00e8 composto dalla preposizione greca , \"par\u00e0\", che significa \"accanto\", e dal genere Saitis, con cui ha varie caratteristiche in comune\nDistribuzione.\nL'unica specie oggi nota di questo genere \u00e8 endemica dell'isola di Giamaica.\nTassonomia.\nA dicembre 2010, si compone di una specie:"}
{"id": "3386737", "revid": "629745", "url": "https://it.wikipedia.org/wiki?curid=3386737", "title": "Venere, Marte e Amore", "text": "Venere, Marte e Amore \u00e8 un dipinto a olio su tavola (72x182 cm) di Piero di Cosimo, databile al 1490 circa e conservato nella Gem\u00e4ldegalerie di Berlino.\nStoria.\nL'opera era probabilmente una spalliera, che venne posseduta in seguito dal Vasari stesso.\nDescrizione e stile.\nIl soggetto \u00e8 un tema neoplatonico gi\u00e0 rappresentato da Botticelli nel \"Venere e Marte\" della National Gallery di Londra (1482-1483 circa). Il dio della guerra, Marte giace assopito per gli effetti della \"piccola morte\", il torpore che segue l'accoppiamento sessuale. In questo senso Venere, dea dell'amore, l'ha vinto ed \u00e8 quindi un'allegoria dell'amore che vince sulla guerra. La dea \u00e8 raffigurata distesa seminuda a sinistra mentre gioca col figlio Amore, circondata da animali simbolici come un leprotto bianco e una farfalla. Marte si trova a destra, dietro a due colombi che simboleggiano, oggi come allora, l'amore tenero, mentre un gruppo di putti sta giocando con le sue armi e l'armatura di guerriero.\nLa scena ha luogo all'ombra di cespugli di mirto, pianta sacra alla dea, dove essa si era rifugiata dopo essere nata sulle coste di Cipro, e lo sfondo \u00e8 composto da una veduta lacustre in cui gli oggetti pi\u00f9 lontani sfumano in toni azzurrini per effetto della foschia, secondo la prospettiva aerea utilizzata da Leonardo da Vinci."}
{"id": "3386743", "revid": "132266", "url": "https://it.wikipedia.org/wiki?curid=3386743", "title": "Parlamento del Regno di Sardegna", "text": "Il Parlamento del Regno di Sardegna (anche detto \"Subalpino\"), previsto dallo Statuto Albertino era composto di due Camere:\nLo Stato sabaudo solo per ragioni storiche si chiamava \"Regno di Sardegna\" (solo la Sardegna, fra i possedimenti, poteva dare ai Savoia il titolo di re), ma in realt\u00e0 non solo la capitale era Torino, ma anche il peso politico era tutto concentrato in Piemonte, con il legame antichissimo con la Savoia e quello pi\u00f9 recente con la Liguria. Era anzi invalso l'uso di usare il termine \"Parlamento Subalpino\" anche se di solito veniva usato per indicare la Camera dei deputati. \"Palazzo Carignano\", anche per ragioni di spazio, era poi la sede degli atti del Parlamento a camere congiunte per le sedute solenni come il \"discorso della corona\"\nIl bicameralismo, previsto perfetto, si svilupp\u00f2 in realt\u00e0 come \"zoppo\", con prevalenza politica della camera bassa. I progetti di legge potevano essere promossi dai ministri, dal governo, dai parlamentari, oltre che dal Re. Per diventare legge dovevano essere approvati nello stesso testo da entrambe le Camere, senza ordine di precedenza (a parte quelle tributarie e di bilancio che dovevano passare prima per la Camera dei deputati) e dovevano essere munite di sanzione regia. Le due Camere ed il Re rappresentavano perci\u00f2 per lo Statuto i \u201ctre poteri legislativi\u201d: bastava che uno di essi fosse contrario e per quella sessione il progetto non poteva pi\u00f9 essere riprodotto.\nL'art. 9 dello Statuto prevedeva l'istituto della proroga delle sessioni."}
{"id": "3386745", "revid": "124469662", "url": "https://it.wikipedia.org/wiki?curid=3386745", "title": "Ciclopentadienuro di sodio", "text": "Il ciclopentadienuro di sodio \u00e8 il composto metallorganico del sodio con formula NaC5H5. La formula \u00e8 spesso abbreviata come NaCp, dove Cp rappresenta l'anione ciclopentadienuro. L'abbreviazione Cp \u00e8 spesso usata anche nella chimica dei composti di coordinazione quando il ciclopentadienile \u00e8 usato come legante. NaCp fu preparato per la prima volta da Johannes Thiele nel 1900. Viene usato comunemente per la sintesi di metalloceni e composti simili.\nStruttura.\nLa natura di NaCp dipende dal mezzo in cui si trova. Pianificando una sintesi, il reagente \u00e8 di solito rappresentato come un sale Na+C5H5\u2212. \nIn forma cristallina senza solventi NaCp ha la struttura di un composto a sandwich multistrato, composto da catene infinite di cationi Na+ alternati ad anelli paralleli (\u03b75-C5H5)\u2212. \nIn soluzione di solventi donatori NaCp \u00e8 fortemente solvatato, specie lo ione Na+, come suggerito dalla possibilit\u00e0 di isolare l'addotto Na(TEMED)Cp.\nSintesi.\nIl ciclopentadienuro di sodio \u00e8 disponibile in commercio come soluzione in THF. Si prepara trattando ciclopentadiene con sodio:\nIn genere la conversione \u00e8 condotta riscaldando una sospensione di sodio fuso in diciclopentadiene. In precedenza il sodio veniva usato comunemente in forma di fili o come sabbia, una dispersione di sodio preparata agitando velocemente del sodio fuso in xilene a riflusso.\nUn'altra base conveniente \u00e8 l'idruro di sodio:\nNei primi lavori si usavano reattivi di Grignard come basi. Il ciclopentadiene ha un p\"K\"a di 15, e pu\u00f2 essere deprotonato da molti reagenti.\nApplicazioni.\nNaCp \u00e8 un reagente usato comunemente per la sintesi di metalloceni e composti simili. Esempi sono la sintesi del ferrocene e del diclorobis(\"\u03b7\"5-ciclopentadienil)zirconio:"}
{"id": "3386746", "revid": "1632387", "url": "https://it.wikipedia.org/wiki?curid=3386746", "title": "The Black League", "text": "I The Black League sono un gruppo musicale death metal finlandese fondato nel 1998 a Helsinki."}
{"id": "3386749", "revid": "287204", "url": "https://it.wikipedia.org/wiki?curid=3386749", "title": "Willibald Kress", "text": ""}
{"id": "3386751", "revid": "287204", "url": "https://it.wikipedia.org/wiki?curid=3386751", "title": "Reinhold Munzenberg", "text": ""}
{"id": "3386754", "revid": "767487", "url": "https://it.wikipedia.org/wiki?curid=3386754", "title": "Pallanuoto agli XI Giochi panamericani", "text": "L'XI torneo panamericano di pallanuoto ha avuto luogo a L'Avana dal 6 al 13 agosto 1991 nel corso degli \"XI Giochi panamericani\".\nIl campionato \u00e8 stato disputato in due fasi: una fase preliminare in cui le otto partecipanti erano divise in due gironi, e una fase a eliminazione diretta a cui hanno avuto accesso le prime due classificate dei gruppi preliminari.\nDavanti al proprio pubblico, nella riproposizione della finale dell'edizione precedente, la nazionale cubana ha battuto gli USA conquistando il titolo panamericano per la prima volta."}
{"id": "3386757", "revid": "1873017", "url": "https://it.wikipedia.org/wiki?curid=3386757", "title": "Ferdinando Balzarro", "text": "Biografia.\nProfessore di Educazione Fisica. Nel 1965 divenne uno dei primi allievi del maestro giapponese di karate Hiroshi Shirai.\nNel 1967 Balzarro vinse a Vienna i campionati europei di kumite (combattimento libero) a squadre. Nel 1973 fece parte della squadra che vinse i campionati italiani di kumite della Federazione Fesika. Nel 1974 vinse il campionato italiano di kumite individuale ed arriv\u00f2 al secondo posto in quello a squadre (insieme a Bruno Baleotti, Giuseppe Perlati, Roberto Baccaro e Rossano Ruffini). Nel 1975 arriv\u00f2 terzo nella Coppa Italia di kumite.\nLasciata l'attivit\u00e0 agonistica e divenuto maestro fonda l'Efeso Karate Club di Bologna. Nel 2005 gli viene conferito il grado di VIII dan, nel medesimo anno diviene direttore tecnico del settore karate-d\u014d nella Federazione Italiana Arti Marziali.\nFerdinando Balzarro si \u00e8 dedicato anche al paracadutismo sportivo, in particolare al paracadutismo acrobatico. \u00c8 stato fra i dodici italiani che parteciparono al record mondiale di \"Grande Formazione\" nel dicembre 1999 ad Ubon (Thailandia).\nNel 2001 esordisce nella scrittura con il libro \"Bagliore\", a cui seguiranno altre opere, alcune delle quali hanno vinto premi letterari: nel 2002 il romanzo \"Il sangue e l'anima\" vince il Premio Fucecchio, nel 2005 \"Punto vitale\" vince il Premio Carver, \"Il secondogenito\" vince nel 2008 il Premio speciale Martina Franca Festival e nel 2009 il Premio Parolesia."}
{"id": "3386758", "revid": "98077", "url": "https://it.wikipedia.org/wiki?curid=3386758", "title": "Senato del Regno di Sardegna", "text": ""}
{"id": "3386760", "revid": "767487", "url": "https://it.wikipedia.org/wiki?curid=3386760", "title": "Shai Hulud", "text": "I Shai Hulud sono un gruppo musicale metalcore/hardcore punk statunitense. Originariamente nati nel 1995 a Pompano Beach, Florida, si sono successivamente spostati a Poughkeepsie, New York.\nIl nome della band \u00e8 un riferimento ai vermi giganti delle sabbie presenti nel romanzo di fantascienza di Frank Herbert \"Dune\".\nLe due menti del gruppo genericamente riconosciute sono il chitarrista Matthew Fox, che scrive buona parte della musica e dei testi del gruppo, e Matthew Fletcher (inizialmente chitarrista, poi bassista), che lo assiste nella composizione dei lavori.\nCarriera.\nPrimi anni (1995\u20131997).\nIl chitarrista Matt Fox e il bassista Dave Silber decidono di dare la luce agli Shai Hulud nel 1995 chiamando alla voce Damien Moyal, alla batteria Jason Lederman, e alla seconda chitarra Oliver Chapoy. \"Matt suonava gi\u00e0 con diverse rock band e voleva fare un po' di hardcore\": queste furono le parole rilasciate durante un'intervista dal bassista Jared Allen. Tuttavia, le cose non andarono tanto per la quale con Jason Lederman e la band decise cos\u00ec di partire alla ricerca di un nuovo batterista. Questo andirivieni, sfortunatamente, inizi\u00f2 a diventare una prassi per la band negli anni a venire. Nel 1994, Steve Kleisath e Matt Fox si incontrarono per la prima volta a Tampa, in Florida, quando Matt sedeva dietro la batteria dei Strongarm, la band in cui Steve successivamente prese il suo posto. Con una formazione completamente intatta, la band registr\u00f2 il primo demo di sei canzoni nel 1995 e strapparono cos\u00ec in seguito un contratto con la Revelation Records di Rob Moran, bassista degli Unbroken, che entr\u00f2 in possesso del demo grazie a Jeanne Probart, un amico che lavorava nel dipartimento spedizioni postali della Revelation. Sebbene la Revelation si fosse da subito innamorata della demo degli Shai Hulud, chiese per\u00f2 alla band di cambiare nome perch\u00e9 quello precedente risultava \"troppo difficile da ricordarsi\". La prima esibizione della carriera degli Shai Hulud avvenne la notte di Halloween nel 1996 alla bottega dei Discount, in uno show che racchiudeva un'esigua folla di 50 spettatori.\nDamien Moyal lasci\u00f2 la band quando si segn\u00f2 alla Revelation Records. Con l'uscita di Damien, i Shai Hulud recrutarono l'allora appena quattordicenne Chad Gilbert come cantante. Dalla Revelation Records il salto fu alla Crisis Records, una sua etichetta sussidiaria. Nel settembre del 1996, registrarono un EP di tre canzoni chiamato \"A Profound Hatred Of Man\" che usc\u00ec al pubblico nel 1997. Sulle prime 5000 copie del loro primo EP, il nome della band venne scritto male sull'inlay, come \"Shai Halud\", ma scritto bene invece sulla cover. Questo EP inizi\u00f2 cos\u00ec il cammino e l'eredit\u00e0 degli Shai Hulud.\n\"Hearts Once Nourished With Hope And Compassion\" (1997\u20132003).\nChad Gilbert lasci\u00f2 la band per fondare il gruppo pop punk New Found Glory nel 1997. Questa cosa caus\u00f2 problemi per gli Shai Hulud in seguito. Tuttavia, non furono impossibilitati dal registrare il loro album di debutto, \"Hearts Once Nourished with Hope and Compassion\", nell'agosto del 1997. Conclusosi il tutto nel mese di settembre, l'album \u00e8 uscito a novembre del medesimo anno. Per tutto il periodo del successivo anno e mezzo che venne, gli Shai Hulud furono in tour per tutto il continente nordamericano con Strongarm, Bloodlet, Shadows Fall, Zao, Overcast, Cannibal Corpse e Disembodied. Una edizione limitata in vinile dell'album usc\u00ec nel 2006, includendo la copertina realizzata da Dan Henk.\nNel maggio del 1998 vennero registrate tre tracce per lo split con i newyorchesi Indecision, intitolato \"The Fall of Every Man\". Questo split usc\u00ec nel novembre del 1998. Come cresceva la popolarit\u00e0 degli Shai Hulud, gli interessi generali dei suoi membri iniziavano a calare gradualmente. Nel 1998, Oliver Chapoy decise anch'egli di dire addio. Venne cos\u00ec sostituito da Matthew Fletcher che si trasfer\u00ec successivamente in Florida per unirsi al gruppo nel 1999. Matt Fletcher ebbe la possibilit\u00e0 di vedere gli Shai Hulud per la prima volta a Seattle, Washington nel 1997 nella loro esibizione con i Strongarm e i NineIronSpitFire. Andrew Gormley (ex batterista del gruppo) era presente allo show dietro alle bancarelle vendendo i demo dei Kiss It Goodbye. Nel giugno 1999, registrarono una cover di \"Fearless Vampire Killers\" per il tributo ai Bad Brains \"Never Give In\".\nSteve Kleisath lasci\u00f2 la band per dissapori personali con altri membri, e Chad Gilbert decise alla fine di seguire anch'egli la sua strada diventando cos\u00ec in seguito chitarrista ufficiale dei New Found Glory. La band richiam\u00f2 l'attenzione di Andrew Gormley includendolo in essa come batterista turnista per il tour europeo. Matt Fletcher si occup\u00f2 delle parti vocali fin quando Geert van der Velde non prese parte al gruppo come cantante. In seguito, ritornarono in Florida con l'intenzione di continuare gli Shai Hulud. Ciononostante, Dave Silber fu responsabile dell'instabilit\u00e0 della band per via dei suoi continui andirivieni. Nel gennaio del 2000, Jared Allen, un amico dell'Oklahoma di Matt Fletcher, decise di sedere alla posizione di bassista e di iniziare le registrazioni in studio. Queste tre tracce vennero registrate per uno split realizzato con la band Another Victim, intitolato \"A Whole New Level of Sickness\". Questo e un altro split, come tributo ai Metallica, vennero entrambi pubblicati nel marzo 2000. I Shai Hulud condivisero lo split-tributo ai Metallica \"Crush 'Em All Vol. 1\", con i Boy Sets Fire, suonando la cover della canzone Damage Inc.. Spikey Goldbach sedette dietro la batteria per le registrazioni di \"A Whole New Level Of Sickness\" e Steve Kleisath ritorn\u00f2 solo per registrare la traccia in \"Crush Em' All\". Nel 2001 la band decise di trasferirsi definitivamente a Poughkeepsie, nello stato del New York. Chris Cardinal, che suonava negli Inner Dam, fece ingresso come chitarrista, decidendo per\u00f2 in seguito, come moltissimi altri, di lasciare la band.\nFormazione.\nLa formazione degli Shai Hulud \u00e8 stata estremamente movimentata. Questo continuo avvenirsi di spostamenti ha causato una forte instabilit\u00e0 all'interno della band, soprattutto per l'apparato ritmico - da grosso deficit degli Shai Hulud - in cui si sono succeduti 10 batteristi nell'arco di 18 anni. Senza contare anche i continui cambi di posizione al suo interno: Matthew Fletcher da chitarrista \u00e8 diventato poi bassista per restarlo fino ai tempi attuali; Eric Dellon era la prima voce, ma fece pure da batterista durante diversi live. \nL'unico membro originale, fisso e costante per tutta la carriera del gruppo, e tuttora attivo in esso \u00e8 Matt Fox: senza tralasciare che oltre a ci\u00f2 costituisce l'anima di esso, essendo compositore di musica e testi.\nInfluenze e stile.\nI seguenti gruppi musicali della scena \"underground\" dell'hardcore, metalcore e post-hardcore hanno pubblicamente affermato di essere stati influenzati dagli Shai Hulud: 7 Angels 7 Plagues, In Our Hearts, Alove for Enemies, As Hope Dies, \"As I Lay Dying\" Behind Crimson Eyes, Crimson Falls, It Prevails, Many Men Have Tried, Misery Signals, Mychildren Mybride, Poison the Well, See You Next Tuesday, Silverstein, The Funeral Pyre, The Banner, Unearth.\nNell'ambiente hardcore, gli Shai Hulud sono noti per le loro complesse composizioni che combinano elementi dei generi hardcore punk, heavy metal e metal progressivo con testi riguaranti la misantropia. Sono stati uno dei primi gruppi ad adottare la parola \"metalcore\" in riferimento alla propria produzione, anche se molti fan accaniti non hanno mai smesso di considerarli un'autentica band metalcore. Gli Shai Hulud, a loro volta, hanno dichiarato di essere stati influenzati dai seguenti gruppi: Raw Power, Burn, Chain of Strength, Deadguy, J.F.A., Metallica, NOFX, S.F.A., Strongarm, Testament, Turning Point, Uniform Choice e Voivod.\nFilosofia di vita e religione.\nI membri del gruppo hanno pi\u00f9 volte dichiarato di non essere n\u00e9 una band cristiana n\u00e9 un gruppo \"straight edge\":\nMatt Fox, presenza di lungo corso degli Shai Hulud, nel '98 ammise di non essere \"straight edge\"."}
{"id": "3386761", "revid": "117901303", "url": "https://it.wikipedia.org/wiki?curid=3386761", "title": "David Sancious", "text": "Biografia.\nDopo avere studiato il pianoforte a partire dall'et\u00e0 di sette anni e la chitarra a partire dagli undici, Sancious si affaccia sulla scena musicale di Asbury Park tra la fine degli anni sessanta e l'inizio degli anni settanta suonando in varie formazioni insieme a Bruce Springsteen e altri membri della futura E Street Band. \nHa lasciato la E Street Band nel 1974 per formare il suo gruppo, i Tone, con cui ha realizzato quattro album. Successivamente \u00e8 diventato un celebre musicista da studio e da tour, e ha collaborato con numerosi artisti tra i quali Claudio Baglioni, Tullio De Piscopo, Zucchero Fornaciari, Jon Anderson, Marshall Crenshaw, Bryan Ferry, Peter Gabriel, Patti Austin, Seal, Aretha Franklin, Carlos Santana, Sting, Sheena Easton, Albert King, Patti LaBelle, Francesco De Gregori Eric Clapton\nCon Bruce Springsteen.\nNel giugno 1972 Bruce Springsteen chiede a Sancious di suonare le tastiere nel suo album di debutto \"Greetings from Asbury Park, N.J.\". Nel 1973 Sancious \u00e8 membro stabile del gruppo di musicisti che accompagnano Springsteen, dove si fa notare grazie al suo utilizzo di pezzi di musica classica o jazz durante le introduzioni dei brani o le pause tra essi. Fornisce poi nel 1973 un importante apporto al secondo album di Springsteen \"The Wild, the Innocent &amp; the E Street Shuffle\": suoi sono l'assolo di organo in \"Kitty's back\" e l'introduzione di pianoforte in \"New York City serenade\". Suona anche il sax in \"The E Street Shuffle\". Nel 1974 contribuisce alla registrazione della canzone che d\u00e0 il titolo al terzo album di Springsteen \"Born to Run\". Sancious torner\u00e0 anni a dopo a lavorare con Springsteen nell'album \"Human Touch\" (1992) dove suoner\u00e0 l'Hammond.\nCon i Tone.\nNell'agosto del 1974 Sancious e il batterista Ernest Carter (che pochi mesi prima aveva partecipato alle registrazioni di \"Born to run\" su invito dello stesso Sancious) lasciano l'E Steet Band e fondano i Tone insieme a Gerald Carboy (basso).L'album di debutto dei Tone \u00e8 \"Forest of feelings\" (1975). Seguiranno \"Transformation: speed of love\" (1976), \"Dance Of The age of enlightenment \"(1977), \"True stories\" (1978). Insieme ai Tone lo stile musicale di Sancious subisce un cambiamento radicale rispetto agli esordi: i Tone esplorano il progressive rock e la jazz fusion, assimilandosi cos\u00ec pi\u00f9 agli Yes e ai Genesis che non a Springsteen. \nDa solo.\nDopo lo scioglimento dei Tone Sancious incide gli album solisti \"Just As I Thought \"(1979) e \"The Bridge\" (1980). Il 14 dicembre 1980 in ricordo di John Lennon, ucciso pochi giorni prima, registra per la stazione radio di new York WNEW-FM un'improvvisazione basata sulla canzone \"Across the Universe\". Pi\u00f9 di recente Sancious ha inciso da solo \"Nine Piano Improvisations\" (2000), \"Cinema\" (2005) e \"Live in the now\" (2007).\nCollaborazioni.\nSancious ha suonato ogni genere di musica (classica, rock, jazz, blues, funk) guadagnadosi la stima di molti altri musicisti. Peter Gabriel ha definito Sancious \"musicista dei musicisti\".\nNegli anni '70 Sancious \u00e8 attivo nel circuito jazz fusion. Collabora in tour e in studio con Stanley Clarke, suonando le tastiere e la chitarra in una band che include anche John McLaughlin e Billy Cobham.\nNel 1976 Sancious collabora all'album di debutto di Narada Michael Walden (\"Garden of Love Light\"). Negli anni '80 Walden utilizzer\u00e0 regolarmente un gruppo di musicisti comprendenti oltre allo stesso Sancious Randy Jackson e Corrado Rustici.\nNel 1982 Sancious collabora con Jon Anderson degli Yes nel suo album \"Animation\". Nel relativo tour, oltre a composizioni di Anderson e degli YES, viene eseguita anche The Play and Display of the Heart, tratta dall'album \"Transformation: speed of love \"dei Tone.\nNel 1986 Sancious insieme a Jackson e Walden nell'album \"Rispetto\" di Zucchero Fornaciari prodotto da Rustici. Sancious collaborer\u00e0 molte altre volte con Zucchero sia in studio che in tour.\nNel 1988 Sancious \u00e8 membro della band di Peter Gabriel durante l\"'Amnesty International Human Rights Now! Tour. \"Nel corso del tour in alcune occasioni suona anche insieme a Springsteen e l'E Street Band con cui aveva collaborato all'inizio della carriera.\nNei primi anni '90 Sancious inizia a collaborare con Sting negli album The Soul Cages e Ten Summoner's Tales e nei relativi tour. La collaborazione dura ancora oggi. \nDello stesso periodo \u00e8 la collaborazione con Claudio Baglioni per l'album \"Oltre\".\nNel 2003 Sancious incide con Robert Dupree un album di 9 canzoni che riceve una buona accoglienza nei circuiti jazz americani ed europei.\nNel 2005 Sancious appare in Wings For Wheels, documentario incluso nella speciale edizione per i 30 anni dall'uscita di \"Born to run\" di Springsteen."}
{"id": "3386762", "revid": "126257", "url": "https://it.wikipedia.org/wiki?curid=3386762", "title": "Museo storico in Trento", "text": ""}
{"id": "3386764", "revid": "20090", "url": "https://it.wikipedia.org/wiki?curid=3386764", "title": "Armata navale spagnola", "text": ""}
{"id": "3386768", "revid": "1573940", "url": "https://it.wikipedia.org/wiki?curid=3386768", "title": "Prostheclina", "text": "Prostheclina \u00e8 un genere di ragni appartenente alla famiglia Salticidae.\nDistribuzione.\nLe sette specie oggi note di questo genere sono diffuse in Australia orientale, prevalentemente nel Queensland.\nTassonomia.\nQuesto genere \u00e8 stato rimosso dalla sinonimia con Saitis a seguito di uno studio degli aracnologi Davies e Zabka del 1989; lo stesso Zabka insieme a Richardson ha arricchito questo genere di sei nuove specie nel 2007.\nA dicembre 2010, si compone di sette specie:"}
{"id": "3386770", "revid": "767487", "url": "https://it.wikipedia.org/wiki?curid=3386770", "title": "Target (gruppo musicale statunitense)", "text": "I Target erano un gruppo musicale hard rock statunitense fondato nel 1974 a Memphis e scioltosi nel 1979. La band vedeva nelle proprie file un giovane Jimi Jamison, poi membro dei Survivor."}
{"id": "3386772", "revid": "642594", "url": "https://it.wikipedia.org/wiki?curid=3386772", "title": "Space Cowboy Online", "text": ""}
{"id": "3386773", "revid": "1305772", "url": "https://it.wikipedia.org/wiki?curid=3386773", "title": "Olipad", "text": "L'OliPad \u00e8 una famiglia di tablet computer prodotti dalla Olivetti, commercializzati a partire dal 7 marzo 2011 con l'uscita sul mercato del modello OliPad 100. L'OliPad 100 \u00e8 stato affiancato da un tablet da 7 pollici chiamato OliPad Smart 70. Dal 25 agosto 2011 viene commercializzato l'Olipad 110 e dal 2012 l'Olipad Graphos e l'Olipad 3\nPanoramica.\nL'OliPad 100 \u00e8 basato sul chipset NVIDIA Tegra 2 (processore Dual Cortex A9) e usa il sistema operativo Android 2.2.2 .\nL'OliPad dispone di uno schermo di 10.1\" (diagonale di circa 25\u00a0cm) con tecnologia touch screen e risoluzione 1024x600, inoltre dispone di connettivit\u00e0 3G, WiFi e Bluetooth, porte USB e HDMI e di una videocamera da 1.3 megapixel: la scheda grafica NVIDIA consente la riproduzione di filmati in formato full HD.\nL'OliPad 100 \u00e8 stato lanciato sul mercato il 7 marzo 2011 con un prezzo di 399 \u20ac.\nAnche il modello 110 \u00e8 basato sull'Nvidia Tegra 2 dual-core da 1\u00a0GHz ma utilizza il sistema operativo Android 3.1 Honeycomb e permette di accedere all'Android Market. Lo schermo \u00e8 sempre da 10.1 pollici ma \u00e8 di tipo IPS (migliora l'angolo di visione) con risoluzione 1280x800. Vi sono ora due fotocamere, una anteriore da 2 megapixel e una posteriore da 5 megapixel. La memoria RAM \u00e8 di 1 GB mentre la memoria storage \u00e8 di 16 GB (espandibile fino a 64 GB con MicroSD).\nL'OliPad 110 \u00e8 stato commercializzato a partire dal 25 agosto 2011 a un prezzo di lancio di 449 euro.\nAl prodotto, l'azienda Telecom Italia, che controlla Olivetti, ha affiancato un \"Application Warehouse\" messo a disposizione per sviluppatori che possono quindi sviluppare applicativi per la piattaforma Android da rivendere.\nL'idea innovativa alla base di questo servizio \u00e8 di poter avere l'addebito degli acquisti direttamente sulla SIM, operazione che dovrebbe facilitare la gestione delle transazioni di acquisto.\nIl lancio sul mercato si \u00e8 rivolto soprattutto all'utenza business; per questo motivo non \u00e8 stato sostenuto da una campagna pubblicitaria sui media nazionali.\nRealizzazione.\nPer potere evitare i costi di produzione e progettazione, oggigiorno molte aziende fanno realizzare prodotti OEM oppure fanno progettare e realizzare prodotti ODM da aziende terze per poi marchiarli con il proprio brand.\nL'Olipad 100 \u00e8 un prodotto ODM progettato e realizzato in Cina da parte di Malata (modello SMB-A1002) che offre questo modello in diverse configurazioni per essere rimarchiato/personalizzato da aziende terze. Un altro esempio di tablet che non \u00e8 altro che un Malata SMB-A1002 rimarchiato \u00e8 il ViewSonic G-Tablet; identico anche esteticamente all'Olipad 100 ma con solo 512 MB di memoria.\nL'Olipad 110 \u00e8 invece prodotto da Quanta Computer ed \u00e8 identico al tablet Medion Lifetab P9514. L'Olipad 3 \u00e8 invece il gemello del Fujitsu Stylistic M532 (insieme ai Pegarton Chagall e Siragon 4N) mentre il Graphos w811 \u00e8 prodotto da EA Excelsior con il nome EA Excelsior C22."}
{"id": "3386776", "revid": "1543377", "url": "https://it.wikipedia.org/wiki?curid=3386776", "title": "Johan Petter \u00c5hl\u00e9n", "text": "Biografia.\nPartecip\u00f2 all'et\u00e0 di 44 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia I con i connazionali Ture \u00d6dlund, Victor Wetterstr\u00f6m e Carl August Kronlund. \nNell'edizione l'oro and\u00f2 ai britannici e il bronzo alla Francia."}
{"id": "3386786", "revid": "448172", "url": "https://it.wikipedia.org/wiki?curid=3386786", "title": "Pteryges", "text": ""}
{"id": "3386788", "revid": "404338", "url": "https://it.wikipedia.org/wiki?curid=3386788", "title": "Etiam si omnes ego non", "text": " #REDIRECT Etiamsi omnes, ego non"}
{"id": "3386789", "revid": "599013", "url": "https://it.wikipedia.org/wiki?curid=3386789", "title": "Ture \u00d6dlund", "text": "Biografia.\nPartecip\u00f2 all'et\u00e0 di 29 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia I con i connazionali Johan Petter \u00c5hl\u00e9n, Victor Wetterstr\u00f6m e Carl August Kronlund. \nNell'edizione l'oro and\u00f2 ai britannici e il bronzo alla Francia."}
{"id": "3386791", "revid": "282579", "url": "https://it.wikipedia.org/wiki?curid=3386791", "title": "Flottiglia 13", "text": ""}
{"id": "3386795", "revid": "1543377", "url": "https://it.wikipedia.org/wiki?curid=3386795", "title": "Victor Wetterstr\u00f6m", "text": "Biografia.\nPartecip\u00f2 all'et\u00e0 di 39 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia I con i connazionali Ture \u00d6dlund, Johan Petter \u00c5hl\u00e9n e Carl August Kronlund. \nNell'edizione l'oro and\u00f2 ai britannici e il bronzo alla Francia."}
{"id": "3386796", "revid": "1543377", "url": "https://it.wikipedia.org/wiki?curid=3386796", "title": "Carl August Kronlund", "text": "Biografia.\nPartecip\u00f2 all'et\u00e0 di 58 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia I con i connazionali Ture \u00d6dlund, Victor Wetterstr\u00f6m e Johan Petter \u00c5hl\u00e9n. \nNell'edizione l'oro and\u00f2 ai britannici e il bronzo alla Francia."}
{"id": "3386797", "revid": "2373", "url": "https://it.wikipedia.org/wiki?curid=3386797", "title": "Biodo", "text": ""}
{"id": "3386802", "revid": "212348", "url": "https://it.wikipedia.org/wiki?curid=3386802", "title": "Carolyn McCarthy", "text": "Biografia.\nNata a New York, la McCarthy prese il diploma di infermiera dopo aver scoperto di essere affetta da dislessia. Il 7 dicembre 1993 nella stazione ferroviaria suburbana di Long Island il marito di Carolyn, Dennis, e suo figlio Kevin rimasero coinvolti in una sparatoria provocata da uno psicopatico, Colin Ferguson. Dennis mor\u00ec insieme ad altre cinque persone e Kevin rimase gravemente ferito. Da allora la McCarthy entr\u00f2 in politica lottando per il controllo delle armi.\nNel 1996 la McCarthy, da sempre una repubblicana, decise di concorrere per un seggio alla Camera dei Rappresentanti sfidando il deputato repubblicano in carica Dan Frisa. Essendo sfavorita nelle primarie del partito, la McCarthy si conquist\u00f2 l'appoggio dei democratici, con i quali concorse; alla fine la McCarthy sconfisse Frisa con diciassette punti percentuali in pi\u00f9.Negli anni a seguire il Partito Repubblicano la invit\u00f2 a concorrere nelle elezioni insieme a loro, ma la McCarthy rifiut\u00f2 fermamente.\nNel 2014 annunci\u00f2 il suo ritiro dal Congresso dopo diciotto anni di permanenza; al suo posto venne eletta da Kathleen Rice.\nPoliticamente, oltre al suo impegno contro la diffusione delle armi, la McCarthy si \u00e8 schierata a favore della risoluzione della guerra in Iraq e contro la pena di morte. Inoltre, a causa della sua professione, \u00e8 da sempre vicina alle tematiche sanitarie: ha lottato per la prevenzione della perdita d'udito, per la scelta della donna di abortire, per la ricerca sulle staminali e per garantire ai bambini l'assistenza sanitaria."}
{"id": "3386805", "revid": "1543377", "url": "https://it.wikipedia.org/wiki?curid=3386805", "title": "Carl Wilhelm Peters\u00e9n", "text": "Biografia.\nPartecip\u00f2 ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia II con i connazionali Carl-Axel Pettersson, Karl-Erik Wahlberg ed Erik Severin. \nNell'edizione l'oro and\u00f2 ai britannici e il bronzo alla Francia."}
{"id": "3386806", "revid": "1543377", "url": "https://it.wikipedia.org/wiki?curid=3386806", "title": "Carl Axel Pettersson", "text": "Biografia.\nPartecip\u00f2 all'et\u00e0 di 49 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia II con i connazionali Carl Wilhelm Peters\u00e9n, Karl-Erik Wahlberg ed Erik Severin. \nNell'edizione l'oro and\u00f2 ai britannici e il bronzo alla Francia."}
{"id": "3386807", "revid": "125913062", "url": "https://it.wikipedia.org/wiki?curid=3386807", "title": "Emozioni (brano musicale Lucio Battisti)", "text": "Emozioni \u00e8 un brano musicale composto da Lucio Battisti e Mogol, e interpretato originariamente dallo stesso Battisti, che lo pubblic\u00f2 il 15 ottobre 1970 nel singolo \"Emozioni/Anna\".\n\u00c8 una delle canzoni pi\u00f9 conosciute e apprezzate della coppia Mogol-Battisti ed \u00e8 considerato un classico della musica leggera italiana.\nTesto.\nIl testo di Mogol contiene delle riflessioni sull'esistenza.\nComposizione.\nLa composizione di \"Emozioni\" fu piuttosto lunga e meditata per gli standard della coppia Battisti-Mogol, che solitamente scrivevano nuovi brani in poco tempo.\nLe origini del brano risalgono al viaggio a cavallo da Milano a Roma che i due artisti avevano compiuto nell'estate del 1970. Fu proprio durante il viaggio che Battisti trov\u00f2 l'ispirazione per la parte musicale, che fu l'unica nuova composizione nata nel corso della cavalcata. Al ritorno, Battisti registr\u00f2 la musica su un nastro, che lasci\u00f2 a Mogol per consentirgli di comporre il testo con maggiore calma.\nMogol scrisse il testo in due momenti: una prima parte in casa, composta d'impulso in un momento d'introspezione. Per la parte rimanente trov\u00f2 l'ispirazione mentre era in automobile, in un momento piuttosto scomodo: Mogol era al volante, la macchina era piena (c'erano a bordo la moglie e due figli), non aveva carta dove scrivere, e non aveva n\u00e9 un impianto per ascoltare le cassette n\u00e9 qualcuno che potesse ricordargli la melodia cantandola. Dovette quindi ripetersi la melodia mentalmente, e sforzarsi di non dimenticare i versi che componeva. Solo quando arriv\u00f2 a casa ebbe modo di imprimere su carta il testo che aveva ideato.\nMogol scriveva spesso i testi di getto, in momenti di ispirazione, e in particolare aveva composto in automobile anche \"Una lacrima sul viso\" ed \"E penso a te\".\nProbabilmente questa circostanza influ\u00ec sul risultato finale, costituito da versi lunghi e irregolari. Il testo fu ispirato inoltre dalla libert\u00e0 che aveva respirato nel corso del viaggio a cavallo e dal contatto con la natura.\nInterpretazione di Lucio Battisti.\nRegistrazione.\nL'arrangiamento (chitarra acustica e sezione di archi) fu curato da Gian Piero Reverberi e sostanzi\u00f2 l'intensa emozione affettiva e la commozione estetica della composizione.\nNella registrazione accompagnarono Battisti il batterista Franz Di Cioccio, il chitarrista Franco Mussida e il tastierista Flavio Premoli che l'anno dopo formeranno, con altri musicisti, la Premiata Forneria Marconi.\nPubblicazione.\nFu pubblicato come singolo il 15 ottobre 1970, come lato B del 45 giri \"Emozioni/Anna\".\nNel dicembre dello stesso anno fu inserito nell'omonimo album.\nVideoclip.\nEsistono due video di Battisti che canta \"Emozioni\". Uno \u00e8 quello della partecipazione al programma televisivo di capodanno \"E tu che fai? Io stasera vado a casa di Ornella\", trasmesso il 1\u00ba gennaio 1971 sul primo canale della RAI, dove Battisti canta in playback. Tale video \u00e8 stato inserito nel VHS \"Le immagini pi\u00f9 belle di un mito intramontabile\" pubblicato nel 1992 e nel DVD \"Il nostro canto libero\" pubblicato nel 2007.\nUn altro (soprannominato \"video della draga\" per distinguerlo dal precedente) \u00e8 la partecipazione al programma \"Il mio bar\" della radiotelevisione svizzera, mandato in onda il 15 maggio 1971, nel quale Battisti canta in playback seduto su un battello-draga.\nUna parte della canzone, inoltre, venne interpretata da Battisti e Mina, dal vivo e all'interno di un medley, a conclusione del celebre duetto avvenuto nella trasmissione televisiva \"Teatro 10\" il 23 aprile 1972.\nVersione acustica inedita.\nDel brano esiste una seconda esecuzione di Battisti, che si presenta come una registrazione di prova e non definitiva, in cui il brano \u00e8 eseguito in versione acustica con Battisti alla chitarra e Alessandro Colombini al pianoforte. La registrazione \u00e8 rimasta inedita ed \u00e8 in possesso dello stesso Colombini. Infine esiste una interpretazione con sola chitarra alla trasmissione radiofonica \"Per voi giovani\", registrata a dicembre 71 e andata in onda a gennaio 72. E'stata trasmessa nello speciale televisivo di Rai Due \"Eventi Pop - Lucio emozioni sempre\" del 5 marzo 2003, successivamente replicato pi\u00f9 volte con il nome \"Il nostro caro Lucio - antologia Battisti\".\nAltre versioni.\nNel corso del tempo, il brano \u00e8 stato reinterpretato da molti altri artisti, tra cui:"}
{"id": "3386810", "revid": "281779", "url": "https://it.wikipedia.org/wiki?curid=3386810", "title": "Calestienne", "text": "La Calestienne \u00e8 una regione geologica del Belgio, che si addentra per una minima parte nel territorio francese, caratterizzata da un terreno calcareo.\nOltre alla ricchezza della vegetazione calcarea, va rilevato il particolare valore paesaggistico delle formazioni calcaree: affioramenti calcarei sono visibili sulle colline e i fenomeni di erosione carsica (erosione delle rocce solubili) nelle grotte.\nEtimologia.\nLa parola \"Calestienne\" prende il nome dalla parola latina \"calx\", che significa \"calce\", ed \u00e8 stato preso in prestito dalle lingue germaniche (\"Kalk\"), e \"Stein\", che in tedesco significa \"pietra\". "}
{"id": "3386812", "revid": "1861950", "url": "https://it.wikipedia.org/wiki?curid=3386812", "title": "Philippine Airlines", "text": "Philippine Airlines (abbreviato in PAL), nome commerciale di PAL Holdings, Inc. (PSE: PAL), noto anche storicamente (fino al 1970) come Philippine Air Lines, \u00e8 la compagnia di bandiera delle Filippine. Con sede presso il PNB Financial Center di Pasay, la compagnia aerea \u00e8 stata fondata nel 1941 ed \u00e8 la prima e pi\u00f9 antica compagnia aerea commerciale in Asia che opera con il suo nome originale.\nDai suoi hub presso l'aeroporto Internazionale Ninoy Aquino di Manila, l'aeroporto di Clark di Angeles, l'aeroporto Internazionale Mactan-Cebu di Cebu e l'aeroporto Internazionale Francisco Bangoy di Davao, Philippine Airlines serve 31 destinazioni nazionali e 54 destinazioni all'estero nel sud-est asiatico, Asia orientale, Medio Oriente, Oceania, Nord America ed Europa. Philippine Airlines opera con una flotta mista di Airbus e Boeing con Airbus A320, Airbus A321, Airbus A321neo, Airbus A330, Airbus A350 e Boeing 777-300ER.\nStoria.\nPhilippine Aerial Taxi Company.\nIl 14 novembre 1935, il Congresso filippino approv\u00f2 il franchising di Philippine Aerial Taxi Company Incorporated (PATCO) per fornire servizi di posta, merci e passeggeri in particolare nell'isola di Luzon. La compagnia operava inoltre le rotte Manila-Baguio e Manila-Paracale.\nPhilippine Air Lines.\nIl 26 febbraio 1941, Philippine Air Lines, Inc., fu formalmente costituita da un gruppo di uomini d'affari guidati da Andr\u00e9s Soriano Sr.. A quel tempo, era definito come uno dei principali industriali delle Filippine ed era il direttore generale della compagnia aerea. Soriano e l'ex senatore Ram\u00f3n J. Fern\u00e1ndez acquisirono il franchise di Philippine Aerial Taxi Company, Inc. e lo ribattezzarono Philippine Air Lines (PAL). Il primo volo della compagnia aerea ebbe luogo il 15 marzo 1941 con un Beechcraft Model 18 tra Manila (da Nielson Field) e Baguio, con a bordo sette persone, tra cui due piloti. I cinque passeggeri erano i fondatori della compagnia aerea: Soriano, Fern\u00e1ndez, Juan Miguel Elizalde, John R. Schultz ed Ernesto Von Kaufmann. Gli investimenti del governo nel settembre 1941 aprirono la strada alla sua nazionalizzazione. Il 23 ottobre 1941, John R. Schultz fu eletto dal Consiglio di amministrazione come tesoriere della Philippine Air Lines.\nI servizi PAL furono interrotti durante la seconda guerra mondiale, che dur\u00f2 nelle Filippine dalla fine del 1941 al 1945. Allo scoppio della guerra del Pacifico, l'8 dicembre 1941, i due Model 18 e i suoi piloti furono costretti al servizio militare. Venivano usati per evacuare i piloti di caccia americani in Australia fino a quando uno non venne abbattuto su Mindanao e l'altro venne distrutto in un raid aereo a Surabaya, in Indonesia.\nIl 15 febbraio 1946, PAL riprese le operazioni dopo una pausa di cinque anni con servizio a 15 punti nazionali con cinque Douglas DC-3 e un libro paga di 108 nomi. Philippine Airlines torn\u00f2 alla sua base originale, Nielson Field a Makati. L'aeroporto, gravemente danneggiato durante la guerra, venne ristrutturato e ammodernato dalla PAL con un costo di oltre un milione di pesos, diventando rapidamente il porto ufficiale di entrata per i passeggeri nelle Filippine. L'aeroporto era gestito da Manila International Air Terminal, Inc., una consociata interamente controllata da PAL.\nIl 31 luglio 1946, PAL divenne la prima compagnia aerea asiatica ad attraversare l'Oceano Pacifico quando un Douglas DC-4 port\u00f2 40 militari americani a Oakland, in California, dall'aeroporto di Nielson con fermate a Guam, Wake Island, Johnston Atoll e Honolulu. Un servizio regolare tra Manila e San Francisco inizi\u00f2 nel dicembre 1946. Durante questo periodo, la compagnia aerea venne designata come compagnia di bandiera del paese.\nPAL inizi\u00f2 i servizi in Europa nel 1947 con l'acquisizione di pi\u00f9 Douglas DC-4. Nel 1948, PAL assorb\u00ec le uniche altre compagnie aeree di linea nelle Filippine, Far Eastern Air Transport e Commercial Air Lines. In seguito alla decisione del governo di convertire Nichols Field a Pasay City, il sito di un'ex base dell'aeronautica americana, nel nuovo aeroporto internazionale di Manila, PAL spost\u00f2 la sua base operativa e il terminal passeggeri dall'aeroporto Nielson. Il trasferimento dur\u00f2 cinque mesi dal 31 gennaio al 28 giugno 1948.\nNel 1951, PAL noleggi\u00f2 un DC-3 chiamato \"Kinsei\" alla Japan Airlines, che port\u00f2 alla fondazione della compagnia aerea nazionale del paese. Nel marzo 1954, il governo filippino sospese tutti i voli per l'Europa, il Giappone e gli Stati Uniti, solo per riprenderli cinque anni dopo. In tre anni, PAL inizi\u00f2 i servizi per Hong Kong, Bangkok e Taipei utilizzando i Convair CV-340 che sarebbero stati successivamente sostituiti dai Vickers Viscount 784, che portarono la compagnia aerea nell'era dei turboelica.\nPrima espansione e ammodernamento.\nNegli anni '60, PAL entr\u00f2 nell'era dei jet, inizialmente con un Boeing 707, successivamente sostituito con un Douglas DC-8 preso in leasing dalla KLM Royal Dutch Airlines, utilizzato per voli internazionali a lungo raggio verso l'Europa e gli Stati Uniti. Il DC-3 rimase il pilastro dei servizi domestici in quanto si espanse fino a un totale di 72 punti man mano che gli aeroporti furono migliorati o aperti, ma la maggior parte del servizio aereo rurale della compagnia aerea fu successivamente interrotta nel maggio 1964. Due anni dopo, PAL inizi\u00f2 i servizi per Cebu, Bacolod e Davao utilizzando il BAC 1-11. Inoltre, PAL venne privatizzata, poich\u00e9 il governo filippino aveva rinunciato alla sua quota dopo che Benigno Toda, Jr., allora presidente di PAL, aveva acquisito una quota di maggioranza.\nUn anno dopo la dichiarazione della legge marziale nel 1972, Ferdinand Marcos, durante il suo secondo mandato presidenziale, emise decreti di monopolio sotto forma di lettere di istruzione (LOI) nn. 151 e 151-A, note come \"politica di un'unica compagnia aerea\". PAL era l'unica compagnia aerea sopravvissuta, avendo assorbito Air Manila e Filipinas Orient Airways. Il 10 marzo 1973, PAL fu nuovamente nominata compagnia di bandiera. PAL continu\u00f2 la sua espansione con l'arrivo del suo primo Douglas DC-10 nel luglio 1974. Tre anni dopo, il governo filippino rinazionalizz\u00f2 PAL, con il sistema di assicurazione dei servizi governativi che deteneva la maggioranza delle azioni. Nel 1979, il Boeing 727, il Boeing 747-200B e l'Airbus A300B4, soprannominato \"Love Bus\", si unirono alla flotta in seguito al ritiro dei DC-8.\nNel 1975, Philippine Airlines aveva sede presso il PAL Building di Makati City. Tra il 1979 e il 1981, come parte di un programma di ammodernamento completo guidato dall'allora presidente Roman A. Cruz, PAL costru\u00ec una serie di enormi strutture legate all'aviazione intorno alla periferia di Manila. Questi includevano il PAL Technical Center, il PAL Inflight Center, il PAL Data Center e la PAL Aviation School. Nello stesso periodo, PAL ottenne anche successi di servizio, dopo essere stata la prima compagnia aerea ad essere onorata da Les Chaines de Rotisseurs, un antico ordine di buongustai, con un premio per la sua cucina in volo. Il 4 gennaio 1980, il Boeing 747-200 della Philippine Airlines soprannominato \"Jumbo Jet\" fu il primo del suo genere ad attraversare il Pacifico. Oltre a ci\u00f2, PAL fu anche la prima compagnia a introdurre numerosi sedili a letto completamente piatto. I 14 posti letto del 747, noti come \"Skybeds\", furono certificati per l'atterraggio e il decollo. Gli \"Skybeds\" erano esclusivi della prima classe nel ponte superiore.\nDopo le dimissioni di Cruz dal presidente Cory Aquino l'ultimo giorno della rivoluzione EDSA del 1986, Dante G. Santos divenne presidente della PAL. Lanci\u00f2 una massiccia modernizzazione della flotta nazionale con l'acquisizione dello Short 360, soprannominato il \"Sunriser\", nel maggio 1987, il Fokker F50 nell'agosto 1988 e il Boeing 737-300 nell'agosto 1989.\nPoich\u00e9 il terminal passeggeri nazionale di Manila diventava pi\u00f9 grande della sua capacit\u00e0 e lo spazio per il parcheggio degli aeromobili della rampa diventava pi\u00f9 scarso, PAL prese in affitto l'hangar della Philippine Aerospace Development Corporation e lo convert\u00ec nel PAL Domestic Terminal 2. Il terminal, aperto nell'ottobre 1988, serviva esclusivamente i passeggeri che volavano verso destinazioni servite dagli Airbus A300 di PAL: vale a dire, Cebu e Davao, con General Santos e Puerto Princesa aggiunti in seguito. Allo stesso tempo, PAL ampli\u00f2 e miglior\u00f2 il terminale esistente. L'apertura della nuova struttura ripul\u00ec il vecchio terminal e forn\u00ec maggiore comodit\u00e0 ai passeggeri.\nRi-privatizzazione e seconda espansione.\nPAL venne nuovamente privatizzata nel gennaio 1992, quando il governo vendette una quota del 67% a una holding chiamata PR Holdings. Tuttavia, un conflitto su chi avrebbe guidato PAL port\u00f2 a un compromesso nel 1993, quando l'ex segretario all'Agricoltura Carlos G. Dominguez fu eletto presidente della PAL dal consiglio di amministrazione. La flotta di BAC 1-11 venne ritirata nel maggio 1992, in seguito al completamento delle consegne dei Boeing 737 e degli Short 360 a settembre. Nel novembre 1993, PAL acquis\u00ec il suo primo Boeing 747-400. Il nuovo velivolo arriv\u00f2 all'aeroporto internazionale di Subic Bay e trasportava l'allora presidente Fidel V. Ramos, che era tornato a casa dagli Stati Uniti dopo una visita ufficiale. L'aereo, da 400 tonnellate, uno degli aerei a lungo raggio pi\u00f9 grandi e popolari al mondo, fu un pilastro dei servizi transpacifici di PAL e il suo aereo di punta fino a quando non \u00e8 stato ritirato nel 2014. Un nuovo servizio tra Manila e Osaka, lanciato nel 1994, port\u00f2 a 34 il numero di punti nella rete internazionale.\nIl PAL Domestic Terminal 2 venne rinnovato nel 1995, con l'aggiunta e il miglioramento di una serie di servizi, tra cui una rinnovata Mabuhay Lounge, un banco check-in esclusivo per i passeggeri della classe Mabuhay, un banco Express, un bar, una clinica medica, un'ampia sala d'attesa e due nastri bagagli nella sezione arrivi. Anche le strutture PAL a NAIA vennero rinnovate. Il costo totale per la ristrutturazione del terminal nazionale (1 e 2) raggiunse i P33,15 milioni.\nNel gennaio 1995, Lucio C. Tan, azionista di maggioranza di PR Holdings, \u00e8 diventato il nuovo presidente e CEO della compagnia aerea. La consegna del quarto Boeing 747-400 della compagnia aerea nell'aprile 1996 segn\u00f2 l'inizio di un ambizioso programma di ammodernamento da 4 miliardi di dollari che mirava a rendere PAL una delle migliori compagnie aeree asiatiche entro tre anni. Il fulcro del programma era l'acquisizione di 36 velivoli all'avanguardia da Airbus e Boeing tra il 1996 e il 1999, cercando di dare a PAL la distinzione di avere la flotta pi\u00f9 giovane in Asia e consentire l'espansione della sua rete di rotte nazionali e internazionali. I 36 ordini di PAL durante il suo programma di rielaborazione erano per otto Boeing 747-400, quattro Airbus A340-300, due Airbus A340-200, otto Airbus A330-300 e dodici Airbus A320-200. Il programma di rielaborazione consent\u00ec a PAL di essere soprannominata la prima compagnia aerea al mondo a utilizzare l'intera gamma di aeromobili Airbus di nuova generazione.\nCrisi finanziaria asiatica.\nNel 1997, PAL si rinomin\u00f2 \"Asia's sunniest airline\" per coronare la sua nuova spinta pubblicitaria e di marketing. Inizi\u00f2 i servizi per New York City, utilizzando il Newark Liberty International Airport via Vancouver International Airport. L'acquisizione di troppi aeromobili abbinati a rotte non redditizie costrinse la compagnia a essere finanziariamente instabile. Il programma era circa a met\u00e0 quando il pieno impatto della crisi finanziaria asiatica del 1997 colp\u00ec l'industria aerea all'inizio del 1998. Il 31 marzo 1999, PAL smantell\u00f2 il suo hub dell'aeroporto Internazionale di Mactan-Cebu. Con massicci licenziamenti in corso, le controversie tra i proprietari della compagnia aerea e il sindacato dei dipendenti portarono alla chiusura completa delle operazioni il 23 settembre 1998. Cathay Pacific rilev\u00f2 temporaneamente le operazioni nazionali e internazionali di PAL durante i suoi quattordici giorni di chiusura; Cathay Pacific mostr\u00f2 interesse ad acquisire una partecipazione del 40% in PAL durante questo periodo. Tuttavia, non venne raggiunto alcun accordo.\nPAL riprese le operazioni il 7 ottobre 1998 dopo che era stato raggiunto un accordo tra i dipendenti e il top management, che secondo quanto riferito sarebbe stato facilitato dal presidente filippino Joseph Estrada, con servizi a 15 punti domestici fuori Manila. Il 29 ottobre, la compagnia riprese i servizi internazionali con voli per Los Angeles e San Francisco, con altri servizi internazionali ripristinati tre settimane dopo. I servizi asiatici ripresero l'11 novembre con voli per Tokyo e Hong Kong. PAL ampli\u00f2 gradualmente la propria rete nei due mesi successivi, ripristinando i servizi a Taipei, Osaka (via Cebu), Singapore, Fukuoka, Dhahran, Riyadh e Seul. Con l'industria aeronautica ancora in stasi, PAL continu\u00f2 a cercare un partner strategico, ma alla fine present\u00f2 alla SEC un piano di riabilitazione \"autonomo\" il 7 dicembre 1998. Il piano forniva una solida base per la compagnia aerea per intraprendere una ripresa in proprio mantenendo la porta aperta all'ingresso di un partner strategico in futuro. PAL present\u00f2 il nuovo piano ai suoi principali creditori durante una maratona di due settimane iniziata il 14 febbraio a Washington DC e terminata il 1\u00ba marzo a Hong Kong.\nNel 1999, PAL present\u00f2 il suo piano alla Securities and Exchange Commission che comprendeva un piano aziendale e un piano di ristrutturazione finanziaria. Il piano richiedeva anche l'immissione di 200 milioni di dollari in nuove azioni, di cui il 40-60% proveniva da investitori finanziari e si traduceva in una partecipazione non inferiore al 90%. Nello stesso anno, con il boom senza precedenti dei viaggi aerei, le operazioni di PAL furono trasferite all'allora nuovo Terminal 2 dell'aeroporto Internazionale Ninoy Aquino. Il terminal, denominato Centennial Terminal in commemorazione dei 100 anni di indipendenza delle Filippine, si trova nel sito del terminal originale.\nAmministrazione controllata e riabilitazione.\nNel 2000, PAL torn\u00f2 finalmente alla redditivit\u00e0, guadagnando circa 44,2 milioni di dollari nel suo primo anno di riabilitazione, interrompendo circa sei anni di pesanti perdite. Il 1\u00ba settembre 2000, PAL cedette ufficialmente la propriet\u00e0 della sua divisione di manutenzione e ingegneria alla joint venture a guida tedesca Lufthansa Technik Philippines (LTP), il pi\u00f9 grande fornitore al mondo di servizi di manutenzione degli aeromobili in conformit\u00e0 con le disposizioni del suo piano di riabilitazione, che imponeva la cessione delle attivit\u00e0 non essenziali della compagnia. Nell'agosto dello stesso anno, PAL apr\u00ec un servizio di prenotazione via e-mail. Nel 2001, PAL continu\u00f2 a ottenere un utile netto di 419 milioni nel suo secondo anno di riabilitazione. Solo in quell'anno, PAL ripristin\u00f2 i servizi a Bangkok, Taipei, Sydney, Busan, Jakarta, Vancouver e Ho Chi Minh City, lanciando nuovi servizi a Shanghai e Melbourne.\nCome molte altre compagnie aeree, PAL venne gravemente colpita dagli attacchi dell'11 settembre 2001. Nel 2003, PAL venne nuovamente ristrutturata.\nIl programma frequent flyer Mabuhay Miles venne lanciato nel 2002, combinando i precedenti programmi frequent flyer di PAL, PALSmiles, Mabuhay Club e Flying Sportsman (ora SportsPlus) tutto in uno. Nello stesso anno venne rilanciato anche il servizio PAL RHUSH (Rapid Handling of Urgent Shipments). Nel 2003 venne lanciato un servizio di arrivi e partenze online e un nuovo sistema di prenotazione. A dicembre, PAL acquis\u00ec un quinto Boeing 747-400.\nNel 2004, PAL lanci\u00f2 servizi a Las Vegas per celebrare il suo 63\u00ba anno di servizio; avvi\u00f2 inoltre i servizi per Macao in code-share con Air Macau. Nello stesso anno, stipul\u00f2 accordi di code-share con Air France e KLM Royal Dutch Airlines per i servizi rispettivamente per Parigi e Amsterdam. PAL prosegu\u00ec inoltre la revisione della propria flotta con l'arrivo di due nuovi Airbus A320-214 e continu\u00f2 a modernizzare i propri sistemi di biglietteria con il lancio della biglietteria elettronica. Per la prima volta nella storia delle Filippine, la compagnia aerea port\u00f2 il presidente eletto Gloria Macapagal-Arroyo e il vicepresidente eletto, ora giornalista ABS-CBN Noli de Castro, alla loro inaugurazione a Cebu City. Arroyo pilotava un Airbus A330-300 PAL noleggiato, mentre de Castro era a bordo di un Airbus A320-200.\nNel marzo 2005, PAL avvi\u00f2 i servizi per Nagoya e ripristin\u00f2 i voli di linea per Pechino dopo una pausa di 15 anni. In risposta alla crescente quota di mercato interno della rivale Cebu Pacific, principalmente a causa del suo massiccio programma di rifugimento e della sua flotta di Boeing 737 ormai obsoleta, PAL firm\u00f2 un accordo per l'acquisto e il noleggio di un massimo di 18 Airbus A319-100 e A320 -200 da Airbus e GE Capital Aviation Services (GECAS) il 6 dicembre 2005.\nI primi Airbus A319-112 in leasing GECAS vennero consegnati e inaugurati il 20 ottobre 2006. Fu il primo aereo nella storia della compagnia aerea a offrire intrattenimento in volo compatibile con AVOD sulla sua cabina di classe Mabuhay. A dicembre, la compagnia firm\u00f2 un accordo con Boeing per l'acquisto di due Boeing 777-300ER da consegnare nel 2009, con un'opzione per altri due aerei nel 2011. Firm\u00f2 anche un accordo con GECAS per il noleggio di altri due Boeing 777-300ER nel 2010. L'acquisto dei nuovi 777-300ER annull\u00f2 di fatto i precedenti ordini per i nuovi 747-400, ponendo fine alla produzione di tali aeromobili.\nPhilippine Airlines venne nominata \"Airline Turnaround of the Year\" per il 2006 e il 2007 dal Center for Asia Pacific Aviation per il suo \"contributo strategico al settore dell'aviazione attraverso una trasformazione significativa, ristrutturando con successo le sue operazioni attraverso misure innovative di riduzione dei costi con conseguenti profitti operativi\".\nStoria post-amministrazione controllata.\nIl 4 ottobre 2007, nove anni dopo essere stata paralizzata dalla crisi finanziaria asiatica e dalle successive recessioni dell'industria aeronautica, la Securities and Exchange Commission ordin\u00f2 il rilascio della PAL dall'amministrazione controllata. La compagnia aerea annunci\u00f2 immediatamente l'intenzione di attrarre investitori stranieri attraverso un road show internazionale in tour in Asia, Europa e Nord America. PAL continu\u00f2 i suoi ambiziosi piani di espansione, lanciando la sussidiaria regionale PAL Express il 10 aprile 2008 per sostituire la travagliata Air Philippines, con un ordine da 150 milioni di dollari per tre Bombardier Q300 da 50 posti e sei Bombardier Q400 da 78 posti da Bombardier Aerospace. Le operazioni PAL Express sono iniziate il 5 maggio con otto voli giornalieri tra Manila e Malay, mentre le operazioni da Cebu City il 19 maggio con voli tra Cebu e cinque punti nel Visayas e Mindanao. I servizi per altre destinazioni, comprese molte precedentemente servite da PAL prima della crisi finanziaria asiatica, sono iniziati a giugno e luglio 2008. PAL Express doveva inizialmente essere basata principalmente a Cebu e volare su rotte intraregionali nelle Visayas e Mindanao, nonch\u00e9 rotte secondarie verso aeroporti pi\u00f9 piccoli nelle province insulari. In risposta alla crescente concorrenza di Cebu Pacific e Zest Airways, PAL Express venne rinominata Airphil Express il 28 marzo 2010 con un modello a basso costo. PAL decise di ripristinare il nome PAL Express come parte della strategia di espansione, rendendo di fatto il marchio Airphil Express defunto il 15 marzo 2013.\nNonostante il successo dopo l'uscita di PAL dall'amministrazione controllata, i problemi di sicurezza internazionale riguardanti l'industria aeronautica filippina ostacolarono seriamente i suoi piani di espansione. La Federal Aviation Administration degli Stati Uniti declass\u00f2 l'industria aeronautica delle Filippine dalla categoria 1 alla categoria 2 nel gennaio 2008, impedendo a PAL di aumentare i suoi voli verso gli Stati Uniti da 33 a settimana o di cambiare il tipo di aeromobile utilizzato a meno che la compagnia aerea non intraprendesse un contratto di locazione con un vettore diverso. La decisione della FAA blocc\u00f2 effettivamente le intenzioni precedentemente annunciate di PAL di espandere la propria presenza nel mercato statunitense con rotte per San Diego, Seattle, Chicago, Saipan e New York City. Il 30 marzo 2010, i vettori con sede nelle Filippine vennero inseriti in una lista nera dell'aviazione dell'UE (non pi\u00f9 dal 2019), vietando a PAL di volare verso qualsiasi destinazione europea. Dal 2013, PAL non \u00e8 pi\u00f9 nella lista nera. Ciononostante, PAL ha continuato i suoi piani di espansione delle rotte nella regione Asia-Pacifico, riprendendo i servizi per Riyadh con un servizio Boeing 747 quattro volte alla settimana quattro anni dopo la sua sospensione, oltre ad aggiungere. Tuttavia, l'espansione si \u00e8 rivelata non redditizia e tutte e tre le nuove rotte sono state cancellate. I voli per Brisbane e Riyadh sono stati sospesi nel 2011 e la rotta Manila-Bangkok-Delhi \u00e8 terminata nel 2013; tuttavia i servizi per Brisbane e Riyadh sono ripresi nello stesso anno.\nNonostante questi ostacoli alla sua espansione, PAL ha proseguito con il suo programma di rifugimento di widebody, ricevendo i suoi primi due Boeing 777-300ER rispettivamente nel novembre 2009 e nel gennaio 2010 e altri due noleggiati da GECAS nel 2010.\nIngresso della San Miguel Corporation.\nIl 4 aprile 2012, la San Miguel Corporation ha acquistato una partecipazione del 49% in Philippine Airlines per $ 500 milioni come parte di una strategia per abbandonare le sue attivit\u00e0 di birra e cibo. San Miguel, uno dei pi\u00f9 grandi conglomerati delle Filippine, ha affermato di aver pianificato di aiutare a modernizzare e rafforzare PAL, rinnovare la sua flotta ormai obsoleta e ripristinare la sua competitivit\u00e0 nel settore dell'aviazione asiatica. Il presidente di San Miguel, Ramon Ang, ha anche annunciato l'intenzione di unirsi a un'alleanza aerea globale. La prima grande iniziativa di PAL sotto la propriet\u00e0 di San Miguel \u00e8 stata confermata il 28 agosto 2012, con un ordine da 7 miliardi di dollari per 54 aeromobili Airbus, di cui 44 Airbus A321 (34 ceo e 10 neo) e 10 Airbus A330-300, con opzioni per altri 10 . L'A321 \u00e8 stato ordinato per migliorare le rotte nazionali e regionali, mentre gli A330-300 dovevano essere utilizzati su rotte australiane, mediorientali e alcune europee. La flotta originale di 8 A330 di PAL venne trasferita a PAL Express in risposta all'annuncio di Cebu Pacific che intendeva competere con PAL su rotte di medio e lungo raggio. PAL ha esercitato la sua opzione per acquistare altri 10 A330-300 per $ 2,5 miliardi il 28 settembre. PAL ha preso in consegna il suo primo aeromobile nel 2013.\nSotto la gestione di San Miguel, PAL ha intrapreso l'espansione della sua rete di rotte, includendo sia l'aggiunta di nuove rotte che il ripristino di rotte precedentemente terminate. Nel 2013, la compagnia ha annunciato il suo ritorno ad Abu Dhabi, Dammam e Riyadh, e ha lanciato nuove rotte per Brisbane e Perth (via Darwin), nonch\u00e9 Doha e Jeddah. Nel 2013, PAL \u00e8 stata rimossa dalla lista nera dell'aviazione dell'UE dopo tre anni di negoziati e il vettore ha immediatamente annunciato i suoi piani europei. Sono stati poi lanciati nel novembre 2013 i voli tra Manila e Heathrow, la prima destinazione europea in 15 anni.\nOltre alla modernizzazione della flotta e all'espansione delle rotte, PAL ha annunciato l'intenzione di diventare un investitore nel settore dell'aviazione a seguito dell'acquisizione parziale di San Miguel. Nel 2012, la compagnia aerea ha avviato negoziati con Cayman Airways per una quota azionaria del 50% nella compagnia con sede nei Caraibi. In base all'accordo, Cayman Airways avrebbe emesso nuove azioni privilegiate all'azionista di maggioranza di PAL, San Miguel Corporation. Come parte dello schema proposto, Cayman Airways avrebbe utilizzato il nuovo capitale per acquisire nuovi aeromobili poi dati in leasing a Philippine Airlines in base a un contratto di locazione. Gli aerei sarebbero stati registrati e domiciliati nelle Isole Cayman e pilotati, gestiti e mantenuti completamente da Cayman Airways. Nel 2013, PAL \u00e8 entrata in una joint venture con il conglomerato cambogiano Royal Group of Cambodia, guidato da Kith Meng, per lanciare Cambodia Airlines con una quota del 49%. Inizialmente si prevedeva che la nuova compagnia aerea avrebbe iniziato le operazioni entro giugno 2013.\nIl 30 agosto 2012, il presidente di PAL Ramon Ang ha annunciato la sua intenzione di costruire un secondo aeroporto internazionale per servire Manila. Citando la necessit\u00e0 di alleviare la pressione sull'aeroporto internazionale congestionato e obsoleto di Ninoy Aquino e l'irragionevole distanza di 90 km dalla seconda opzione aeroportuale preferita dal governo filippino a Clark, Ang ha annunciato che la compagnia aerea era in trattative con un appaltatore coreano per costruire l'aeroporto su un sito di 2000 ettari, inizialmente con due piste, che alla fine si espanse a quattro, in una posizione ancora sconosciuta a nord di Manila. Nel marzo 2013, PAL ha rinviato il progetto a tempo indeterminato citando le restrizioni governative sulla propriet\u00e0 delle compagnie aeree degli aeroporti filippini. Tuttavia, il 12 luglio 2013, Ang ha dichiarato che PAL stava \"ancora cercando di costruire\" un nuovo aeroporto ed era \"sicuro al 100%\" che il progetto sarebbe finito, anche se i piani dovevano ancora essere finalizzati.\nIn una comunicazione alla Borsa filippina dell'8 settembre 2014, San Miguel ha dichiarato di aver firmato un accordo \"in base al quale [San Miguel] aveva espresso la volont\u00e0 di vendere la sua quota del 49% al gruppo del Dr. Lucio Tan, e quest'ultimo aveva espresso la volont\u00e0 di acquistare la suddetta quota del 49%\". Ha aggiunto che l'accordo era \"soggetto al rispetto di determinate condizioni\". Fonti informate dicevano che San Miguel aveva dato a Tan una settimana per raccogliere 1 miliardo di dollari per acquisire la quota. La transazione finale ammontava a $1,3 miliardi ed \u00e8 stata completata una settimana dopo, il 15 settembre 2014. In una comunicazione alla Borsa filippina del 16 settembre 2014, San Miguel ha detto che Tan aveva assunto la gestione di PAL attraverso la nomina del suo ex presidente, Jaime Bautista, come direttore generale. Tuttavia, sosteneva che Ang, come presidente di PAL, sarebbe rimasto, insieme al resto della sua squadra, \"fino alla data di chiusura dell'accordo\" tra le parti. Il 15 ottobre 2014, Ang si \u00e8 ufficialmente dimesso da presidente e COO.\nRitorno di Lucio Tan e continua espansione.\nIl 23 ottobre 2014, la comapagnia ha annunciato la nomina di Bautista come nuovo presidente e COO di Philippine Airlines. Sotto il governo di Bautista, sono state rinviate le consegne dell'Airbus A321neo che avrebbero dovuto avvenire a partire da novembre 2017, sotto la gestione di San Miguel. La mossa strategica ha ridotto al minimo il rischio di sovraccapacit\u00e0 con aeromobili a corridoio singolo nella flotta PAL. Jaime Bautista ha anche annunciato l'intenzione di sostituire la flotta di A340, con la scelta di un nuovo e moderno Airbus A350 XWB o Boeing 787 Dreamliner. Oltre ai nuovi aeromobili, PAL ha scelto di noleggiare pi\u00f9 777 per i suoi crescenti voli a lungo raggio.\nNel gennaio 2015, Philippine Airlines \u00e8 stata la compagnia aerea ufficiale di Papa Francesco durante il suo viaggio apostolico nelle Filippine. L'aereo del pontefice si chiamava \"\"Shepherd One\". La compagnia aerea port\u00f2 il papa nella citt\u00e0 di Tacloban e, come da protocollo, lo riport\u00f2 all'aeroporto di Ciampino a Roma, in Italia, da Manila.\nNel marzo 2015, in coincidenza con il 74\u00ba anniversario del vettore, Philippine Airlines ha ripreso i voli per New York City tramite l'aeroporto internazionale John F. Kennedy con scalo a Vancouver da Manila. La compagnia aerea in precedenza volava a New York via Newark Liberty International Airport, ma cancell\u00f2 la rotta nel 1997 a seguito della crisi finanziaria asiatica. Inoltre, la compagnia si espanse nella regione dell'Oceania introducendo voli per Auckland, Nuova Zelanda (via Cairns, Australia) e Port Moresby in Papua Nuova Guinea. L'espansione globale e le nuove rotte di Philippine Airlines hanno anche reso redditizia la compagnia aerea tra nove dei sedici vettori del sud-est asiatico quotati in borsa, avendo mantenuto un profitto di $ 120 milioni.\nContinuando con l'espansione della sua flotta, Philippine Airlines ha acquisito nuovi aeromobili per servire le sue nuove rotte. La compagnia aerea ha ricevuto il suo 9\u00b0 e 10\u00b0 Boeing 777-300ER nel 2017. Ha acquisito anche sei nuovi Airbus A350-900 con opzioni per altri sei. Il primo A350 \u00e8 stato consegnato il 14 luglio 2018. Entrambi gli aerei vengono utilizzati per voli internazionali a lungo raggio. La compagnia ha inoltre acquisito l'Airbus A321neo (con una variante standard e di lungo raggio) e il Bombardier Q400, il primo utilizzato per i voli regionali e il secondo utilizzato per i voli nazionali. La compagnia ha anche annunciato l'intenzione di acquisire l'Airbus A350-1000, la pi\u00f9 grande variante dell'Airbus A350. La compagnia aerea, l'ultima a utilizzare gli A340 questo tipo in Asia, ha ritirato gli Airbus A340 e alcuni degli Airbus A320ceo, trasferendoli alla sua controllata, PAL express.\nCon i miglioramenti alla flotta, alle strutture e ai servizi esistenti, insieme alla continua modernizzazione ed espansione della flotta, la compagnia aerea \u00e8 stata certificata con una valutazione a quattro stelle da Skytrax, unendosi ad altre 40 compagnie aeree, dopo un audit effettuato nel dicembre 2017. PAL ha ricevuto anche una certificazione a 4 stelle da APEX il 26 settembre 2018 ed \u00e8 stata considerata la compagnia aerea pi\u00f9 migliorata del 2019 da AirlineRatings.com.\nLa compagnia aerea ha firmato accordi con compagnie come Amadeus per aggiornare il suo sistema tecnologico di base, e Lufthansa Technik Filippine per mantenere i suoi aerei per 12 anni. Ha anche firmato un accordo con le forze armate delle Filippine (AFP) il 28 settembre 2018 per concedere privilegi di viaggio a tutto il personale militare sotto forma di biglietti scontati.\nIl 29 gennaio 2019, All Nippon Airways ha acquistato una partecipazione del 9,5% nella holding della compagnia aerea, PAL Holdings, per 95 milioni di dollari.\nIl 20 febbraio 2019, Philippine Airlines ha preso in consegna il suo quinto Airbus A350, con l'iconico simbolo \"Love Bus\"\", per commemorare i suoi quarant'anni di partnership con il produttore di aeromobili Airbus.\nIl 18 giugno 2019, Philippine Airlines ha annunciato la nomina della figlia di Lucio Tan, Vivienne, come nuova vice presidente esecutivo e OIC in seguito al ritiro del presidente e COO Jaime Bautista. Tuttavia, il 29 luglio 2019, la compagnia ha nominato Gilbert Santa Maria nuovo presidente e COO, in sostituzione di Jaime Bautista. Viviene Tan \u00e8 stata riassegnata come responsabile dell'audit.\nNel febbraio 2020, Philippine Airlines ha deciso di licenziare 300 dei suoi lavoratori a causa delle perdite finanziarie causate dalla pandemia. Il 15 marzo 2020 \u00e8 stato annunciato che tutti i voli interni in entrata e in uscita da Manila sarebbero stati sospesi a causa del crescente numero di casi di coronavirus nelle Filippine.\nIl 17 marzo 2020 \u00e8 stato annunciato che tutti i voli interni nelle Filippine sarebbero stati sospesi. La compagnia aerea ha successivamente interrotto tutti i voli internazionali il 26 marzo.\nIdentit\u00e0 aziendale.\nPropriet\u00e0.\nPhilippine Airlines \u00e8 di propriet\u00e0 di PAL Holdings (PSE: PAL), una holding responsabile delle operazioni della compagnia aerea. PAL Holdings \u00e8 a sua volta parte di un gruppo di societ\u00e0 di propriet\u00e0 del magnate Lucio Tan. ANA Holdings, la holding di All Nippon Airways, detiene una partecipazione del 9,5% in PAL Holdings. PAL \u00e8 la nona societ\u00e0 pi\u00f9 grande delle Filippine in termini di entrate lorde, come dichiarato nella classifica delle 1000 pi\u00f9 grandi aziende filippine del 2017. A dicembre 2018, PAL impiegava un totale di 6.689 dipendenti, di cui 999 piloti e 2.647 personale di cabina. PAL \u00e8 la sessantunesima pi\u00f9 grande compagnia aerea al mondo in termini di ricavi per passeggeri per chilometri volati, con oltre 16 milioni volati sui 21 milioni disponibili, un fattore di carico medio del 76%. PAL ha trasportato circa 12 milioni di passeggeri nel 2014 e 16 milioni nel 2016.\nNell'anno fiscale terminato il 31 marzo 2007, Philippine Airlines ha registrato un utile netto di 140,3 milioni di dollari, il pi\u00f9 grande profitto nei suoi 76 anni di storia. Ci\u00f2 gli ha permesso di uscire dall'amministrazione controllata in ottobre. PAL aveva previsto che l'utile netto avrebbe raggiunto $ 32,32 milioni per l'anno fiscale terminato il 31 marzo 2008, $ 26,28 milioni nel 2009 e $ 47,41 milioni nel 2010, ma questo si \u00e8 rivelato difficile da raggiungere, con una grande perdita annunciata all'inizio del 2009 che ha destato qualche preoccupazione.\nTuttavia, Philippine Airlines ha riportato un reddito complessivo complessivo di $ 20,4 milioni per il 2014, il primo profitto della societ\u00e0 in quattro anni. L'azienda ha continuato la sua svolta finanziaria, registrando una crescita dell'utile netto del 4430,04% per l'anno 2015. Tuttavia, PAL ha registrato una perdita nel 2016, con una diminuzione del reddito netto del -38,80%.\nIl 15 novembre 2018, la compagnia aerea \u00e8 stata nominata \"Most Improved Airline of 2019\" da airlineratings.com, un sito web di valutazione.\nLogo.\nIl logo di Philippine Airlines ha subito quattro cambiamenti nell'intera durata delle operazioni. Il primo logo incorporava un ovale blu con \"PAL\" sovrapposto a lettere bianche, una stella a quattro punte i cui punti si intersecavano dietro la \"A\" nelle iniziali PAL e un'ala la cui posizione variava a seconda della posizione del logo (l'ala punta a destra se si trova sul lato sinistro dell'aereo, a sinistra se a destra). Una variante di questo logo utilizzava un globo al posto dell'ovale blu con le iniziali PAL sovrapposte. Questo logo rimase in uso dagli anni '50 fino alla met\u00e0 degli anni '60, quando venne stato sostituito.\nIl secondo logo adottava un triangolo blu (con il punto inferiore mancante) e un triangolo rosso sovrapposto ad esso, racchiuso da un cerchio; questo aveva lo scopo di evocare una bandiera nazionale esposta verticalmente (il bianco \u00e8 formato dallo spazio negativo tra le punte dei due triangoli). A met\u00e0 degli anni '70 fu introdotto un terzo logo, che rimuoveva il cerchio e semplificava le forme. Il carattere tipografico utilizzato nel terzo logo \u00e8 stato successivamente applicato al secondo logo, che \u00e8 rimasto il logo ufficiale PAL fino al 1986 quando sarebbe stato sostituito dal logo attuale.\nL'attuale logo presenta gli stessi due triangoli a vela blu e rossa utilizzati nel secondo e nel terzo logo. Tuttavia, uno sprazzo di sole giallo a otto raggi a forma di barca a vela \u00e8 stato sovrapposto al triangolo blu ed \u00e8 stato utilizzato il carattere Helvetica.\nLivrea.\nLa livrea ha subito molte modifiche. Il primo velivolo aveva una semplice livrea bianca sopra e argento sotto, con i colori separati dalla linea e con una piccola bandiera filippina sulla coda. Il nome \"Philippine Air Lines\" era sovrapposto nella parte anteriore superiore della fusoliera e il logo PAL si trovava sul retro. Le successive varianti della livrea, in particolare sugli aerei a reazione, utilizzavano una bandiera filippina estesa come cheatline, con il logo PAL sulla coda. Bei jet era usato il nome \"Philippine Airlines\".\nUn'altra variante della livrea originale utilizzata da PAL era in qualche modo simile alla livrea attuale. Tuttavia, utilizza il terzo logo di PAL sulla coda con cheatline blu, bianche e rosse che correvano al centro della fusoliera. Successivamente, anche la met\u00e0 inferiore della fusoliera venne dipinta di bianco.\nL'attuale livrea \"Eurowhite\", utilizzata per la prima volta con lo Short 360, \u00e8 stata adottata nel 1986 in seguito al rebranding aziendale. Questa livrea, (disegnata da Landor Associates) ha il nome \"Philippines\" sovrapposto alla parte anteriore della fusoliera in corsivo (utilizzando il carattere del logo PAL), mentre la coda \u00e8 dipinta con il logo e la bandiera filippina \u00e8 visibile vicino al retro. Il logo \u00e8 anche dipinto sulle alette degli aeromobili che le hanno. Il nome \"Philippines\", invece di \"Philippine Airlines\", sta a indicare che PAL \u00e8 la principale compagnia di bandiera delle Filippine. Tuttavia, questo a volte crea confusione sul fatto che un aereo PAL, specialmente quando noleggiato dal presidente per visite ufficiali o di stato, sia, in realt\u00e0, il trasporto aereo ufficiale del capo di stato filippino. Qualsiasi aereo PAL con il numero di volo \"PR/PAL 001\" e il nominativo \"PHILIPPINE ONE\" \u00e8 un aereo speciale operato da Philippine Airlines per il trasporto del Presidente o Vice Presidente delle Filippine. Il numero di volo \"PR/PAL 002\" e il nominativo \"PHILIPPINE TWO\" viene utilizzato se il Vice Presidente viaggia contemporaneamente al Presidente.\nCabina.\nPhilippine Airlines offre tre classi: Business, Premium Economy ed Economy, a seconda dell'aeromobile. Gli Airbus A330 e Airbus A350 offrono tre classi mentre i B777 e A320 offrono due classi.\nNel 2017, PAL ha riconfigurato il layout della cabina di otto A330, da una configurazione a 414 posti a classe singola a una tri-classe da 309 posti, con sezioni Business, Premium Economy ed Economy. Gli A330 riconfigurati sono stati implementati entro un periodo di sette mesi nel 2017. I sedili sono stati progettati da Lift Strategic Design, e Lufthansa Technik Philippines ha eseguito la riconfigurazione.\nI precedenti aeromobili acquisiti non avevano IFE incorporata, ad eccezione dei Boeing 777-300ER. Di conseguenza, la comapagnia offre iPad Mini noleggiabili (Economy) o complementari (Business) con la soluzione IFE wireless di OnAir, OnAir Play.\nBusiness.\nLa business class, precedentemente nota come Mabuhay Class, \u00e8 disponibile anche su tutti gli aeromobili. Offre maggiore spazio per le gambe e sedili reclinabili (su A330-300, B777-300ER, A350-900 e A321neo). Philippine Airlines \u00e8 l'unico vettore filippino a offrire la business class sui voli nazionali. Sui voli a medio e lungo raggio, fornisce kit di cortesia da L'Occitane en Provence.\nI Boeing 777-300ER sono dotati di sedili piatti ad angolo prodotti da Recaro. Sono disposti in una configurazione 2-3-2.\nGli Airbus A330-300 e A350 riconfigurati sono dotati di sedili reclinabili prodotti da Thompson Aero Seating. Hanno una configurazione 1-2-1. I sedili degli A350 e A330 sono inoltre dotati di cuscini d'aria Lantal, un poggiatesta a quattro vie, un ripiano per oggetti personali, un gancio per le cuffie e un guscio interno imbottito che assorbe il rumore.\nI sedili sono dotati di sistemi di intrattenimento personale in volo da 15 pollici (Boeing 777), 18,5 pollici (A330 e A350) e 15,4 pollici (A321neo) con AVOD. Sono dotati di una porta USB dove i passeggeri possono caricare i propri dispositivi mobili. Ai passeggeri vengono fornite anche cuffie con cancellazione del rumore.\nGli A321neo dispongono anche di sedili reclinabili prodotti da Rockwell Collins. Sono disposti in un layout 2-2. I sedili sono dotati di sistema di intrattenimento personale con AVOD. Hanno un passo di 60 pollici.\nPremium economy.\nLa Premium Economy, nota anche come Economy Plus, \u00e8 disponibile sugli A330 e A350, cos\u00ec come sui voli PAL Express che utilizzano A320 a due classi, nel qual caso i posti in business class sono venduti come Premium Economy. Sono simili nel design ai sedili standard della classe economy, ma dispongono di almeno 4-5 pollici in pi\u00f9 di spazio per le gambe fornendo uno spazio minimo di 34-36 pollici.\nSono inoltre dotati di un IFE da 13,3 pollici con AVOD, con un jack per cuffie e una porte USB e di alimentazione.\nSugli aerei senza IFE, i passeggeri ricevono iPad da usare durante il volo.\nEconomy.\nLa classe economy, precedentemente nota come Fiesta Class, \u00e8 disponibile su tutti gli aeromobili. I tavoli con vassoio si trovano nel sedile di fronte.\nI B777-300ER, gli A350, gli A330 selezionati e gli A321nes sono dotati di sedili che offrono un passo compreso tra 31 e 34 pollici. Ogni sedile offre AVOD ed \u00e8 dotato di monitor da 9 pollici (777-300ER) o 10 pollici (A330, A321neo) con jack per cuffie e porta USB per la ricarica, montati sugli schienali o sui braccioli. Hanno poggiatesta a quattro vie e sei pollici di reclinazione.\nServizi.\nProgramma frequent flyer.\nMabuhay Miles \u00e8 il programma frequent flyer di Philippine Airlines. \u00c8 stato istituito nel 2002 unendo tutti i programmi frequent flyer PAL esistenti prima della crisi finanziaria asiatica: vale a dire, PALsmiles, Mabuhay Club e Flying Sportsman, con il trasferimento dei membri di PALsmiles e Mabuhay Club al nuovo programma il 1\u00ba agosto 2002. Il programma Flying Sportsman \u00e8 stato successivamente trasformato in SportsPlus, un programma a tre livelli basato su abbonamento che offre assegnazioni di bagagli extra per l'attrezzatura sportiva. I soci Mabuhay Miles guadagnano miglia che possono essere riscattate al valore nominale sulla maggior parte dei voli operati da Philippine Airlines, nonch\u00e9 sulle rotte in code sharing delle compagnie aeree partner.\nSono disponibili anche carte di credito, carte di debito e carte prepagate che offrono vantaggi aggiuntivi come punti miglia gratuiti una volta attivata la carta, assicurazione di viaggio, check-in prioritario, accesso alla Mabuhay Lounge e alcuni sconti quando si prenotano voli sul sito web di Philippine Airlines. Queste carte sono emesse dalla Philippine National Bank e precedentemente dalla HSBC.\nMabuhay Miles \u00e8 suddiviso in pi\u00f9 livelli:\nMabuhay Lounge.\nLa Mabuhay Lounge \u00e8 la lounge aeroportuale di Philippine Airlines. I soci Mabuhay (Business) Class ed Elite di Mabuhay Miles (ad eccezione di quelli che effettuano voli PAL Express) possono utilizzare la lounge. I club hanno tutti open bar e ristorazione.\nTra il 15 giugno e il 15 agosto 2015, Philippine Airlines ha iniziato i lavori di ristrutturazione della Mabuhay Lounge presso NAIA-2. La sala passeggeri, che ha una capienza di 110 posti a sedere, riflette una miscela di design contemporaneo e tradizionale. Ogni poltrona \u00e8 dotata di un alimentatore che consente ai passeggeri di caricare i propri dispositivi elettronici personali. La connessione Wi-Fi \u00e8 disponibile nelle aree relax e pranzo.\nIl 27 giugno 2018, Philippine Airlines ha presentato una nuova Mabuhay Lounge all'aeroporto Internazionale di Mactan-Cebu (T2).\nFlotta.\nFlotta attuale.\nA dicembre 2021 la flotta di Philippine Airlines \u00e8 cos\u00ec composta:\nFlotta storica.\nPhilippine Airlines operava in precedenza con i seguenti aeromobili:"}
{"id": "3386813", "revid": "1543377", "url": "https://it.wikipedia.org/wiki?curid=3386813", "title": "Capanna Prod\u00f6r", "text": "La capanna Prod\u00f6r \u00e8 un rifugio alpino situato a Car\u00ec, nel comune di Faido, nelle Alpi Lepontine, a 1.750\u00a0m s.l.m.\nStoria.\nLa prima capanna fu edificata nel 1931 essa era ubicata circa 500 metri pi\u00f9 in basso rispetto all'edificio attuale, immediatamente a ridosso dell'antico nucleo di cascine del monte Prod\u00f6r. Nel biennio 1967-1968 un nuovo edificio venne edificato in posizione pi\u00f9 elevata in muratura e legno. Nel 2008 si \u00e8 effettuata una completa ristrutturazione dello stesso apportando importanti migliorie.\nCaratteristiche e informazioni.\nLa capanna \u00e8 disposta su tre piani, con due refettori per complessivi 50 posti. Due piani di cottura sia a legna che elettriche, complete di utensili di cucina. Riscaldamento a legna e elettrico, acqua corrente in capanna, docce e servizi. 42 Posti letto suddivisi in 4 stanze, 2 da 4 posti letto e 2 da 12 posti e una mansarda con 10 posti.\nAccessi.\nDalla stazione turistica di Car\u00ec raggiungibile in facile percorso di circa 15 minuti."}
{"id": "3386817", "revid": "21880", "url": "https://it.wikipedia.org/wiki?curid=3386817", "title": "Melissa moldavica", "text": ""}
{"id": "3386819", "revid": "1543377", "url": "https://it.wikipedia.org/wiki?curid=3386819", "title": "Karl-Erik Wahlberg", "text": "Biografia.\nPartecip\u00f2 all'et\u00e0 di 49 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia II con i connazionali Carl Wilhelm Peters\u00e9n, Carl-Axel Pettersson ed Erik Severin. \nNell'edizione l'oro and\u00f2 ai britannici e il bronzo alla Francia."}
{"id": "3386822", "revid": "158913", "url": "https://it.wikipedia.org/wiki?curid=3386822", "title": "Milesbo", "text": ""}
{"id": "3386835", "revid": "287204", "url": "https://it.wikipedia.org/wiki?curid=3386835", "title": "Scoperta del miele", "text": "La Scoperta del miele \u00e8 un dipinto a olio su tavola (80x128,5\u00a0cm) di Piero di Cosimo, databile al 1505-1510 circa e conservato nella Worcester Art Museum di Worcester.\nStoria.\nL'opera fa coppia con le \"Disavventure di Sileno\", e venne probabilmente vista da Vasari in casa di Giovanni Vespucci, che parl\u00f2 di alcune \u00abstorie baccanarie\u00bb.\nLa descrizione del soggetto risale a Panofsky, che nel 1939 trov\u00f2 la fonte nei \"Fasti\" di Ovidio (III, 735-760). Come nell \"Storie di Vulcano\" dello stesso artista torna il tema di una divinit\u00e0 portatrice di civilt\u00e0 tra gli uomini. Il tema delle api-vespe era anche collegato all'animale araldico dei Vespucci.\nDescrizione e stile.\nBacco e Arianna, in primo piano a destra, presiedono a un baccanale in cui il rumore di satiri e menadi attrae uno sciame d'api che insedia il proprio alveare su un ramo secco di un tronco cavo. Il corteo allegro fa rumore in tutti i modi: c'\u00e8 chi batte su vasi, chi usa una pinza di bronzo a mo' di diapason, chi sbatte due pale, chi usa un ferretto su una grattugia, che percuote un piatto con un osso, e cos\u00ec via. Non \u00e8 un caso che si tratti di strumenti a fiato e percussione, poich\u00e9 appartenenti, secondo la dottrina neoplatonica, al mondo della musica \"incolta\" e campagnola, contrapposto alla musica \"cittadina\" eseguita con gli strumenti a corda e con la voce. Il tronco secco domina al centro la scena, dove un satiro adulto e uno fanciullo fanno rumore vicino al ramo con le api, indicati anche da un gruppo di satiri sdraiati a sinistra.\nA destra appare festoso il gruppo di Sileno su un asino, che si avvicina a prendere parte alla celebrazione. La scoperta del miele, e quindi del piacere, viene considerata un episodio chiave della civilizzazione: non a caso il paesaggio a destra \u00e8 ancora brullo e selvaggio, mentre a sinistra \u00e8 gi\u00e0 antropizzato, con la veduta idilliaca di una cittadina fortificata."}
{"id": "3386837", "revid": "124841359", "url": "https://it.wikipedia.org/wiki?curid=3386837", "title": "Erik Severin", "text": "Biografia.\nPartecip\u00f2 all'et\u00e0 di 44 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'argento nella Svezia II con i connazionali Carl Wilhelm Peters\u00e9n, Karl-Erik Wahlberg e Carl-Axel Pettersson. \nNell'edizione l'oro and\u00f2 ai britannici e il bronzo alla Francia."}
{"id": "3386841", "revid": "287204", "url": "https://it.wikipedia.org/wiki?curid=3386841", "title": "Severini", "text": ""}
{"id": "3386842", "revid": "1452073", "url": "https://it.wikipedia.org/wiki?curid=3386842", "title": "Gechi vampiri e altre storie", "text": "Gechi, vampiri e altre storie \u00e8 la seconda raccolta di Gerardina Trovato, pubblicata nel 2000."}
{"id": "3386845", "revid": "525063", "url": "https://it.wikipedia.org/wiki?curid=3386845", "title": "Loira atlantica", "text": ""}
{"id": "3386846", "revid": "3535", "url": "https://it.wikipedia.org/wiki?curid=3386846", "title": "Medieval Baebes", "text": ""}
{"id": "3386848", "revid": "287204", "url": "https://it.wikipedia.org/wiki?curid=3386848", "title": "First (EP)", "text": ""}
{"id": "3386849", "revid": "59785", "url": "https://it.wikipedia.org/wiki?curid=3386849", "title": "Francesco de Bourcard", "text": "Biografia.\nProveniente da una famiglia svizzera originaria di Basilea, era nipote del Maresciallo Emanuele Burckhardt (il cognome fu poi francesizzato in de Bourcard), capitano generale del Regno di Napoli, distintosi nella Guerra dei sette anni e nella conquista di Roma (1798-1799).\nAppassionato studioso della vita quotidiana della citt\u00e0, de Bourcard si dedic\u00f2 per circa vent'anni, dal 1847 al 1866, alla stesura dell'opera che lo rese famoso (la comparsa del primo volume avvenne nel 1853), nell'ambito della quale sono ritratte le usanze del tempo, i personaggi tipici del popolo, ed un'ampia carrellata di feste popolari e religiose. Ai testi si accompagnano cento litografie che illustrano in forma grafica i soggetti descritti nei capitoli.\nLa particolarit\u00e0 dell'opera sta soprattutto nella grande levatura dei partecipanti, sia scrittori che artisti. Tra i primi spiccano, oltre allo stesso de Bourcard, Giuseppe Regaldi, Carlo Tito Dalbono, Francesco Mastriani, Emmanuele Rocco, Emanuele Bidera, Achille De Lauzi\u00e8res, Enrico Cossovich; tra i secondi l'incisore Francesco Pisante, Teodoro Ducl\u00e8re, Pasquale Mattej, Teodoro Ghezzi, Saverio Altamura, Carlo Martorana, Nicola Palizzi e suo fratello Filippo Palizzi, il quale disegn\u00f2 poco meno della met\u00e0 delle cento tavole complessive ."}
{"id": "3386852", "revid": "287204", "url": "https://it.wikipedia.org/wiki?curid=3386852", "title": "First (singolo)", "text": ""}
{"id": "3386854", "revid": "172343", "url": "https://it.wikipedia.org/wiki?curid=3386854", "title": "Emerging Springboks", "text": ""}
{"id": "3386855", "revid": "3535", "url": "https://it.wikipedia.org/wiki?curid=3386855", "title": "Destra religiosa", "text": ""}
{"id": "3386863", "revid": "287204", "url": "https://it.wikipedia.org/wiki?curid=3386863", "title": "Fuori (singolo)", "text": ""}
{"id": "3386865", "revid": "46291", "url": "https://it.wikipedia.org/wiki?curid=3386865", "title": "Dracocephalum", "text": "Dracocephalum \u00e8 un genere di piante della famiglia delle Lamiaceae.\nEtimologia.\nIl nome del genere deriva da due parole greche per \"drago\" e \"testa\" ( = testa di drago) e fa riferimento alla particolare forma della corolla di queste piante.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 2: 594\" del 1753.\nDescrizione.\nIl portamento di queste piante \u00e8 erbaceo annuale o perenne, o anche subarbustivo. In genere sono piante aromatiche. \nRadici.\nLe radici sono del tipo fascicolato.\nFusto.\nLa parte aerea del fusto \u00e8 legnosa, eretta (o prostrata) con peli lanosi addensati soprattutto ai nodi. La sezione del fusto \u00e8 tetragona (quadrangolare) a causa della presenza di fasci di collenchima posti nei quattro vertici. \nFoglie.\nLe foglie lungo il fusto sono disposte in modo opposto (in genere a 2 a 2) e ogni coppia successiva \u00e8 disposta ad angolo retto rispetto alla sottostante (disposizione decussata). Sono picciolate o da subsessili a sessili (soprattutto verso l'alto). La forma della lamina delle foglie \u00e8 intera (semplice) con contorno lineare oppure lineare-lanceolato oppure \u00e8 divisa in lacinie lineari (pennatosette). Le stipole sono assenti. \nInfiorescenza.\nLe infiorescenze sono formate da alcuni fiori (2 - 4) raccolti in pi\u00f9 verticilli (o verticillastri) sovrapposti formanti nell'insieme una infiorescenza cilindrica e compatta di tipo tirsoide. Le brattee dell'infiorescenza sono simili alle foglie ma pi\u00f9 piccole; a volte sono colorate.\nFiore.\nI fiori sono ermafroditi, zigomorfi, tetrameri (4-ciclici), ossia con quattro verticilli (calice \u2013 corolla \u2013 androceo \u2013 gineceo) e pentameri (5-meri: la corolla e il calice, ossia il perianzio, sono a 5 parti). Lunghezza del fiore: 35 \u2013 45\u00a0mm.\nFrutti.\nIl frutto \u00e8 uno schizocarpo composto da 4 nucule (tetrachenio) secche, con forme da ovoidi a oblunghe fortemente trigone, con superficie liscia e glabra. L'endosperma \u00e8 scarso o assente.\nDistribuzione e habitat.\nQuesto genere comprende piante distribuite nell'Europa centrale ed orientale, in Asia, in Nord Africa (una specie) e in Nord America (una specie). Tutte prediligono luoghi aridi e tendono a divenire infestanti o ruderali anche al di fuori del loro territorio nativo.\nEntrambe le specie presenti sul territorio italiano si trovano sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nEcologia.\nLe due specie del territorio italiano sono rare in quanto confinate in limitate zone xerotermiche a clima continentale. Probabilmente sono specie di origine terziaria, ma mentre nel bacino pannonico e sarmatico l'areale si \u00e8 contratto a causa delle oscillazioni climatiche, nelle Alpi il genere \"Dracocephalum\" \u00e8 reimmigrato nel periodo caldo susseguente all'ultima glaciazione.\nTassonomia.\nLa famiglia di appartenenza del genere (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie: il genere \"Dracocephalum\" \u00e8 descritto nella trib\u00f9 Mentheae (sottotrib\u00f9 Nepetinae) appartenente alla sottofamiglia Nepetoideae..\nNell'ambito della famiglia il genere \"Dracocephalum\" si distingue per i seguenti caratteri:\nI numeri cromosomici delle specie di questo genere sono variabili: 2n = 10, 12, 14, 18, 20, 36 e 72.\nIl genere tradizionalmente \u00e8 suddiviso in tre sottogeneri:\nSpecie della flora spontanea italiana.\nNella flora spontanea italiana sono presenti solamente due specie di questo genere:\nSpecie presenti in Europa e Mediterraneo.\nIn Europa sono presenti le seguenti specie:\nElenco completo delle specie.\nIl genere \"Dracocephalum\" comprende le seguenti specie:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nUsi (Giardinaggio).\nRisale al 1596 i primi impieghi di queste piante nel giardinaggio italiano. In particolare si coltivava la \"melissa della Moldavia\" o \"melissa turca\" (\"Dracocephalum moldavica\"). Pi\u00f9 tardi, nel 1759, fu introdotta dalla Siberia anche la \"Dracocephalum grandiflorum\"."}
{"id": "3386867", "revid": "287204", "url": "https://it.wikipedia.org/wiki?curid=3386867", "title": "Fuori (album)", "text": ""}
{"id": "3386871", "revid": "2089040", "url": "https://it.wikipedia.org/wiki?curid=3386871", "title": "Erik Spiekermann", "text": "\u00c8 professore all'Universit\u00e0 delle Arti di Brema.\nBiografia.\nStudia storia dell'arte presso l'Universit\u00e0 libera di Berlino, finanziandosi con l'attivit\u00e0 di stampatore e tipografo.\nTra il 1972 e il 1979 lavora come grafico \"freelance\" a Londra, prima di tornare a Berlino per fondare lo studio MetaDesign, dal quale usciranno noti marchi corporativi come Audi, Volkswagen, e il logo e la segnaletica dell'aeroporto di D\u00fcsseldorf.\nNel 1989 cofonda con la moglie Joan e un altro grafico di fama internazionale, Neville Brody, il FontShop, il primo distributore di font digitali.\nNel 2001 abbandona il MetaDesign e fonda lo studio United Designers Network, con uffici a Berlino, Londra e San Francisco.\nNel 2006 ottiene una laurea ad honorem dall'Art Center College of Design di Pasadena per il suo contributo al design, e il German Federal Design Prize per il suo lavoro per la segnaletica della Deutsche Bahn, la societ\u00e0 ferroviaria tedesca.\nLo United Designers Network \u00e8 stato rinominato nel gennaio 2007 \"SpiekermannPartners\", e nel gennaio 2009, \"EdenSpiekermann\", con uffici ad Amsterdam, Berlino, San Francisco e Stoccarda.\nSpiekermann \u00e8 considerato una personalit\u00e0 di spicco nel mondo della tipografia e della grafica. Prende parte a numerosi convegni internazionali, e ha fornito nel corso degli anni un notevole apporto creativo, con il suo lavoro di grafico, in campi differenti, come lo sviluppo di app e la progettazione urbanistica."}
{"id": "3386872", "revid": "647919", "url": "https://it.wikipedia.org/wiki?curid=3386872", "title": "Chanukkiah", "text": ""}
{"id": "3386873", "revid": "1940823", "url": "https://it.wikipedia.org/wiki?curid=3386873", "title": "Anthony Weiner", "text": "Biografia.\nDi origine ebraica, figlio di un avvocato e di una insegnante, inizialmente Anthony Weiner cerc\u00f2 di diventare meteorologo, ma i suoi interessi si spostarono presto verso la politica. Dopo il college divise una stanza con il futuro conduttore Jon Stewart; i due rimasero in ottimi rapporti, tanto che Stewart, con la sua trasmissione, in futuro, avrebbe appoggiato Weiner nelle elezioni. Dopo aver conseguito un bachelor, Weiner cominci\u00f2 a lavorare come collaboratore del deputato Chuck Schumer.\nNel 1991 fu eletto consigliere comunale della citt\u00e0 di New York e mantenne il posto fino al 1998. In quell'anno infatti Chuck Schumer abbandon\u00f2 la Camera dei Rappresentanti per affrontare Al D'Amato nella corsa al Senato. Weiner quindi si candid\u00f2 per conquistare il seggio di Schumer e vinse le elezioni. Politicamente, Weiner \u00e8 favorevole all'aborto e si batte per estendere il programma Medicare a tutti i cittadini statunitensi. Nel 2002 ha votato a favore dell'impiego delle forze armate in Iraq, ma successivamente ha dichiarato di essersi pentito e ha chiesto il ritiro delle truppe. Pi\u00f9 volte ha espresso pesanti critiche contro l'Arabia Saudita.\nNel 2005 Weiner si \u00e8 candidato a sindaco di New York, ma \u00e8 stato sconfitto nelle primarie; nel 2009 invece ha ritirato all'ultimo momento la sua candidatura.\nWeiner \u00e8 stato sposato con Huma Abedin, collaboratrice personale di Hillary Clinton. \u00c8 anche molto amico dell'attore Ben Affleck, conosciuto mentre questi cercava ispirazione per il suo ruolo di deputato nel film \"State of Play\".\nScandali sessuali.\nIn seguito allo scandalo sessuale che l'ha coinvolto a causa delle rivelazioni della pornostar Ginger Lee e delle sue foto hard postate su Twitter, ha deciso di rassegnare le dimissioni dalla Camera dei Rappresentanti il 17 giugno 2011.\nNel settembre 2017 \u00e8 stato condannato a 21 mesi di prigione per l'accusa di aver mandato messaggi sessuali online a una ragazzina di quindici anni."}
{"id": "3386874", "revid": "697352", "url": "https://it.wikipedia.org/wiki?curid=3386874", "title": "Thomas Murray", "text": ""}
{"id": "3386876", "revid": "204376", "url": "https://it.wikipedia.org/wiki?curid=3386876", "title": "Yeshivoth", "text": ""}
{"id": "3386880", "revid": "767487", "url": "https://it.wikipedia.org/wiki?curid=3386880", "title": "Elettorato di Baden", "text": "L'Elettorato di Baden era uno stato tedesco esistente dal 1803 al 1806. Esso venne derivato direttamente dall'antico Margraviato di Baden ed ebbe come unico reggente Carlo Federico di Baden.\nStoria.\nNel 1771, alla morte di Augusto Giorgio di Baden-Baden, Carlo Federico di Baden-Durlach aveva riunito tutti i domini della casata dando origine al Margraviato di Baden che riuniva dunque l'Alto ed il Basso Baden in una sola nazione.\nAllo scoppio della Rivoluzione Francese, il Baden decise di schierarsi con l'esercito napoleonico e quando la Francia invase la riva destra del Reno nel 1803 lo Stato ne benefici\u00f2 fin dall'inizio annettendosi il territorio dell'ex vescovato di Costanza, parte del vescovato di Basilea, Strasburgo e Spira, Bretten, Heidelberg, Ladenburg e Mannheim, l'abbazia di Odenheim, quella di Frauenalb, Schwarzenbach, Lichental, Gengenbach, Ettenheim, Peterhausen e le citt\u00e0 imperiali di Offenburg, Gengenbach, \u00dcberlingen e Pfullendorf per un totale di 3.500 chilometri quadrati di acquisizioni e una popolazione in pi\u00f9 di 240.000 abitanti. A questo punto, il margravio di Baden ottenne il titolo di principe-elettore ed il suo stato divenne un elettorato del Sacro Romano Impero.\nIl nuovo elettorato dal 1805 comprese anche la Brisgovia, Friburgo, Ortenau, il monastero di San Biagio, la contea di Bonn e la citt\u00e0 di Costanza ingrandendosi per altri 2530 chilometri quadrati ed incorporando 160.000 abitanti. Il 12 luglio 1806 Carlo Federico di Baden ader\u00ec alla Confederazione del Reno e venne ricompensato da Napoleone Bonaparte con l'elevazione al titolo di Granduca pur mantenendo piena sovranit\u00e0 sui suoi territori."}
{"id": "3386882", "revid": "648716", "url": "https://it.wikipedia.org/wiki?curid=3386882", "title": "Bill Boyd", "text": "Nel 1981 \u00e8 stato inserito nel Poker Hall of Fame.\nSecondo alcune fonti avrebbe vinto 3 braccialetti WSOP, ma altre fonti lo attestano come vincitore di 4 braccialetti. In ogni caso Boyd ha vinto tutti i suoi braccialetti nella specialit\u00e0 del Five Card Stud.\nBoyd ha gestito la sala da gioco del casin\u00f2 Golden Nugget di Las Vegas dal 1946 fino al giorno della chiusura, nel 1988."}
{"id": "3386883", "revid": "1543377", "url": "https://it.wikipedia.org/wiki?curid=3386883", "title": "Thomas Murray (giocatore di curling)", "text": "Biografia.\nPartecip\u00f2 all'et\u00e0 di 46 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'oro nella squadra britannica con i connazionali Laurence Jackson, Robin Welsh, William K. Jackson, John T. S. Robertson-Aikman, John McLeod, William Brown e D. G. Astley. \nNell'edizione l'argento and\u00f2 agli svedesi, il bronzo alla Francia."}
{"id": "3386884", "revid": "929329", "url": "https://it.wikipedia.org/wiki?curid=3386884", "title": "Virginio (cantante)", "text": " Ha debuttato nel 2006 partecipando al Festival di Sanremo nella categoria giovani con il brano \"Davvero\". Pubblica poi con Universal Music il suo primo album \"Virginio\" e firma con Sony Music un contratto come autore. Nel 2011 ha vinto la decima edizione di \"Amici di Maria De Filippi\" nella categoria canto e ha pubblicato il suo primo EP \"Finalmente\". Ad oggi le sue vendite superano le 30.000 copie e tra i premi ricevuti anche un Wind Music Award oro.\nBiografia.\nGli esordi: \"Sanremo giovani\" ed il primo album \"Virginio\".\nApprocciatosi alla musica sin da piccolo, da adolescente impara a suonare il pianoforte. Dopo la maturit\u00e0 classica si trasferisce a Milano, dove frequenta la Nuova accademia di belle arti ed entra in contatto con Paolo Agosta e Ivo Grasso, con cui comincia a collaborare.\nNel 2006 partecipa al 56\u00ba Festival di Sanremo nella sezione giovani con un brano da lui scritto, \"Davvero\"; venendo eliminato durante la seconda serata, risulta non finalista. \"Davvero\" anticipa il suo primo album \"Virginio\" prodotto da Ivo Grasso e Fabrizio Grenghi. Dall'album, i cui testi sono scritti dal cantante insieme a Paolo Agosta, che ne ha composto anche la musica, vengono estratti i singoli \"Instabile\" e \"Novembre\".\nLa vittoria di \"Amici di Maria De Filippi\" e l'EP \"Finalmente\".\nA settembre 2010 passa le selezioni di canto della decima edizione del talent show \"Amici di Maria De Filippi\". Nel corso del programma Virginio presenta i propri inediti \"Ad occhi chiusi\" (scritto a quattro mani con Saverio Grandi), \"Non ha importanza\" e \"Dolcenotte\". Accede, quindi, alla fase serale e il 6 marzo 2011 vince la decima edizione del talent show nella categoria canto, ottenendo un premio di 100.000 euro.\nNel 2010 Virginio collabora con Paola &amp; Chiara per cui scrive le musiche dei brani \"Milleluci\" e \"Adesso stop!\" e collabora con le sorelle Iezzi anche al testo del primo brano.\nL\u20198 marzo viene pubblicato l'EP \"Finalmente\", edito dalla Universal Music Group e certificato disco d'oro per le 30.000 copie raggiunte. Tra gli autori compaiono anche Kekko Silvestre dei Mod\u00e0 che ha firmato per Virginio il brano \"A maggio cambio\" e Roberto Casalino, autore di \"Sincero\". Il primo singolo estratto \u00e8 \"Ad occhi chiusi\" che debutta alla 41\u00aa posizione della Top Singoli, per poi raggiungere la 20\u00aa posizione della medesima classifica. Il secondo singolo, \"Sale\" \u00e8 promosso durante il \"Sete di Radio Tour\", \"Radio Bruno estate tour\" e \"Radionorba Battiti Live\".\n\"Ovunque\" e il ritorno ad \"Amici\".\nNel 2012, \u00e8 autore con Francesca Michielin, su musiche di Elisa, del brano \"Riflessi di me\", interpretato dalla stessa Michielin e title track del suo primo album. Il 16 marzo 2012 viene pubblicato il brano \"Alice (Elis)\", singolo apripista del secondo album di Virginio \"Ovunque\". L'album, pubblicato il 26 marzo 2012, debutta alla 12\u00aa posizione della Classifica FIMI Album. Partecipano come co-autori Niccol\u00f2 Agliardi, Bungaro e di nuovo Roberto Casalino e Saverio Grandi. Inoltre, nell'album \u00e8 incluso il brano \"Catch Me\", canzone trasposta in italiano dal cantautore in \"Tu mi senti\", di Gary Barlow (leader dei Take That) e Eliot John Kennedy. Il 13 luglio viene pubblicato il secondo singolo estratto dall'album: \"La dipendenza\".\nA partire dal 31 marzo 2012 Virginio partecipa al serale dell'undicesima edizione del programma \"Amici di Maria De Filippi\" in un circuito di gara, definito \"Big\", che vede come partecipanti alcuni ex concorrenti delle edizioni precedenti del talent, risultando essere il primo eliminato.\nNel 2013 musica i testi scritti insieme a Laura Pausini di \"Limpido\" e \"Dove resto solo io\", i brani interpretati dalla stessa Pausini vedono il feat. di Kylie Minogue nel primo.\nNuovi singoli e progetti.\nNel 2015 \u00e8 stato l'opening act di una tappa del \"Na\u00eff Tour\" di Malika Ayane e ha pubblicato il singolo \"Hercules\", prodotto a San Francisco da Corrado Rustici e scritto con Andy Marvel, Dimitri Ehrlich e Jesse Harris. Nel 2015 \u00e8 uno degli autori del testo di \"Rimani tu\" di Raf e nel 2016, insieme ad Andrea Ferrara, scrive e musica \"Weird\" di Lorenzo Fragola.\nNel 2016 viene pubblicata la compilation \"A.M.I. \u2013 Rarit\u00e0 di Artisti per Amatrice\", i cui ricavi vengono donati alle vittime del sisma, a cui partecipa con la cover di \"Royals\" di Lorde. Nel 2017 \u00e8 co-autore di testo e musica del brano \"Chiaroscuro\" di Chiara Galiazzo.\nA luglio 2017 ha partecipato alla \"Symphonic Night Vol 2 Napoli Fantasy\" allo Shibuya O-EAST di Tokyo, come guest vocale della band prog-rock Cervello di Corrado Rustici, evento da cui \u00e8 stato pubblicato prima nel mercato asiatico e poi nel resto del mondo un cd e dvd live dal titolo \"Live in Tokyo 2017\". A settembre 2018 \u00e8 stato parte del cast, presso il Teatro Nuovo di Milano, dell\u2019evento musicale \"Buon Compleanno Mim\u00ec\", organizzato dall\u2019associazione culturale Minuetto in ricordo di Mia Martini, omaggiando l\u2019artista con una cover di \"Il fiume dei profumi\", canzone scritta per lei da Biagio Antonacci. Nel 2017 ha pubblicato il singolo \"Semplifica\" prodotto da Gianluigi Fazio e scritto in collaborazione con lo stesso Fazio e Edwyn Roberts e promosso live dal cantautore durante il \"Festival Show 2018\".\nNel 2018 torna a collaborare con Laura Pausini con la quale \u00e8 co-autore del testo di \"Fantastico (fai quello che sei)\", \"E.sta.a.te\" e \"Il caso \u00e8 chiuso\"; nello stesso anno \u00e8 impegnato come opening act in cinque tappe del \"Fatti sentire World Wide Tour 2018\" di Laura Pausini; e a novembre 2018 si esibisce ad Osaka al festival \"Italia, Amore Mio!\", manifestazione organizzata dalla Camera del Commercio Italiana che promuove in Giappone il made in Italy nel campo della musica, dell\u2019arte e dell\u2019enogastronomia. Nello stesso anno pubblica il singolo \"Rischiamo Tutto\"; e nel 2019 \"Cubalibre\", il cui video ispirato a \"The Dreamers - I sognatori\" di Bernardo Bertolucci, per la regia di Alessandro Congiu, \u00e8 premiato come Video rivelazione dell'anno al Premio Roma Videoclip 2019.\nCon una conferenza presso la Camera dei deputati a giugno 2016 \u00e8 stato annunciato che Virginio avrebbe collaborato alla realizzazione di \"Parole liberate: oltre il muro del carcere\", un concorso di poesia ideato da Duccio Parodi e Michele De Lucia riservato alle persone detenute. La poesia vincitrice del concorso \"P.S. Post Scriptum\" dell'allora detenuto presso il carcere di Opera Giuseppe Catalano \u00e8 stata musicata da Virginio e successivamente incisa e pubblicata nel 2019. \"P.S. Post Scriptum\" \u00e8 stato premiato come miglior testo al Festival internazionale del film corto tulipani di seta nera.\nIl 2 settembre 2019 Virginio annuncia durante la 76\u00aa edizione della Mostra internazionale d'arte cinematografica di Venezia di essere l'artista ad essersi aggiudicato il bando SIAE \"Per Chi Crea\", per la promozione nazionale ed internazionale della musica italiana, vincendo la produzione di un tour negli Stati Uniti, previsto per la primavera del 2020 ma attualmente rimandato a causa della pandemia di COVID-19 del 2019-2021.\nNel 2020 partecipa a \"Tale e quale show\" e assume il ruolo di direttore artistico musicale della MP FILM, societ\u00e0 di produzione cinematografica-musicale. Nello stesso anno firma anche la direzione sonora di \"Donne - Storie che ispirano\", docu-serie su quattro storie di donne con tumore al seno, condotta da Paola Marella su LA7d; e \"Manteniamoci Informate\", campagna di sensibilizzazione al tumore ovarico.\nNel 2021 pubblica i singoli \"Rimani\" e \"Brava gente\"."}
{"id": "3386888", "revid": "298229", "url": "https://it.wikipedia.org/wiki?curid=3386888", "title": "Campionati europei di atletica leggera indoor 2011 - 60 metri ostacoli femminili", "text": "La gara si \u00e8 svolta il 4 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nPrimo turno.\nLe primi 3 di ogni batteria e i 4 migliori tempi si qualificano per le semifinali.\nSemifinali.\nLe prime 4 di ogni batteria si qualificano per la finale."}
{"id": "3386893", "revid": "1442080", "url": "https://it.wikipedia.org/wiki?curid=3386893", "title": "Itifallico", "text": "Itif\u00e0llico \u00e8 un aggettivo del registro colto della lingua italiana, presente anche in altre lingue, che significa \"dal/col pene in erezione\". \u00c8 utilizzato soprattutto con riferimento alla produzione artistica, particolarmente di area greca, anche se rappresentazioni itifalliche sono presenti in varie altre culture: nel simbolismo dell'arte e della religione egizia, il dio Min \u00e8 rappresentato con il fallo in erezione.\nSignificato ed etimologia.\nIl termine deriva etimologicamente dal greco , attraverso il latino \"ithyphall\u012dcus\". La voce greca, aggettivo, deriva da \u1f30\u03b8\u03cd\u03c6\u03b1\u03bb\u03bb\u03bf\u03c2, sostantivo, composto di (\"ith\u01d8s\", \"dritto\") e (\"phall\u00f3s\", \"fallo\").\nIl termine pu\u00f2 assumere anche la veste grammaticale di sostantivo; questo succede nella terminologia della metrica classica, dove \u00e8 usato come abbreviazione di \"verso itifallico\" (v. \"infra\").\nUtilizzi del termine.\nViene usato nel linguaggio colto ed erudito con riferimento, soprattutto, a quei temi iconografici dell'arte e dell'artigianato antico (statue, statuette, bronzetti, ex voto, pitture vascolari greche di ritualit\u00e0 comastiche, ecc.) in cui viene rappresentata una figura che esibisce un fallo in erezione, in espressioni come statua/statuina (o figura/figurina) itifallica, satiro (o sileno) itifallico, ecc.\nUn esempio di iconografia itifallica \u00e8 costituita, nell'antichit\u00e0 Greca (soprattutto in Attica), dalle erme, pilastri di marmo sormontati da una testa scolpita a tutto tondo che raffigurava Ermes (da cui il nome), spesso accompagnate da un fallo propiziatorio scolpito.\nL'aggettivo \u00e8 anche usato con riferimento ai cosiddetti carmi itifallici (o \"carmi fallici\", o \"canti fallici/itifallici\"). Si tratta di componimenti metrici che si intonavano durante le Falloforie, quelle celebrazioni delle Dionisie, durante le quali si conduceva in processione un grosso simulacro di fallo. In questo stesso contesto, gli \"itifalli\" (\"ithyphalloi\") erano anche gli stessi partecipanti alle processioni, descritti da Ateneo mentre con la testa cinta da ghirlande, in preda all'ebbrezza, innalzano i loro canti al dio.\nIl ritmo itifallico \u00e8 stato usato anche in componimenti diversi, sia come verso, sia come parte di verso, all'interno di altre forme metriche. Ad esempio, in combinazione con un tetrametro dattilico forma il cosiddetto verso archilocheo."}
{"id": "3386894", "revid": "56690308", "url": "https://it.wikipedia.org/wiki?curid=3386894", "title": "Itifallica", "text": ""}
{"id": "3386895", "revid": "56691085", "url": "https://it.wikipedia.org/wiki?curid=3386895", "title": "Itifallia", "text": ""}
{"id": "3386897", "revid": "1543377", "url": "https://it.wikipedia.org/wiki?curid=3386897", "title": "Disavventure di Sileno", "text": "La Disavventure di Sileno \u00e8 un dipinto a olio su tavola (76,2x126,55\u00a0cm) di Piero di Cosimo, databile al 1505-1510 circa e conservato nel Fogg Art Museum di Cambridge (Massachusetts).\nStoria.\nL'opera fa coppia con le \"Scoperta del miele\", e venne probabilmente vista da Vasari in casa di Giovanni Vespucci, che parl\u00f2 di alcune \u00abstorie baccanarie\u00bb.\nLa descrizione del soggetto risale a Panofsky, che nel 1939 trov\u00f2 la fonte nei \"Fasti\" di Ovidio (III, 735-760). Come nell \"Storie di Vulcano\" dello stesso artista torna il tema di una divinit\u00e0 portatrice di civilt\u00e0 tra gli uomini. Dal 1940 si trova nel museo americano.\nDescrizione e stile.\nLa scena \u00e8 composta attorno a un nodoso albero secco, come nell'altra scena della serie e mostra le disavventure di Sileno, che nell'altra scena stava arrivando a cavalcioni di un asino. La caduta da un cervo per colpa dell'ebbrezza, al centro, lo ferisce agli occhi, dandogli per\u00f2 il dono della preveggenza (a sinistra).\nA destra si vede il dio rurale che non riesce pi\u00f9 ad alzarsi, mentre alcuni satiri e menadi cercano di sollevarlo in ogni modo: tirandolo per le braccia o facendo leva con un'asse. Numerosi sono i riferimenti giocosi e comici, dai putti festosi ai fanciulli che inscenano giochi, fino all'itifallia del dio al centro del dipinto."}
{"id": "3386916", "revid": "729019", "url": "https://it.wikipedia.org/wiki?curid=3386916", "title": "Nuova Taipei", "text": "La citt\u00e0 di Nuova Taipei () \u00e8 la citt\u00e0 pi\u00f9 popolosa di Taiwan. L'area comprende una cospicua striscia della costa settentrionale di Taiwan e circonda il Bacino di Taipei, sede della capitale di Taiwan, Taipei. Nuova Taipei confina con la Contea di Yilan a est, con Keelung a nord e con la Contea di Taoyuan a sud.\nNuova Taipei era stata amministrata come Contea di Taipei (cinese tradizionale: \u81fa\u5317\u7e23 o \u53f0\u5317\u7e23) della Provincia di Taiwan fino alla sua riorganizzazione come municipalit\u00e0 controllata direttamente il 25 dicembre 2010. Inizialmente la forma romanizzata ufficiale del nome della citt\u00e0 era \"Citt\u00e0 di Xinbei\". Il nuovo sindaco Eric Chu richiese invece il nome \"Citt\u00e0 di Nuova Taipei\" come trascrizione ufficiale in alfabeto latino. Il Ministero dell'interno (MOI) approv\u00f2 la richiesta il 31 dicembre.\nSociet\u00e0.\nEvoluzione demografica.\nOltre l'80% dei residenti di Nuova Taipei vive nei 10 distretti che erano in precedenza citt\u00e0 controllate dalla Contea (Banqiao, Luzhou, Sanchong, Shulin, Tucheng, Xizhi, Xindian, Xinzhuang, Yonghe e Zhonghe) e che rappresentano un sesto dell'area. Il 28,8% dei residenti si \u00e8 trasferito nell'area di Nuova Taipei dalla Citt\u00e0 di Taipei.\nGoverno e infrastruttura.\nAmministrazione municipale.\nNuova Taipei controlla 29 distretti (\u5340). Le entit\u00e0 suburbane consistono di 1.017 villaggi (\u91cc), che a loro volta sono suddivisi in 21.683 quartieri (\u9130) (giugno 2008).\nGoverno nazionale.\nIl Distretto di Xindian a Nuova Taipei ospita la sede dell'Aviation Safety Council, l'ente per la sicurezza dei voli di Taiwan.\nInfrastrutture e trasporti.\nL'area \u00e8 servita dalla Ferrovia ad alta velocit\u00e0 di Taiwan attraverso la Stazione di Banqiao.\nLa Linea Yilan dell'Amministrazione delle Ferrovie di Taiwan corre attraverso Gongliao, Shuangxi e Ruifang. La Western Line corre attraverso Xizhi, Banqiao, Shulin e Yingge. La Linea Pingxi collega Pingxi a Ruifang.\nLa metropolitana di Taipei serve l'area attraverso la Linea Tamsui a Tamsui, la Linea Zhonghe a Yonghe e Zhonghe, la Linea Luzhou a Sanchong e Luzhou, la Xindian Line a Xindian e la Linea Bannan da Banqiao fino all'esterno.\nIl traffico aereo dell'area \u00e8 servito dall'Aeroporto Internazionale di Taipei Taoyuan nella vicina Contea di Taoyuan e dall'Aeroporto di Songshan a Taipei.\nAttrazioni turistiche.\nNuova Taipei vanta un'ampia gamma di attrazioni storiche, nauturali e culturali. Tra le attrazioni storiche sono da ricordare Forte Santo Domingo, i resti della dinastia Qing a Tamsui e le vecchie citt\u00e0 minerarie di Jiufen, Jinguashi e Jingtong a est. Il tempio pi\u00f9 famoso \u00e8 il Tempio di Zushi a Sanxia. Sanxia contiene anche la storica Via di Minquan. Ci sono numerosi interessanti musei, come il Museo della Ceramica di Yingge, il Museo delle Religioni del mondo di Yonghe, il Museo di Archeologia Shisanhang di Bali, il Museo del T\u00e8 di Pinglin e il Museo Ju Ming di Jinshan.\nLe attrazioni naturali comprendono le cascate di Wulai e di Shifen, le sorgenti termali di Wulai, le formazioni geologiche dei camini delle fate presso la costa marina di Yehliu, e le escursioni a Guanyinshan, Wulai, Pingxi e lungo la costa nord-orientale. Tra le spiagge pi\u00f9 popolari si annoverano Fulong e Baishawan.\nTra i luoghi di interesse turistico si segnalano poi i grandi mercati notturni della zona: quello di Xingnan (\u8208\u5357\u591c\u5e02) a Zhonghe, quello di Nanya (\u5357\u96c5\u591c\u5e02) a Banqiao e quello di Xinzhuang (\u65b0\u838a\u591c\u5e02) nella localit\u00e0 omonima."}
{"id": "3386918", "revid": "167900", "url": "https://it.wikipedia.org/wiki?curid=3386918", "title": "New Taipei", "text": ""}
{"id": "3386920", "revid": "223320", "url": "https://it.wikipedia.org/wiki?curid=3386920", "title": "Virginio Simonelli", "text": ""}
{"id": "3386921", "revid": "729019", "url": "https://it.wikipedia.org/wiki?curid=3386921", "title": "Offensiva Kerenskij", "text": "L'offensiva Kerenskij (conosciuta anche come offensiva di luglio o offensiva della Galizia) fu l'ultima offensiva lanciata dalla Russia durante la prima guerra mondiale ed ebbe luogo nel luglio del 1917.\nAntefatti.\nL'offensiva fu ordinata dal Ministro della Guerra del Governo Provvisorio russo Aleksandr Kerenskij e fu guidata dal generale Brusilov. La decisione di lanciare questa offensiva non tenne conto del forte desiderio di pace che, a partire dalla rivoluzione di febbraio, si era man mano instillato nelle menti del popolo e, specialmente, nelle menti dei soldati russi, le cui capacit\u00e0 e volont\u00e0 di combattere stava rapidamente scemando.\nLa disciplina all'interno dell'esercito russo aveva raggiunto un punto di crisi a partire dall'abdicazione dello zar Nicola. Il cosiddetto \"Ordine numero 1\" del Soviet di Pietrogrado aveva tremendamente privato gli ufficiali dei loro poteri, assegnando il controllo principale alle \"commissioni dei soldati\". L'abolizione della pena di morte fu un altro fattore destabilizzante, cos\u00ec come la presenza, sul fronte, di un gran numero di agitatori rivoluzionari, anche bolscevichi, che propagandavano idee disfattiste sull'esito della guerra. Per di pi\u00f9, il comando generale non ag\u00ec appropriatamente in maniera efficace contro la democratizzazione dell'esercito e furono troppo lenti nel reagire alle difficolt\u00e0 che stavano insorgendo. Lo Stavka, il comandante in capo dell'Armata russa non aveva pi\u00f9 influenza, esercitare il controllo e il ripristino del potere ufficiale risult\u00f2 essergli difficile perch\u00e9 i soldati non gli avrebbero mai dato ascolto.\nLe rivolte e gli ammutinamenti sul fronte diventarono comuni e gli ufficiali diventarono i bersagli delle proteste dei soldati e talvolta furono assassinati. Inoltre, la politica del nuovo governo verso la guerra fu quella di uno sforzo per adempiere agli obblighi verso gli alleati della Russia, invece che per lottare per una vittoria totale, dando cos\u00ec un'ulteriore motivazione meno credibile ai soldati a combattere.\nKerenskij, per\u00f2, sperava che un'importante vittoria avrebbe fatto guadagnare il favore popolare ed avrebbe risollevato il morale dei soldati, rafforzando cos\u00ec il debole governo provvisorio e dimostrando l'efficacia dell'\"esercito pi\u00f9 democratico del mondo\", come gli piaceva chiamarlo.\nL'offensiva.\nIniziando il 1\u00ba luglio, le truppe russe attaccarono le forze tedesche ed austro-ungariche in Galizia, spingendole verso Leopoli. Le operazioni coinvolsero la 7\u00aa, l'8\u00aa e l'11\u00aa Armata russa, che si contrapposero alla S\u00fcdarmee austro-tedesca, alla 3\u00aa ed alla 7\u00aa Armata austro-ungarica.\nI successi russi iniziali furono il risultato di un potente fuoco di artiglieria effettuato prima dell'assalto. Gli austro-ungarici non riuscirono a resistere al bombardamento e i russi si infiltrarono attraverso il varco che si era aperto tra le linee nemiche, il tutto senza incontrare resistenza. I tedeschi invece resistettero tenacemente e i russi soffrirono perdite elevate, al punto che la demoralizzazione inizi\u00f2 ad espandersi a macchia d'olio tra la fanteria ed i successi russi furono dovuti solamente all'intervento dei reparti di cavalleria e di artiglieria e dei battaglioni speciali \"d'assalto\", recentemente creati dal generale Kornilov. Gli altri soldati, per la maggior parte, si rifiutarono di obbedire agli ordini. Le commissioni dei soldati discussero se gli ufficiali dovessero essere seguiti o no. Anche quando una divisione non si rifiutava categoricamente di combattere, nessun ordine veniva eseguito senza che ci fosse una discussione preliminare da parte del comitato di divisione, e, anche quando quest'ultimo decideva di obbedire agli ordini, solitamente era troppo tardi per sortire qualche effetto utile.\nL'avanzata russa si arrest\u00f2 il 16 luglio. Il 18 le truppe tedesche ed austro-ungariche contrattaccarono, incontrando scarsa resistenza ed avanzando attraverso la Galizia e l'Ucraina fino alle sponde del fiume Zbru\u010d. Il 20 luglio avvenne la rottura definitiva della linea dei russi ed al 23 questi ultimi si erano ritirati per 240 chilometri.\nConseguenze.\nIl governo provvisorio fu enormemente indebolito da questo disastro militare e la possibilit\u00e0 che i bolscevichi tentassero un colpo di stato divenne molto reale. Lungi dal rafforzare il morale dell'esercito russo, questa offensiva dimostr\u00f2 che quello stesso morale non esisteva pi\u00f9. Nessun generale russo poteva a quel punto contare che i soldati sotto il suo comando facessero ci\u00f2 che gli era ordinato.\nQuesta offensiva facilit\u00f2 l'inizio dei cosiddetti \"Giorni di luglio\" ed influenz\u00f2 anche la situazione in Romania. Le forze russo-rumene, che avevano rotto il fronte austro-ungarico a M\u0103r\u0103\u015fti per dare supporto all\"'offensiva Kerenski\", dovettero fermare la loro avanzata. Un ulteriore combattimento ebbe luogo tra i tedeschi ed i russi nel 1917. Il 1\u00ba settembre 1917 i tedeschi attaccarono e catturarono Riga. I soldati russi posti a difesa della citt\u00e0 si rifiutarono di combattere e fuggirono davanti all'avanzata delle truppe nemiche."}
{"id": "3386922", "revid": "298229", "url": "https://it.wikipedia.org/wiki?curid=3386922", "title": "Campionati europei di atletica leggera indoor 2011 - Pentathlon", "text": "La gara si \u00e8 svolta il 4 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:"}
{"id": "3386923", "revid": "486946", "url": "https://it.wikipedia.org/wiki?curid=3386923", "title": "Offensiva di luglio", "text": ""}
{"id": "3386924", "revid": "1543377", "url": "https://it.wikipedia.org/wiki?curid=3386924", "title": "Robin Welsh", "text": "Biografia.\nInizialmente giocatore di rugby, partecip\u00f2 all'et\u00e0 di 54 anni ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'oro nella squadra britannica con i connazionali Laurence Jackson, Thomas Murray, William K. Jackson, John T. S. Robertson-Aikman, John McLeod, William Brown e D. G. Astley.\nNell'edizione l'argento and\u00f2 agli svedesi, il bronzo alla Francia."}
{"id": "3386927", "revid": "339392", "url": "https://it.wikipedia.org/wiki?curid=3386927", "title": "Denny Lodi", "text": ""}
{"id": "3386928", "revid": "305108", "url": "https://it.wikipedia.org/wiki?curid=3386928", "title": "Palazzo del Governo di Reggio Calabria", "text": ""}
{"id": "3386929", "revid": "282579", "url": "https://it.wikipedia.org/wiki?curid=3386929", "title": "Operazione Volpe d'Argento", "text": ""}
{"id": "3386932", "revid": "287204", "url": "https://it.wikipedia.org/wiki?curid=3386932", "title": "Campionato mondiale di hockey su ghiaccio 2006", "text": "Il Campionato mondiale di hockey su ghiaccio 2006 \u00e8 stata la 70\u00aa edizione del massimo campionato di hockey su ghiaccio per nazionali organizzato dalla IIHF.\nI tornei.\nCampionato mondiale di hockey su ghiaccio maschile.\nIl 70\u00b0 Campionato mondiale di hockey su ghiaccio maschile di gruppo A si \u00e8 tenuto dal 5 al 21 maggio a Riga, in Lettonia.\nI tornei delle divisioni inferiori si sono tenuti nelle date e nei luoghi seguenti:\nCampionato mondiale di hockey su ghiaccio femminile.\nNon si \u00e8 disputato il Campionato mondiale di hockey su ghiaccio femminile a causa della concomitanza con il Torneo femminile di hockey su ghiaccio in occasione dei XX Giochi olimpici invernali svoltisi a Torino, in Italia..\nCampionato mondiale di hockey su ghiaccio U-20 maschile.\nIl 30\u00b0 Campionato mondiale di hockey su ghiaccio U20 maschile di gruppo A si \u00e8 svolto dal 26 dicembre al 5 gennaio a Vancouver, Kelowna e a Kamloops, in Canada.\nLe divisioni inferiori si sono disputate nelle date e nei luoghi seguenti:\nCampionato mondiale di hockey su ghiaccio U-18 maschile.\nL'8\u00b0 Campionato mondiale di hockey su ghiaccio U18 maschile di gruppo A si \u00e8 svolto dal 12 al 22 aprile a Halmstad e \u00c4ngelholm, in Svezia.\nLe divisioni inferiori si sono disputate nelle date e nei luoghi seguenti:"}
{"id": "3386945", "revid": "1543377", "url": "https://it.wikipedia.org/wiki?curid=3386945", "title": "William Jackson (giocatore di curling)", "text": "Biografia.\nPartecip\u00f2 ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'oro nella squadra britannica con i connazionali Laurence Jackson, Robin Welsh, Thomas Murray, John T. S. Robertson-Aikman, John McLeod, William Brown e D. G. Astley. \nNell'edizione l'argento and\u00f2 agli svedesi, il bronzo alla Francia. Era il padre di Laurence Jackson."}
{"id": "3386947", "revid": "33751", "url": "https://it.wikipedia.org/wiki?curid=3386947", "title": "Qualificazioni all'AFF Cup 2008", "text": "Le qualificazioni all'AFF Cup 2008 si tennero a Phnom Penh, in Cambogia, dal 17 al 25 ottobre 2008. "}
{"id": "3386948", "revid": "6923", "url": "https://it.wikipedia.org/wiki?curid=3386948", "title": "Talkin' John Birch Paranoid Blues", "text": "Talkin' John Birch Paranoid Blues, conosciuta anche come Talkin' John Birch Society Blues e Talkin' John Birch Blues, \u00e8 una canzone scritta da Bob Dylan nel 1962 e contenuta nel triplo album del 1991 intitolato \"The Bootleg Series Volumes 1-3 (Rare &amp; Unreleased) 1961-1991\".\nIl brano \u00e8 contenuto anche nelle rarissime prime copie stampate dell'album \"The Freewheelin' Bob Dylan\", prima che il brano fosse eliminato e rimpiazzato da un altro per ordine della CBS.\nIl brano.\nSi tratta di una canzone satirica, in stile \"blues parlato\", che racconta della paranoia del protagonista convinto che i comunisti, o i \"rossi\" come li chiama lui, stanno infiltrandosi nella nazione. Egli aderisce quindi alla John Birch Society, un'organizzazione anti-comunista ultraconservatrice, ed inizia a cercare comunisti dappertutto: sotto il letto, nel camino, dentro il water e nel cruscotto dell'auto. Dopo aver esaurito i posti dove cercare, inizia a sospettare persino di s\u00e9 stesso.\nCensura all'Ed Sullivan Show.\n\"Talkin' John Birch Paranoid Blues\" \u00e8 stata al centro di una celebre polemica che catapult\u00f2 il giovane Dylan all'attenzione nazionale e che gioc\u00f2 una parte significativa nell'uscita del suo secondo album, \"Freewheelin' Bob Dylan\". Il 12 maggio 1963, con il disco sul punto di essere pubblicato, Dylan fu invitato ad apparire dal vivo nell'importante trasmissione televisiva \"The Ed Sullivan Show\" della CBS. Lo show del sabato sera, uno dei pi\u00f9 popolari della televisione statunitense dell'epoca, che aveva lanciato al successo Elvis Presley e nel 1964 avrebbe fatto lo stesso per i Beatles.\nDurante le prove della trasmissione, Dylan suon\u00f2 qualcuno dei nuovi brani che sarebbero dovuti apparire sull'imminente album in uscita, ma i dirigenti del network non furono assolutamente entusiasti delle tematiche trattate in \"Talkin' John Birch Society Blues\", sarcastica canzone sulla paura ossessiva dell'America puritana verso il \"pericolo rosso\" (si era in piena Guerra Fredda).\nSia Sullivan che il produttore dello show, avevano gi\u00e0 sentito la canzone durante le prove del sabato mattina (11 maggio 1963) senza trovarvi niente di offensivo, e il brano era loro piaciuto moltissimo. Per\u00f2, quando Dylan si present\u00f2 per andare in onda il pomeriggio seguente, un dirigente della CBS gli chiese di sostituire la canzone con un'altra per paura di proteste da parte dei membri della John Birch Society, che si sarebbero potuti sentire offesi dalla canzone. Rifiutandosi categoricamente di eseguire un altro brano al posto della canzone \"incriminata\", Dylan lasci\u00f2 la trasmissione. L'incidente ebbe ampia risonanza sulla stampa, ne parlarono sia il \"New York Times\", sia \"Billboard\" che il \"The Village Voice\". Inoltre, la controversia arriv\u00f2 fino ai dirigenti della Columbia Records, che venuti a conoscenza della censura di \"Talkin' John Birch\", ordinarono di eliminare la canzone dall'album in uscita per evitare qualsiasi altra polemica.\nDylan stava attraversando una situazione molto delicata. Il suo primo album non era stato un successo commerciale, e non aveva ai tempi potere decisionale e contrattuale per protestare contro la decisione presa dalla casa discografica. L'album, fatta eccezione per un numero limitatissimo di copie pressate forse per errore, non venne mai stampato n\u00e9 distribuito con \"Talkin' John Birch Society Blues\" inclusa nella scaletta dei brani. Il disco fu invece pubblicato senza il brano della discordia e con l'occasione anche altre tre canzoni vennero sostituite. Alla fine Dylan trasse profitto dalla situazione. Non solo godette della pubblicit\u00e0 gratuita che la censura all'Ed Sullivan Show aveva suscitato, ma diede all'artista anche la possibilit\u00e0 di rivedere e correggere la selezione dei brani da includere in \"Freewheelin\"', togliendo qualche canzone da lui considerata ormai troppo \"datata\", troppo vicina allo stile del suo primo materiale. Oltre a \"Talkin' John Birch Society\", tolse dall'album altre tre canzoni, \"Let Me Die In My Footsteps\", \"Ramblin' Gamblin' Willie\" e \"Rocks and Gravel\". Al loro posto, trovarono spazio nel disco: \"Masters of War\", \"Girl from the North Country\", \"Bob Dylan's Dream\" e \"Talkin' World War III Blues\".\nRegistrazione ed esecuzione.\nDylan registr\u00f2 \"Talkin' John Birch Society Blues\" durante la prima seduta in studio per l'album \"Freewheelin' Bob Dylan\" tenutasi allo Studio A della Columbia, il 24 aprile 1962. La stesura del brano risaliva al febbraio 1962, e spartito e testo erano apparsi sul primo numero della rivista \"Broadside\", diventando la prima canzone di Dylan ad esservi pubblicata. Nel marzo 1963, dopo quasi un anno dall'incisione della versione dell'album, Dylan registr\u00f2 un demo della canzone per il suo editore musicale M. Witmark &amp; Sons. Questa versione \u00e8 quella poi pubblicata su \"\" nell'ottobre 2010.\nLa prima esecuzione in concerto del brano fu quella del 22 settembre 1962 alla Carnegie Hall di New York. Dopo l'episodio dellEd Sullivan Show\", Dylan spesso suonava la canzone introducendola con la frase: \"\u00abQuesta \u00e8 la canzone che non mi hanno fatto suonare in TV\u00bb\". L'esecuzione del brano proveniente dalla Carnegie Hall durante il concerto del 26 ottobre 1963, venne inclusa in \"The Bootleg Series Volumes 1-3 (Rare &amp; Unreleased) 1961-1991\". L'ultima esecuzione dal vivo del brano di cui si sia a conoscenza, \u00e8 quella del concerto di Halloween alla Philharmonic Hall, che apparve in ' nel marzo 2004."}
{"id": "3386955", "revid": "1543377", "url": "https://it.wikipedia.org/wiki?curid=3386955", "title": "Montagne di Mourne", "text": "Le montagne di Mourne o Mournes , montagne granitiche che si trovano nella contea di Down nel sudest dell'Irlanda del Nord, sono tra le pi\u00f9 famose montagne della nazione. L'area circostante e un'area di eccezionale bellezza naturalistica ed \u00e8 proposta come primo parco nazionale dell'Irlanda del Nord. Le Mourne sono possedute in parte dalla National Trust e vedono un gran numero di visitatori ogni anno. La montagna pi\u00f9 alta \u00e8 Slieve Donard con i suoi 849 metri di altezza. Il nome \"Mourne\" deriva dal nome di un clan o setta di Scoti che si chiamavano \"M\u00faghdorna\".\nDescrizione.\nI monti Mourne sono meta di molti turisti, hillwalkers, ciclisti e rock climbers. A seguito di una donazione nel 1993, la National Trust compr\u00f2 circa 5,30\u00a0km\u00b2 di terra delle Mourne. Questo include una parte di Slieve Donard e del vicino Slieve Commedagh, la seconda montagna del complesso con 767 metri di altezza.\nIl Mourne Wall \u00e8 la caratteristica pi\u00f9 famosa del luogo. Si tratta di un muro a secco di 35\u00a0km che attraversa quindici cime, costruito per segnare il confine dei 36\u00a0km\u00b2 di terra posseduti dalla Northern Ireland Water alla fine del primo decennio del 1800. Questa segu\u00ec una serie di leggi che permettevano la vendita, e lo stabilimento per la fornitura di acqua dalle Mourne alla citt\u00e0 di Belfast. La costruzione del Mourne Wall cominci\u00f2 nel 1904 e fu completatata nel 1922.\nAlcune montagne hanno il nome che comincia con \"Slieve\", che deriva dalla parola irlandese \"sliabh\", che significa \"montagna\". Alcuni esempi sono Slieve Donard, Slieve Lamagan e Slieve Muck. Ci sono anche altri nomi curiosi: Pigeon Rock; Buzzard's Roost; Brandy Pad; the Cock and Hen; Percy Bysshe; the Devil's Coach Road; e Pollaphuca, che significa \"buco delle fate e degli spiriti\".\nI Mourne sono molto popolari come meta per molte spedizioni The Duke of Edinburgh's Award.\nFlora e fauna.\nOltre la comune erba, la pianta pi\u00f9 comune che si trova sulle montagne Mourne \u00e8 l'erica. Tra le tante specie qui possiamo trovare l'erica a foglie incrociate (erica tetralix), l'erica a campana (erica cinerea), e il brugo (Calluna vulgaris)). Altre piante che crescono nell'area sono: l'Eriophorum angustifolium, Rhodiola rosea, Campanula rotundifolia, Thymus serpyllum, e la Oxalis.\nLe pecore pascolano in alto, e la zona \u00e8 anche la casa di uccelli, tra cui il corvo comune, il falco pellegrino, lo scricciolo e la poiana, la pispola, la ballerina gialla, il saltimpalo e il beccaccino. Una volta era anche la casa dell'aquila reale, che non si vede dal 1836.\nParco nazionale.\nLe montagne di Mourne sono state proposte come primo parco nazionale dell'Irlanda del Nord. Il progetto \u00e8 soggetto a delle controversie a causa del fatto che si tratta di un'area di propriet\u00e0 privata, con pi\u00f9 di 1.000 fattorie, e inoltre a causa delle paure derivate dall'impatto sulle comunit\u00e0 locali, la burocrazia e i prezzi delle case.\nCultura di massa.\nSecondo le leggende locali fu su queste montagne che Emer McDaid, il famoso fauno della mitologia irlandese, and\u00f2 a piangere dopo essere stato sconfitto dall'eroe scozzese Sunny in diverse maratone. Si dice che Sunny avrebbe tentato di raggiungere le montagne e sta tentando ancora oggi di trovare un modo per attraversare Canale del Nord.\nLe montagne sono immortalate in una canzone scritta da Percy French nel 1896, \"Mountains o'Mourne\". La canzone \u00e8 stata incisa in diverse occasioni, la versione pi\u00f9 famose \u00e8 di Don McLean.\nLe montagne di Mourne ispirarono anche C.S. Lewis a scrivere Il leone, la strega e l'armadio."}
{"id": "3386956", "revid": "125281259", "url": "https://it.wikipedia.org/wiki?curid=3386956", "title": "Bobby Dutch", "text": "Ha militato nel circuito indipendente, con il ring name di Bill Carr.\nCarriera.\nCarr inizia ad allenarsi e debutta il 9 gennaio 2010 ad uno show della FTW Pro Wrestling a Ronkonkoma, nei pressi di New York, subendo una sconfitta in un match di coppia insieme a Joe Ettell contro Johnny Kashmere e Matt Walsh. Riceve subito un match per il FTW World Tag Team Title in squadra con Spazz ma i due perdono contro i campioni Jay Lover e Tommy Budz in un Triple Treath Tag che comprendeva anche Evan Karagius &amp; Vinny The Guido. Il 24 aprile, ottiene la sua prima vittoria battendo Jay Lover, ma il 29 maggio, perde contro Jim Sullivan.\nWWE.\nFlorida Championship Wrestling (2010 - 2011).\nPochi giorni dopo il suo debutto firma un contratto di sviluppo con la WWE e debutta il 1\u00ba luglio 2010 in un dark match, ma viene sconfitto da Wes Brisco. Fa il suo debutto televisivo il 29 luglio vincendo un six-man tag team match in squadra con Devin Allen e Lucky Cannon contro Eli Cottonwood, Jinder Mahal e Jackson Andrews. La settimana successiva combatte in un match singolo contro Eli Cottonwood ma viene sconfitto. Successivamente, cambia il suo ring name in Bobby Dutch. Nel suo primo match con questo nome, ottiene una vittoria insieme a Rudy Parker contro Cable Jones e Jinder Mahal. Il 19 agosto, durante i tapings FCW, compete in un mixed-tag team match in coppia con Aksana sconfiggendo Rudy Parker e AJ quando Dutch schiena Parker. Tuttavia, il 2 settembre subisce una sconfitta in un tag team match insieme a Xavier Woods contro Eli Cottonwood e Jackson Andrews. La settimana successiva, rinnova la partnership con Woods ottenendo una vittoria ai danni di Rhys Ali e Devin Allen. Ormai in coppia fissa con Woods, il 15 settembre sconfigge Jacob Novak e Jinder Mahal. Sempre la stessa sera, compete in un 8-man tag team match in squadra con Big E. Langston, Titus O'Neil e Xavier Woods ma viene sconfitto dal team formato da Brodus Clay, Eli Cottonwood, Jackson Andrews e Shad Gaspard.\nIl 21 settembre, sempre in un 8-man tag team match, batte insieme a Conrad Tanner, Titus O'Neil e James Bronson il team di Ron Myers, Kenny Li, Cable Jones e Buck Dixon. Due giorni dopo, in un six-man tag team match insieme a Big E. Langston e Conrad Tanner, batte Roman Leakee, Fahd Rakman e Cable Jones. L'11 novembre, partecipa ad una battle royal a cinque uomini over the top rope insieme a Big E.Langston, Marcus Owens, Roman Leakee e Damien Sandow. Il 2 dicembre e il 17 dicembre subisce due sconfitte in match singoli rispettivamente contro Donny Marlow e Seth Rollins. Nel 2011, inizia un feud con il suo ex compagno di tag team Xavier Woods che culmina il 6 gennaio in uno scontro in cui \u00e8 Woods a prevalere. Il 31 gennaio, Dutch viene sconfitto in un six-man tag team match in squadra con Byron Saxton e Conor O'Brian dal team di Percy Watson, Johnny Curtis e Tito Colon. Il 12 febbraio, perde un 8-man tag team match in squadra con Leo Kruger, Jinder Mahal e Chimaera contro la squadra formata da Monty Lynch, Tito Colon, Kenneth Cameron e Trent Baretta grazie allo schienamento di Baretta proprio su Dutch. Combatte anche il 24 marzo, perdendo contro Richie Steamboat. Nei tapings FCW del 17 marzo, affronta Kenneth Cameron, subendo una sconfitta mentre in quelli del 14 aprile, vince un 6-man tag team match insieme a Conor O'Brian e Jinder Mahal contro Buddy Stetcher, Big E Langston e Donny Marlow. Combatte ancora il 28 aprile, perdendo contro Roman Leakee. Il 19 maggio, perde contro Percy Watson.\nIl 9 agosto 2011, la WWE licenzia Bobby Dutch.\nCircuiti Indipendenti (2011 - Presente).\nCarr, dopo il licenziamento della WWE, torna a combattere nel circuito indipendente. Il 3 dicembre, debutta nella Fight the World Wrestling dove, insieme a Thorson Creed e Kurt Varis, perde un 6-man tag team match contro Jim Sullvan, Maifu e Saifu. All'evento ACW the New Era Has Begun, il 10 dicembre 2011, batte Tony Fatu. Combatte ancora il 7 gennaio 2012, all'evento ACE Redemption, battendo Nathan Banner a Wallington, nel New Jersey. Successivamente, batte Mark Shurman per squalifica. Il 19 febbraio, perde in coppia con Ken Scampi contro Sugar Dunkerton e Taka Suzuki. Il 25 febbraio, subisce la sua prima sconfitta dopo il ritorno nelle indy per mano di Jack Gallow. Il 9 marzo, debutta anche per la Pro Wrestling Syndacate, competendo in un Gauntlet Match insieme a Justin Corino e Nick Brubaker e The Big O, che si aggiudica la contesa. Il 16 marzo, ha una title shot al FTW Heavyweight Championship, titolo della Fight The World Wrestling, federazione nella quale debutt\u00f2 nel 2010, ma il match contro il campione Jay Lover finisce in No Contest. Un altro match valido per il titolo, un 5-Man Match, vede trionfare Lover che conserva la cintura. Tuttavia, il 15 maggio, conquista il FTW World Tag Team Championship insieme a Jim Sullivan, sconfiggendo i Nigerian Nightmares, Maifu e Saifu. Il 5 maggio, sconfigge William Wyeth ad uno show dell'American Championship Entertainment e la settimana seguente, perde un 6-man tag team match in squadra con Smith James e Vince Steele contro Wyeth, Jack Gallow e Dan Maff. Il 1\u00ba giugno ad uno show della Northeast Wrestling, sconfigge Jay Freddie e, il giorno dopo, insieme a QT Marshall sconfigge Hale Collins &amp; Nocturne. Il 9 giugno, ad uno show della Showcase Championship Wrestling, perde un 6-man tag team match insieme a Judas Young e Mo Sexton contro il Team composto da Danny Demanto, Dave Greco e Justin Corino. Il 7 luglio, difende insieme a Sullivan i titoli dall'assalto di Jimmy Cash e Ken Scampi. Il 27 luglio, ad un evento della Beyond Wrestling, partecipa ad un 8-man Captain tag team match in squadra con Dan Barry, Ken Scampi e il capitano Johnny Cockstrong sconfiggendo la squadra di RD Evans, Evan Gelistico, Gary Jay e Pierre Abernathy. Il 18 agosto, perde contro William Wyeth. Il 15 settembre, difende i titoli con Sullivan in un Fatal 4-Way Tag Team Match dall'assalto dei Demolition, Jimmy Cash &amp; Kurt Varis e Ken Scampi &amp; Nightmare. Il 22 ottobre, fa coppia con Jim Duggan, sconfiggendo Mr. TA e Jake Manning.\nTitoli e riconoscimenti.\nFight The World Wrestling\nNew York Wrestling Connection"}
{"id": "3386960", "revid": "1005847", "url": "https://it.wikipedia.org/wiki?curid=3386960", "title": "Elezioni federali in Jugoslavia del dicembre 1992", "text": "Le elezioni federali in Jugoslavia del dicembre 1992 per la Camera dei Cittadini si sono tenute il 20 dicembre. Esse hanno visto la vittoria del Partito Socialista di Serbia; a seguito delle consultazioni, Primo ministro \u00e8 divenuto Radoje Konti\u0107 del Partito Democratico dei Socialisti del Montenegro."}
{"id": "3386961", "revid": "1543377", "url": "https://it.wikipedia.org/wiki?curid=3386961", "title": "Ingvald Huseklepp", "text": "Biografia.\n\u00c8 il padre di Erik Huseklepp ed Elise Huseklepp.\nCarriera.\nClub.\nGioc\u00f2 per quattro stagioni con la maglia del Brann. Proprio con questa maglia, vinse la Coppa di Norvegia 1976 e fu finalista perdente due stagioni dopo."}
{"id": "3386962", "revid": "1543377", "url": "https://it.wikipedia.org/wiki?curid=3386962", "title": "John Robertson Aikman", "text": "Biografia.\nPartecip\u00f2 ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'oro nella squadra britannica con i connazionali Laurence Jackson, Robin Welsh, William K. Jackson, Thomas Murray, John McLeod, William Brown e D. G. Astley.\nNell'edizione l'argento and\u00f2 agli svedesi, il bronzo alla Francia."}
{"id": "3386963", "revid": "204012", "url": "https://it.wikipedia.org/wiki?curid=3386963", "title": "John T. S. Robertson-Aikman", "text": ""}
{"id": "3386969", "revid": "1543377", "url": "https://it.wikipedia.org/wiki?curid=3386969", "title": "John McLeod (giocatore di curling)", "text": "Biografia.\nPartecip\u00f2 ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'oro nella squadra britannica con i connazionali Laurence Jackson, Robin Welsh, William K. Jackson, John T. S. Robertson-Aikman, Thomas Murray, William Brown e D. G. Astley. \nNell'edizione l'argento and\u00f2 agli svedesi, il bronzo alla Francia."}
{"id": "3386971", "revid": "1305772", "url": "https://it.wikipedia.org/wiki?curid=3386971", "title": "Collapse into Now", "text": "Collapse into Now \u00e8 il quindicesimo ed ultimo album del gruppo musicale dei R.E.M., uscito il 7 marzo 2011 in Europa e il giorno successivo in Nord America. L'album \u00e8 prodotto da Jacknife Lee e dai R.E.M., e vede la partecipazione di importanti ospiti quali Eddie Vedder, cantante e leader dei Pearl Jam, e Patti Smith."}
{"id": "3386975", "revid": "123922296", "url": "https://it.wikipedia.org/wiki?curid=3386975", "title": "Lingua comoriana", "text": "Il comoriano (nome nativo \"Shikomor\") \u00e8 la lingua pi\u00f9 diffusa e lingua ufficiale delle Comore e di Mayotte.\nSi tratta di un insieme di dialetti swahili, ma con un'influenza della lingua araba molto pi\u00f9 forte rispetto allo swahili standard. Ogni isola ha un dialetto diverso: quello di Anjouan \u00e8 chiamato \"Shindzuani\", quello di Moh\u00e9li \"Shimwali\", quella di Mayotte \"Shimaore\", e quello di Grande Comore \"Shingazija\". \nViene scritto sia in alfabeto arabo che latino."}
{"id": "3386990", "revid": "1522738", "url": "https://it.wikipedia.org/wiki?curid=3386990", "title": "Giubilo TV", "text": ""}
{"id": "3386993", "revid": "74801", "url": "https://it.wikipedia.org/wiki?curid=3386993", "title": "Guido Masala", "text": "Nathan Never e Legs Weaver.\nDopo aver cominciato a disegnare le prime tavole di una storia sulla serie regolare di Nathan Never, Masala viene scelto per introdurre la nuova testata Bonelli \u201cLegs Weaver\u201d (che in realt\u00e0 \u00e8 uno spin-off della serie pi\u00f9 conosciuta del trio di autori Antonio Serra, Michele Medda e Bepi Vigna) con un albo allegato allo speciale n\u00b04 dell\"'Agente Alfa\".\nL'albetto di 36 pagine ha uno stile grottesco filo nipponico che ben si sposa con il tono della storia semi umoristica sceneggiata da Serra.\nMa in realt\u00e0 la pubblicazione del n\u00b073 \u201cUn mondo di robot\u201d scritta da Medda viene ritenuta dallo stesso Masala il suo vero inizio.\nCon il n\u00b0113 su testi di Medda, sempre nella testata \u201cNathan Never\u201d, Masala abbandona l'utilizzo dei retini (applicati manualmente perch\u00e9 al tempo in Italia i software grafici non erano comunemente usati in questo campo) e sviluppa l'albo con uno stile pulito, classicheggiante e rigorosamente in bianco e nero. Successivamente per la serie regolare di Legs Weaver, su sceneggiatura di Stefano Piani, Masala realizza dei disegni semi umoristici per il n\u00b0 71 \u201cBig Toys\u201d rasentando il limite di ci\u00f2 che pu\u00f2 essere accettato dalla linea editoriale Bonelli. Il momento pi\u00f9 critico della sua carriera arriva con il n\u00b092 \u201cI persuasori occulti\u201d su testi di Luigi Mignacco. Per l'occasione, il disegnatore si presenta con una variazione riveduta e corretta dello stile grafico utilizzato nella storia precedente anche se, da pag.78, lo affianca l'inchiostratore Stefano Martino. Masala lascia la casa editrice nel luglio 2003.\nInfluenze stilistiche.\nLe sue preferenze vertono sulle produzioni fantascientifiche nipponiche come la saga di Gundam e Evangelion ma riguardano anche autori come Masamune Shirow, Katsuhiro \u014ctomo, Kenichi Sonoda e Hayao Miyazaki; Anglossassoni come Alex Raymond, Berni Wrightson, Brian Bolland, Arthur Adams, Alan Davis, Simon Bisley e Alex Ross. Europei come Moebius, Hermann, Bourgeon e Loisel. Italiani come Magnus, Sergio Toppi, Euleteri Serpieri, Dino Battaglia, Milo Manara e Tanino Liberatore.\nInfluenze letterarie.\nOltre prediligere autori fumettistici come Alan Moore, Frank Miller, Hugo Pratt, Alfredo Castelli e lo stesso Serra, \u00e8 un appassionato degli autori classici di avventura e di fantascienza come Verne, Asimov e Dick ma apprezza anche la letteratura di Orwell, Calvino, Buzzati, Kafka, Hoffmann, Dickens e Tolkien (per citare qualche nome).\nCuriosit\u00e0 grafiche.\nIn quasi tutte le sue pubblicazioni, Masala si raffigura mimetizzandosi tra le pagine come cameo e caratterizza qualche comparsa con i tratti di sue personali conoscenze o volti noti.\nIl ritiro dalle scene fumettistiche.\nNel 2003 si specializza nell'uso di software grafici e inizia una nuova attivit\u00e0 come illustratore pubblicitario (visual) per l'agenzia GruppoMisto Comunicazione, realizzando i lavori pi\u00f9 disparati che riguardano l'advertising (graphic senior) commissionati da clienti regionali, nazionali e internazionali.\nIl ritorno.\nNel gennaio 2011, Masala ritorna alla Sergio Bonelli Editore S.p.A. Adesso sta realizzando su testi di Stefano Vietti, le matite dell'albo \"Cielo di fuoco\" insieme agli inchiostri di Giacomo Pueroni. Questo sar\u00e0 il capitolo conclusivo della saga \"La guerra dei mondi\" (in edicola da aprile 2011) nella serie regolare di \"Nathan Never\"."}
{"id": "3386996", "revid": "1833487", "url": "https://it.wikipedia.org/wiki?curid=3386996", "title": "Uwabaki", "text": "Gli sono un tipo di pantofole giapponesi usate all'interno di edifici. Vengono indossate a casa, a scuola e in ditte o edifici pubblici nei quali \u00e8 proibito l'uso delle scarpe.\nTradizionalmente i giapponesi non gradiscono che all'interno dei luoghi di abitazione e, in generale, all'interno dei luoghi di studio o lavoro, vengano calzate le stesse scarpe utilizzate in strada. Quando qualcuno entra nel \"genkan\" (il tradizionale ingresso della casa giapponese) si toglie quindi le scarpe e indossa qualche altro tipo di calzatura.\nNell'ingresso di ogni edificio scolastico, dall'asilo al college, ogni studente ha il proprio armadietto chiuso dove conserva i suoi \"uwabaki\"."}
{"id": "3387005", "revid": "287204", "url": "https://it.wikipedia.org/wiki?curid=3387005", "title": "Robert Crewe-Milnes", "text": "Biografia.\nLe origini.\nCrewe era figlio di Richard Monckton Milnes, I barone Houghton, politico e poeta, e di sua moglie Annabella, figlia di John Crewe, II barone di Crewe. Apparteneva alla piccola nobilt\u00e0 britannica. Frequent\u00f2 la Harrow School nei pressi di Londra e il Trinity College di Cambridge.\nLa carriera.\nIscritto alle liste del Partito Liberale, fu segretario privato del ministro degli Esteri Granville. Nell'amministrazione liberale del 1892-1895 fu Lord Luogotenente d'Irlanda nel periodo in cui John Morley (1838-1923) era Capo Segretario. Nel 1894 successe a suo zio Hungerford Crewe, III barone di Crewe, come barone di Crewe ed ebbe la licenza reale di assumere il cognome della madre. Nel 1895 divenne Conte di Crewe nella Contea Palatina di Chester; dal 1905 al 1908 fu Lord presidente del Consiglio nel governo liberale; nel 1908, nel governo Asquith fu Segretario di Stato per le Colonie e leader del Partito Liberale alla Camera dei Lord e in questa vece si adoper\u00f2 a favore del \"Parliament Act\" del 1911 che toglieva ai Lord il diritto di veto. Fu Segretario di Stato per l'India dal 1910 al 1915 e nel 1911 ricevette i titoli di Conte di Madeley e Marchese di Crewe.\nFu nuovamente Lord presidente del Consiglio dal 1915 al 1916 e cur\u00f2 particolarmente il settore dell'istruzione servendo come \"Chairman of the Governing Body\" dell'Imperial College London. Fu presidente della \"Board of Education\" (ministero della Pubblica istruzione) e cancelliere dell'Universit\u00e0 di Sheffield; fu anche presidente del London County Council. Ricopr\u00ec l'incarico di ambasciatore a Parigi (1922-1928) e \"Secretary of State for War\" (ministro della Guerra) nel 1931. Come ambasciatore in Francia si adoper\u00f2 per la fondazione dell\"'University of London Institute in Paris\".\nLe opere.\nCrewe eredit\u00f2 i gusti letterari del padre e pubblic\u00f2 nel 1890 \"Stray Verses\" (\"Versi randagi\"). Fu autore di altre opere fra cui \"Gleanings from B\u00e9ranger \" (\"Spigolature da B\u00e9ranger\") stampato privatamente nel 1889. Scrisse anche una biografia sul suo secondo suocero (Archibald Rosebery), \"Lord Rosebery\", pubblicata nel 1931. Una sua poesia di guerra, \"A Harrow Grave in Flanders\", che tocca il tema di \"ci\u00f2 che sarebbe potuto essere\", fu pubblicata in diverse antologie durante e dopo la prima guerra mondiale.\nLa famiglia.\nNel 1880 Crewe spos\u00f2 Sybil Marcia (1857-1887), figlia di Frederick Graham, III baronetto di Netherby; ebbero quattro figli, tre femmine e un maschio che mor\u00ec nell'infanzia. Dopo la morte della moglie si rispos\u00f2 nel 1889 con una ragazza di diciotto anni, Margaret Etienne Hannah (Peggy) Primrose, figlia di Archibald Philip Primrose, V conte di Rosebery. Da questo matrimonio la coppia ebbe due figli.\nLord Crewe mor\u00ec nel giugno 1945, all'et\u00e0 di 87 anni. Poich\u00e9 non aveva eredi maschi i suoi titoli si estinsero."}
{"id": "3387007", "revid": "1573940", "url": "https://it.wikipedia.org/wiki?curid=3387007", "title": "Saitis", "text": "Saitis \u00e8 un genere di ragni appartenente alla famiglia Salticidae.\nDistribuzione.\nLe 33 specie oggi note rendono questo genere cosmopolita.\nIn Italia sono state reperite due specie di questo genere, S. barbipese S. tauricus. \nTassonomia.\nQuesto genere non \u00e8 un sinonimo anteriore di Prostheclina , a seguito di uno studio di Davies e Zabka del 1989.\nA dicembre 2010, si compone di 33 specie:\nSpecie trasferite.\nIn questo genere dall'ampia variabilit\u00e0 di caratteristiche, al dicembre 2010 si contano ben 22 specie trasferite ad altri generi:"}
{"id": "3387009", "revid": "375960", "url": "https://it.wikipedia.org/wiki?curid=3387009", "title": "Guglielmo Castelbarco", "text": ""}
{"id": "3387011", "revid": "1864952", "url": "https://it.wikipedia.org/wiki?curid=3387011", "title": "Miss Mondo 2005", "text": "Miss Mondo 2005, la cinquantacinquesima edizione di Miss Mondo, si \u00e8 tenuta il 10 dicembre 2005, presso il Crown of Beauty Theatre, a Sanya in Cina. Il concorso \u00e8 stato presentato da Tim Vincent e Angela Chow. Unnur Birna Vilhj\u00e1lmsd\u00f3ttir, rappresentante dell'Islanda \u00e8 stata incoronata Miss Mondo 2005, dalla detentrice del titolo uscente, Mar\u00eda Julia Mantilla."}
{"id": "3387015", "revid": "339392", "url": "https://it.wikipedia.org/wiki?curid=3387015", "title": "Artur Harris", "text": ""}
{"id": "3387020", "revid": "1305772", "url": "https://it.wikipedia.org/wiki?curid=3387020", "title": "All Star Game di pallavolo maschile 2008", "text": "L'All Star Game di pallavolo maschile 2008 fu la 18\u00aa edizione della manifestazione organizzata dalla FIPAV.\nRegolamento.\nAlla manifestazione presero parte due squadre, la Nazionale Italiana e una squadra creata apposta per l'evento, il Resto del Mondo.\nQueste due squadre sono composte, in questa edizione, dai giocatori stranieri e italiani presenti nel campionato italiano 2008-2009.\nVenne disputata una partita unica. La gara si svolse il 26 novembre al Palazzetto dello Sport di Monza, sede della manifestazione.\nFu nominato MVP della manifestazione il libero francese Hubert Henno."}
{"id": "3387025", "revid": "293068", "url": "https://it.wikipedia.org/wiki?curid=3387025", "title": "Renzo Piano Building Workshop", "text": ""}
{"id": "3387033", "revid": "7969", "url": "https://it.wikipedia.org/wiki?curid=3387033", "title": "Kadigia Bove", "text": ""}
{"id": "3387039", "revid": "1442080", "url": "https://it.wikipedia.org/wiki?curid=3387039", "title": "ATP Taipei 1978 - Singolare", "text": "Il singolare del torneo di tennis ATP Taipei 1978, facente parte della categoria Grand Prix, ha avuto come vincitore Brian Teacher che ha battuto in finale Tom Gorman 6-3, 6-3, 6-3."}
{"id": "3387041", "revid": "599013", "url": "https://it.wikipedia.org/wiki?curid=3387041", "title": "Elisha Scott", "text": "Carriera.\nGioc\u00f2 in Inghilterra con il Liverpool, con cui vinse il campionato nel 1922 e nel 1923. In seguito gioc\u00f2 ed allen\u00f2 anche il Belfast Celtic in Irlanda, con i quali conquist\u00f2 un campionato da giocatore-allenatore nel 1936 ed altri 9 soltanto da allenatore (1937, 1938, 1939, 1940, 1941, 1942, 1944, 1947, 1948)\nStatistiche da allenatore.\nClub.\n\"In grassetto le competizioni vinte.\""}
{"id": "3387044", "revid": "38120", "url": "https://it.wikipedia.org/wiki?curid=3387044", "title": "Discutiamo, discutiamo", "text": ""}
{"id": "3387045", "revid": "599013", "url": "https://it.wikipedia.org/wiki?curid=3387045", "title": "L'indifferenza", "text": ""}
{"id": "3387048", "revid": "38120", "url": "https://it.wikipedia.org/wiki?curid=3387048", "title": "Vangelo '70", "text": ""}
{"id": "3387049", "revid": "38120", "url": "https://it.wikipedia.org/wiki?curid=3387049", "title": "Vangelo 70", "text": ""}
{"id": "3387056", "revid": "1543377", "url": "https://it.wikipedia.org/wiki?curid=3387056", "title": "Chananporn Rosjan", "text": " Il successivo 31 maggio, la modella ha rappresentato la Thailandia al concorso Miss Universo 2005, che si \u00e8 tenuto a Bangkok, dove la Rosjan non \u00e8 riuscita ad entrare nella rosa delle quindici finaliste, ma ha ottenuto il riconoscimento \"Best National Costume\".\nIn precedenza la modella aveva rappresentato la Thailandia ai campionati mondiali di golf juniores a San Diego, in California, per quattro anni consecutivi dal 1992 al 1996. Ha frequentato le scuole superiori a New York, dove il suo tutore lavorava al consolato thailandese. \u00c8 poi tornata in patria dove ha ottenuto il \"bachelor\" in ingegneria elettrica presso l'Universit\u00e0 Thammasat di Bangkok.\nDopo aver abbandonato la carriera di modella, Chananporn Rosjan ha iniziato a lavorare come pilota per Thai AirAsia. Oltre al thailandese ed all'inglese, parla fluentemente tedesco ed italiano."}
{"id": "3387057", "revid": "119149305", "url": "https://it.wikipedia.org/wiki?curid=3387057", "title": "Teatro delle Saline", "text": "Il teatro delle Saline \u00e8 un centro teatrale di Cagliari. Prende il nome dal luogo dove \u00e8 situato, in prossimit\u00e0 dello stagno di Molentargius.\nCostruito negli anni Trenta (1931) e utilizzato come sede del dopolavoro dei dipendenti delle saline viene chiuso nel 1936, rimanendo inutilizzato per oltre 50 anni.\nLa riapertura, dopo un restauro ad opera della compagnia teatrale Akr\u00f2ama -Teatro Stabile d'Arte Contemporanea, arriv\u00f2 nel 1991. Il Teatro conserva le particolari forme dello stile Art Nouveau: affreschi policromi sul soffitto, dipinti baroccheggianti sulle pareti laterali, stucchi e motivi decorativi distribuiti sull'intera superficie. \u00c8 uno dei rari esempi di architettura teatrale che, grazie alla ristrutturazione, ha conservato nel tempo la propria destinazione d'uso, e riveste un'importanza fondamentale a ragione del suggestivo contesto ambientale in cui \u00e8 inserito.\nCon un palco di circa 130 m\u00b2 (11x11), 332 posti a sedere, una biblioteca aperta ad appassionati e studiosi, il teatro ospita annualmente convegni, congressi e diverse manifestazioni di enti pubblici e privati. Annualmente la struttura organizza la Stagione del teatro contemporaneo (riservata a compagnie teatrali italiane e internazionali gi\u00e0 affermate), la stagione 1 Euro Festival (ex stagione Teatro a Mille Lire, pi\u00f9 orientata verso un pubblico giovanile), la stagione Famiglie a Teatro (dedicata ai pi\u00f9 piccoli e alle famiglie) e Teatro per Ragazzi (riservato principalmente alle scuole)."}
{"id": "3387061", "revid": "119620421", "url": "https://it.wikipedia.org/wiki?curid=3387061", "title": "Finalmente (Virginio)", "text": "Finalmente \u00e8 il secondo lavoro discografico ed il primo EP del cantautore Virginio, pubblicato l'8 marzo 2011 dalla casa discografica Universal Music. L'anteprima del medesimo \u00e8 stata pubblicata su iTunes il 4 marzo 2011.\nDescrizione.\nL'ep, pubblicato in concomitanza con la vittoriosa partecipazione di Virginio alla decima edizione di \"Amici di Maria De Filippi\", \u00e8 composto da sette tracce, scritte ed arrangiate in gran parte dal cantautore stesso, pi\u00f9 una traccia bonus, disponibile solo nella versione pubblicata nell'iTunes Store. Due brani di questo lavoro, \"A maggio cambio\", scritta da Kekko Silvestre dei Mod\u00e0 e \"Non ha importanza\", sono state presentate durante la trasmissione ed incluse nella compilation \"Amici 10\".\nDall'ep due sono i singoli estratti, \"Ad occhi chiusi\", pubblicato l'8 marzo 2011 e \"Sale\", pubblicato il 20 maggio 2011.\nSuccesso commerciale.\nIl disco, nella settimana della sua pubblicazione, debutta alla 4\u00aa posizione della Classifica FIMI Album, sua massima posizione; rimane in top 15 per un mese. Successivamente viene certificato nel maggio 2011 disco d'oro per avere venduto oltre 30.000 copie.\nLe vendite dell'album sono state supportate anche dal primo singolo estratto, \"Ad occhi chiusi\", che debuttando alla 41\u00aa Top Singoli ha raggiunto successivamente come posizione massima la 20\u00aa della medesima classifica.\n\"Finalmente\", risulta essere il 40\u00ba disco pi\u00f9 venduto in Italia nel 2011, secondo la classifica di fine anno stilata sempre da FIMI."}
{"id": "3387063", "revid": "327653", "url": "https://it.wikipedia.org/wiki?curid=3387063", "title": "Concistori di Papa Paolo VI", "text": ""}
{"id": "3387066", "revid": "767487", "url": "https://it.wikipedia.org/wiki?curid=3387066", "title": "Colorado Mammoth", "text": "I Colorado Mammoth sono una squadra professionistica americana di lacrosse facente parte della National Lacrosse League.\nSono stati fondati nel 2003"}
{"id": "3387070", "revid": "287204", "url": "https://it.wikipedia.org/wiki?curid=3387070", "title": "Milosc dwudziestolatk\u00f3w", "text": ""}
{"id": "3387073", "revid": "998616", "url": "https://it.wikipedia.org/wiki?curid=3387073", "title": "Illuminazione alla Rembrandt", "text": "L'illuminazione alla Rembrandt \u00e8 una comune tecnica di illuminazione fotografica; prende il nome dal pittore olandese Rembrandt che spesso l'ha utilizzata nei suoi ritratti. Pu\u00f2 essere ottenuta con una luce e un riflettore, o con due luci. \u00c8 molto popolare perch\u00e9 permette di ottenere immagini naturali e avvincenti con un equipaggiamento minimo. \nL'illuminazione alla Rembrandt \u00e8 caratterizzata da un triangolo luminoso sotto gli occhi del soggetto sulla parte meno illuminata della faccia.\nDescrizione.\nPer ottenere l'illuminazione alla Rembrandt, generalmente la luce principale \u00e8 posta in alto su una parte della facciata; la luce secondaria (o un riflettore) \u00e8 posto a met\u00e0 altezza e sull'altra parte della facciata, impostata su circa la met\u00e0 della potenza della luce principale; il soggetto viene posto ad angolo rispetto alla videocamera, in modo che la luce principale gli illumini la parte lontana della faccia. \nLa luce principale crea una forma triangolare o a diamante sotto all'occhio. Una parte della faccia \u00e8 illuminata bene dalla luce principale, mentre sull'altra parte della faccia c'\u00e8 un'interazione di ombre e luce (chiaroscuro) che crea questa forma geometrica sulla faccia.\nIl triangolo non dovrebbe essere pi\u00f9 lungo del naso e non pi\u00f9 largo dell'occhio. Questa tecnica pu\u00f2 essere ottenuta impercettibilmente o molto radicalmente alterando la distanza tra il soggetto e la luce e la relativa energia della luce principale e di quella secondaria.\nOrigine del termine fotografico.\nIl pionieristico regista Cecil B. DeMille \u00e8 considerato il primo ad aver utilizzato il termine nella fotografia cinematografica. DeMille spieg\u00f2 nella sua autobiografia che, mentre girava \"\"The Warrens of Virginia\" (1915), prese in prestito alcuni riflettori portatili dalla Mason Opera House di Los Angeles e \"cominciai a fare ombre dove le ombre dovrebbero apparire in natura\". Quando il partner d'affari Sam Goldwyn vide il film con solo met\u00e0 faccia di un attore illuminata, temette che gli esercenti avrebbero pagato solo met\u00e0 del prezzo del film. Dopo che DeMille gli disse che si trattava della illuminazione alla Rembrandt \"la risposta di Sam fu di esultante sollievo: per l'illuminazione alla Rembrandt gli esercenti dovrebbero pagare il doppio!\"\"."}
{"id": "3387081", "revid": "1027057", "url": "https://it.wikipedia.org/wiki?curid=3387081", "title": "Salavat Julaev", "text": "Biografia.\n\u00c8 un eroe nazionale baschiro per aver partecipato alla rivolta di Puga\u010d\u00ebv. A lui \u00e8 dedicata la citt\u00e0 di Salavat. Prende nome da lui anche la principale squadra di hockey su ghiaccio di Ufa, il Salavat Julaev Ufa."}
{"id": "3387085", "revid": "158913", "url": "https://it.wikipedia.org/wiki?curid=3387085", "title": "Luis Alfredo Garavito", "text": "\u00c8 uno dei maggiori serial killer della Colombia insieme con Pedro Alonso L\u00f3pez e Daniel Barbosa.\nLe origini.\nGaravito, come tanti altri serial killer, ebbe un'infanzia piuttosto difficile: il padre, un uomo rude e violento, lo picchiava per una qualunque sciocchezza commessa e inoltre dovette sopportare alcuni abusi compiuti dai vicini. L'educazione che ricevette fu scarsa: infatti sapeva a malapena leggere e scrivere.\nDopo l'infanzia svilupp\u00f2, probabilmente a causa delle umiliazioni subite, tendenze all'alcolismo, al suicidio e alla perversione sessuale (specialmente alla pedofilia). Gli eccessi di alcool e la depressione gli costarono un periodo di ricovero. A 16 anni abbandon\u00f2 la casa dei genitori per trovare un lavoro e tirare avanti con il minimo necessario: divent\u00f2 cos\u00ec un venditore ambulante di piccoli gadget religiosi. Intanto i suoi problemi di alcolismo e pedofilia non accennavano a diminuire.\nFuria omicida.\nNel 1992 Garavito, non riuscendo pi\u00f9 a trattenere i suoi istinti feroci, incomincia un periodo di violenze che durer\u00e0 circa otto anni, fino al 1999. Il suo \"modus operandi\" era il seguente: assumeva false identit\u00e0 (un venditore ambulante, un mendicante in cerca di elemosina, un disabile in cerca di aiuto o un assistente umanitario) facendo avvicinare le vittime designate e, dopo averle portate in un luogo appartato e deserto, le assaliva con un machete decapitandole.\nTutte le sue vittime erano bambini di et\u00e0 compresa tra gli 8 e 13 anni, eccetto tre ragazzi di 16. I loro cadaveri, ridotti quasi a scheletri, venivano trovati diverso tempo dopo sottoterra, spesso seppelliti congiuntamente in fosse comuni: se ne trovarono in tutto alcune decine. Garavito era camaleontico: infatti non venne mai fermato o arrestato durante questo periodo grazie al suo abilissimo \"modus operandi\". Nonostante in Colombia l'omicidio non faccia normalmente notizia, si inizi\u00f2 a parlare di una \"Bestia\" che si aggirava per lo stato seminando il terrore tra la popolazione.\nLa fine.\nLuis Alfredo Garavito venne arrestato a Villavicencio il 22 aprile 1999 a seguito di un tentativo fallito di stupro ai danni di un bambino. Portato davanti a un investigatore, dopo una prima resistenza scoppi\u00f2 in un pianto dirotto e confess\u00f2 senza sosta 172 omicidi; diede ai poliziotti numerose informazioni su dove trovare i corpi e sul suo modo di agire. L'interrogatorio dur\u00f2 sette ore: a seguito di ci\u00f2 la polizia lo ritenne fortemente sospettato di oltre 200 omicidi. Dopo ventotto processi venne giudicato colpevole di 138 omicidi dei 172/200 che gli erano stati attribuiti.\nNon gli venne riconosciuta l'insanit\u00e0 mentale (nonostante le sue tendenze pedofile, l'alcolismo cronico, le tendenze suicide e l'elevato numero delle uccisioni) per cui fu dichiarato capace di intendere e di volere e accumul\u00f2 un totale di condanne a 1.853 anni di carcere, che furono successivamente scalati a 22. Infatti, secondo le leggi colombiane, un carcerato non pu\u00f2 restare in cella per pi\u00f9 di 40 anni; inoltre ottenne una riduzione di 8 anni perch\u00e9 si era offerto di aiutare gli agenti. Tuttavia, la legge colombiana stabilisce che chi si \u00e8 macchiato di crimini efferati nei confronti di minori non pu\u00f2 usufruire dei normali benefici giudiziari e deve scontare in carcere almeno 60 anni della pena inflitta. Nel caso di Garavito quindi, la riduzione di pena a 22 anni non \u00e8 applicabile e l'uomo dovr\u00e0 trascorre in carcere almeno 80 anni.\nLa prigionia.\nLuis Alfredo Garavito sta tuttora scontando la pena. Per paura che venga linciato dagli altri detenuti, \u00e8 rinchiuso in una cella d'isolamento, separato dagli altri. Secondo testimonianze delle guardie e del direttore del carcere, Garavito ha un comportamento molto gentile ed educato, cosa che ha meravigliato le guardie. Ha fatto sapere che si \u00e8 pentito delle sue azioni e che, una volta fuori dal carcere, ha intenzione di \"aiutare i bambini che sono stati vittime di abusi\". "}
{"id": "3387086", "revid": "767487", "url": "https://it.wikipedia.org/wiki?curid=3387086", "title": "Homebush Women's International at Sydney Olympic Park 2011", "text": "L'Homebush Women's International at Sydney Olympic Park 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Sydney in Australia dal 28 febbraio al 6 marzo 2011 su campi in cemento e aveva un montepremi di $25,000.\nVincitori.\nSingolare.\n Yurika Sema ha battuto in finale Rika Fujiwara 6-4, 5-7, 7-6(2)\nDoppio.\n Casey Dellacqua / Olivia Rogowska hanno battuto in finale Rika Fujiwara / Kumiko Iijima 3-6, 7-6(3), [10-4]"}
{"id": "3387090", "revid": "125483776", "url": "https://it.wikipedia.org/wiki?curid=3387090", "title": "Ponte di barche", "text": "Un ponte di barche \u00e8 un ponte che galleggia sull'acqua, formato principalmente da barche collegate l'una all'altra.\nDescrizione.\nGeneralmente ponti di questo tipo sono temporanei, ma possono anche venire utilizzati per periodi pi\u00f9 lunghi o in modo permanente, dove non \u00e8 conveniente andare a costruire un vero e proprio ponte a livello economico. Inoltre tali tipologie di ponti sono rimovibili per il passaggio di imbarcazioni e facilmente spostabili. La particolarit\u00e0 ingegneristica dei ponti di barche \u00e8 il fatto che, quando il livello delle acque sale, anche il ponte sale con esso.\nSono spesso utilizzati durante le guerre, per attraversare i fiumi pi\u00f9 facilmente. A volte, in questi casi, i ponti di barche venivano distrutti (distruggendo il passaggio o affondando le barche) una volta che le truppe erano passate, per non far passare altrettanto agevolmente il nemico. Esempi di questo tipo di impiego si ebbero durante la battaglia del Garigliano (1503) o la battaglia di Oudenaarde (1708). Tuttavia questa tipologia di ponti fu utilizzata ancor prima nella storia, dapprima dai cinesi e successivamente dai greci e dai persiani, che costruirono un ponte di barche sull'Ellesponto, e dagli antichi romani, che costruirono un ponte di barche addirittura sullo stretto di Messina, come raccontato da Plinio il Vecchio. Ovviamente hanno avuto un largo impiego anche durante la seconda guerra mondiale.\nAncora oggi esiste una specialit\u00e0 dell'Esercito italiano che si chiama \"Genio pontieri\", adibito anche alla costruzione di ponti di barche.\nVa evidenziato che, fino all'et\u00e0 moderna, pochissimi erano i ponti in muratura che solcavano i grandi fiumi dell'Italia Settentrionale, solo per citare un esempio, sul Ticino l'unico ponte in muratura dal lago Maggiore alla sua confluenza nel Po era il ponte coperto di Pavia, mentre sul Po, fino all'Ottocento, vi furono solo ponti di barche. \nIn Italia.\nIn Italia, ancora oggi, sono in funzione sette ponti di barche, alcuni soggetti a pedaggio, altri gratuiti:"}
{"id": "3387092", "revid": "307923", "url": "https://it.wikipedia.org/wiki?curid=3387092", "title": "Tangipahoa Tourism $25,000 Women'S Pro Classic 2011", "text": "Il Tangipahoa Tourism $ Women'S Pro Classic 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Hammond negli Stati Uniti d'America dal 28 febbraio al 6 marzo 2011 su campi in cemento e aveva un montepremi di $25\u00a0000.\nVincitori.\nSingolare.\n Madison Brengle ha battuto in finale St\u00e9phanie Foretz 6-3, 6-3\nDoppio.\n Julie Ditty / Christina Fusano hanno battuto in finale Mervana Jugi\u0107-Salki\u0107 / Melanie South 6-3, 6-3"}
{"id": "3387100", "revid": "304380", "url": "https://it.wikipedia.org/wiki?curid=3387100", "title": "Nicol\u00f2 Carlomagno", "text": ""}
{"id": "3387112", "revid": "125140158", "url": "https://it.wikipedia.org/wiki?curid=3387112", "title": "Jinder Mahal", "text": "Dhesi \u00e8 l'unico wrestler di origini indiane nella storia della WWE ad aver vinto il WWE Championship e lo United States Championship.\nBiografia.\nYuvraj Singh Dhesi \u00e8 il nipote di Gama Singh, considerato uno dei pi\u00f9 grandi \"heel\" nella storia della Stampede Wrestling.\nNel 2008 si \u00e8 laureato in comunicazione delle culture alla Calgary University; oltre alla lingua inglese, conosce anche l'hindi e il punjabi.\nCarriera.\nCircuito indipendente (2002\u20132010).\nYuvraj Singh Dhesi inizia ad allenarsi presso la palestra della Martial Arts Fitness sotto la guida di Allen Coage e debutta con il ring name Raj Dhesi.\nDopo aver lavorato per un breve periodo per la Hybird Wrestling Coalition, Dhesi debutta nella Stampede Wrestling nel 2005 insieme a suo cugino Gama Singh, con il quale vince lo Stampede International Tag Team Championship mantenendolo per circa otto mesi.\nNel 2008 Dhesi passa alla Prarie Wrestling Alliance, dove detiene il PWA Championship per quasi due anni. Nel 2009, durante un viaggio a Tampa (Florida), effettua un provino per la World Wrestling Entertainment.\nFlorida Championship Wrestling (2010\u20132011).\nNel 2010 firma un contratto con la World Wrestling Entertainment e viene inviato nel territorio di sviluppo della Florida Championship Wrestling.\nWorld Wrestling Entertainment (2011\u20132014).\nStoryline con Great Khali (2011\u20132012).\nIl 29 aprile 2011 esordisce a SmackDown con un breve siparietto on-stage con l'altro indiano del roster, The Great Khali. Dopo un breve dialogo, dice a quest'ultimo che doveva andare ad un incontro con i dirigenti WWE, segnale di un probabile debutto a breve. Nella puntata di SmackDown del 13 maggio, Jinder Mahal schiaffeggia The Great Khali, dicendogli che il modo nel quale si sta comportando \u00e8 una vergogna per l'India. La settimana dopo, porta Khali ad effettuare un Turn Heel durante il match di quest'ultimo contro Jey Uso. Dopo averlo sconfitto, Khali attacca anche l'altro fratello, Jimmy, effettuando un Turn Heel.\nLa settimana dopo, interviene dopo il match tra Great Khali e Kane, perso dal gigante indiano, portando quest'ultimo ad effettuare un definitivo Turn Heel attaccando il suo manager, Ranjin Singh e alleandosi con lui. Il 3 giugno, Jinder Mahal fa il suo debutto sul ring sconfiggendo Yoshi Tatsu in pochi minuti e a fine match, The Great Khali colpisce il giapponese con la \"Vise Grip\". Batter\u00e0 anche Trent Baretta e Vladimir Kozlov. Nella puntata di SmackDown del 19 agosto, Jinder Mahal partecipa alla battle royal per decretare lo sfidante di Randy Orton a WWE Night of Champions in un match valido per il World Heavyweight Championship ma viene eliminato da Mark Henry. Nella puntata di Raw del 5 settembre perde un Tag Team Match assieme a The Great Khali contro Kofi Kingston e Evan Bourne. Nella puntata di SmackDown del 9 settembre affrontano nuovamente gli Air Boom perdendo. Dopo il match Great Khali subisce uno schiaffo da Mahal dopo la Khali KissCam, il quale definisce il comportamento del gigante una vergogna per l'India. Khali dunque lo spinge e fa s\u00ec che subisca la Trouble In Paradise per mano di Kofi Kingston. Da qui l'alleanza si scioglie e nasce una faida fra i due. Nella puntata di SmackDown del 23 settembre Mahal vince un match contro The Great Khali per count out.\nInizia cos\u00ec la sua carriera da singolo e il 14 ottobre a Smackdown partecipa a una mega Battle Royal, nella quale il vincitore sceglier\u00e0 un match per un titolo. Mahal viene eliminato da Randy Orton che si aggiudicher\u00e0 il match ma fa comunque bella figura rimanendo tra gli ultimi tre. Nella puntata di Superstars del 20 ottobre, inizia una faida con Ted DiBiase affrontandolo e riuscendo a sconfiggerlo dopo un match molto combattuto. Il 25 novembre, a SmackDown, appare nel titantron poco prima dell'inizio del match di Ted DiBiase, criticandolo per aver effettuato un Turn Face ed aver abbandonato le ricchezze che aveva. Il 9 dicembre, Mahal riesce a chiudere bene il 2011, sconfiggendo l'americano con la \"Camel Clutch\". Partecipa alla Royal Rumble entrando col numero 14, ma viene eliminato dal rientrante The Great Khali.\nIl 16 febbraio, nel main event di SmackDown, non riesce a vincere la battle royal valevole per il posto lasciato vacante da Randy Orton nell'Elimination Chamber di SmackDown per il World Heavyweight Championship, poich\u00e9 viene eliminato da Ezekiel Jackson.\nA Over the Limit, partecipa ad una Battle Royal a 20 uomini, nella quale il vincitore avrebbe scelto un campione secondario da sfidare con la cintura in palio, ma viene eliminato da The Great Khali. Da giugno, appare anche nella nuova stagione di NXT, esordendo nello show giallo battendo Jason Jordan. Ad NXT, arriva in finale nel torneo per l'assegnazione dell'NXT Championship, battendo Bo Dallas e Richie Steamboat, ma perde proprio l'incontro decisivo contro Seth Rollins.\nInizia poi una breve rivalit\u00e0 con Ryback, completamente a senso unico, dato che l'atleta di Las Vegas sconfigge l'indiano in tutti e tre gli incontri. A Night of Champions, Mahal prende parte come opinionista nel kick off.\n3MB e rilascio (2012\u20132014).\nNella puntata di \"SmackDown\" del 22 settembre, attacca, insieme a Drew McIntyre, Brodus Clay durante il match di quest'ultimo contro Heath Slater, il quale si unisce al pestaggio. Esso si conclude quando Mahal chiude Clay nella Punjabi Clutch. Alla fine i tre si inchinano. Qualche giorno dopo, su Twitter, i tre annunciano di aver formato ufficialmente una stable e che la stable si chiamer\u00e0 The Three Man Band (3MB). Nella puntata di \"SmackDown\" del 12 ottobre, al loro debutto in coppia, Jinder Mahal e Heath Slater sconfiggono Santino Marella e Zack Ryder in un match di coppia. Il 7 novembre, prende parte al Fatal 4-Way match per decretare il contendente n\u00ba1 all'NXT Championship insieme a Justin Gabriel, Drew McIntyre e Bo Dallas, e a spuntarla \u00e8 proprio Mahal, che ottiene la possibilit\u00e0 di sfidare Seth Rollins per il titolo. Il 14 novembre, ad \"NXT\", viene sfidato da Bo Dallas con in palio il suo status di contendente n\u00ba1 all'NXT Championship e riesce a batterlo confermandosi tale.\nNel Pre-Show di Survivor Series, Mahal e Slater sconfiggono Santino Marella e Zack Ryder, mentre a , i 3MB vengono sconfitti da The Miz, Alberto Del Rio e Brooklyn Brawler. La sera dopo, nell'edizione di \"Raw\" dedicata agli Slammy Awards, i 3MB perdono un altro Six-man Tag Team match contro The Miz, Del Rio e Tommy Dreamer. Iniziano poi una breve rivalit\u00e0 con Sheamus, perdendo un 3-on-1 Handicap match, ma sconfiggendo l'irlandese in una 3-on-1 Over the Top Rope Battle Royal. Partecipa alla Royal Rumble con il numero 27 e viene eliminato da Sheamus. Il 12 aprile, a \"SmackDown\", i 3MB irrompono nel ring con l'intento di attaccare Triple H, ma vengono assaliti dai membri dello Shield. A Raw, chiamano poi i tre dello Shield per un confronto, ma dallo stage esce Brock Lesnar che attacca violentemente Mahal, Slater e McIntyre. Il 29 aprile, i 3MB attaccano lo Shield (Dean Ambrose, Roman Reigns e Seth Rollins), ma arrivano il Team Hell No (Daniel Bryan e Kane), che inizialmente sembrano volerli aiutare, ma con la fuga dello Shield, Bryan e Kane attaccano invece i 3MB. Nella puntata di \"Superstars\" del 7 novembre perde contro Kane. Nell'edizione di \"SmackDown\" dell'8 novembre i 3MB perdono contro gli Usos (Jey Uso e Jimmy Uso) e R-Truth.\nIl 12 giugno 2014 tramite il sito ufficiale, la WWE comunica il suo licenziamento.\nCircuito indipendente (2014\u20132016).\nDhesi lottato per la Reality of Wrestling (ROW) sotto il nome di Raj Singh nel loro iPPV estivo, FILA Summer of Champions 2014, sconfiggendo Jasper Davis. Il 24 ottobre nella All Star Wrestling (ASW) a Vancouver BC durante l'evento dal vivo Fright Night Live, Singh in coppia con suo cugino Gama Singh Jr. sconfiggono Kyle Sebastian e Collin Cutler per vincere il Tag Team Championship ASW. Tra il 2014 e il 2015, \u00e8 apparso nella World Wrestling Consiglio (WWC) contro stella la locale Ray Gonzalez. Ha inoltre partecipato a Qatar Pro Wrestling (QPW) torneo di Souq Waqif campionato nel mese di aprile 2015, dove ha finito come primo classificato. Il 5 maggio, Singh ha fatto il suo debutto per la giapponese Inoki Genome Federation (IGF), perdendo contro Wang Bin. Nel 2016, ha anche lottato per la Continental Wrestling Entertainment di The Great Khali Entertainment (CWE) in India.\nRitorno in WWE (2016\u2013presente).\nAlleanza con Rusev (2016\u20132017).\nMahal fece il suo ritorno in WWE nella puntata di \"Raw\" del 1\u00ba agosto 2016 dove sconfisse il suo ex-compagno dei 3MB Heath Slater. Dopo una serie di match di poco conto, anche a \"Main Event\" e \"Superstars\", nella puntata di \"Raw\" del 31 ottobre Mahal partecip\u00f2 ad una Battle Royal per determinare l'ultimo membro del \"Team Raw\" per \"Survivor Series\" ma venne eliminato. Dopo essersi alleato con Rusev, i due ebbero alti e bassi come team, e il 5 marzo, a \"Fastlane\", Mahal ruppe la sua alleanza con Rusev e pretese un match contro di lui; tuttavia, Rusev affront\u00f2 Big Show, venendo sconfitto, mentre Mahal affront\u00f2 a sorpresa Cesaro, venendo anch'egli sconfitto dallo svizzero. Il 2 aprile, nel Kick-off di \"WrestleMania 33\", Mahal partecip\u00f2 all'annuale Andr\u00e9 the Giant Memorial Battle Royal ma fu l'ultimo ad essere eliminato per mano di Mojo Rawley (atleta di \"SmackDown\"), il quale si aggiudic\u00f2 la contesa.\nWWE Champion (2017\u20132018).\nCon lo \"Shake-up\" dell'11 aprile 2017 Mahal pass\u00f2 al \"roster\" di \"SmackDown\". La settimana successiva vinse una Six-pack Challenge che includeva anche Dolph Ziggler, Erick Rowan, Luke Harper, Mojo Rawley e Sami Zayn, diventando il contendente n\u00ba1 al WWE Championship di Randy Orton grazie anche all'intervento dei Singh Brothers (Samir Singh e Sunil Singh). Il 30 aprile, a \"Payback\", Mahal e i Singh Brothers attaccarono Orton durante il suo House of Horrors match contro Bray Wyatt, causandone la sconfitta. Il 21 maggio, a \"Backlash\", Mahal sconfisse Orton grazie all'aiuto dei Singh Brothers, conquistando cos\u00ec il WWE Championship per la prima volta in carriera, in uno degli \"upset\" pi\u00f9 sorprendenti nella storia della WWE. Il 18 giugno, a \"Money in the Bank\", Mahal mantenne la cintura contro Orton, sempre grazie all'aiuto dei Singh Brothers. Il 23 luglio, a \"Battleground\", Mahal sconfisse Orton in un Punjabi Prison match grazie all'interferenza di The Great Khali. Nella puntata di \"SmackDown\" del 15 agosto Mahal venne sconfitto da John Cena per squalifica a causa dell'intervento di Baron Corbin, il quale prov\u00f2 ad incassare il Money in the Bank ma senza successo. Il 20 agosto, a \"SummerSlam\", Mahal difese il titolo contro Shinsuke Nakamura. L'8 ottobre, a \"Hell in a Cell\", Mahal sconfisse Nakamura nella rivincita titolata. Nella puntata di \"SmackDown\" del 7 novembre Mahal perse il WWE Championship contro AJ Styles dopo 170 giorni di regno. Il 17 dicembre, a \"Clash of Champions\", Mahal affront\u00f2 Styles per il titolo WWE nella rivincita ma venne sconfitto.\nRegni titolati (2018\u20132019).\nNella puntata di \"SmackDown\" del 26 dicembre 2018 Mahal sconfisse Tye Dillinger nei quarti di finale di un torneo per la riassegnazione del vacante United States Championship. Nella puntata di \"SmackDown\" del 16 gennaio Mahal sconfisse Xavier Woods nella semifinale del torneo, e quella stessa sera affront\u00f2 Bobby Roode nella finale per lo United States Championship ma venne sconfitto. Il 28 gennaio, alla \"Royal Rumble\", Mahal partecip\u00f2 all'omonimo match entrando col numero 17 ma venne eliminato da Kofi Kingston. Nella puntata di \"SmackDown\" del 30 gennaio Mahal partecip\u00f2 ad un Fatal 4-Way match che includeva anche Kofi Kingston, Rusev e Zack Ryder per determinare il contendente n\u00ba1 allo United States Championship di Bobby Roode ma il match venne vinto da Rusev. L'8 aprile, a \"WrestleMania 34\", Mahal vinse un Fatal 4-Way match per lo United States Championship che includeva anche il campione Randy Orton, Bobby Roode e Rusev, conquistando tale titolo per la prima volta. Con lo \"Shake-up\" dell'16 aprile Mahal pass\u00f2 al roster di \"Raw\", e con lui anche lo United States Championship; quella stessa sera, per\u00f2, Mahal perse il titolo statunitense contro Jeff Hardy dopo 8 giorni di regno. Il 27 aprile, a \"Greatest Royal Rumble\", Mahal affront\u00f2 Hardy nella rivincita per lo United States Championship (ora di propriet\u00e0 di \"SmackDown\") ma venne sconfitto. Nella puntata di \"Raw\" del 28 maggio Mahal affront\u00f2 Seth Rollins per l'Intercontinental Championship ma lo sconfisse per squalifica (e senza dunque il cambio di titolo). Il 17 giugno, a \"Money in the Bank\", Mahal venne sconfitto da Roman Reigns. Il 16 dicembre, a \"\", Mahal e Alicia Fox vennero sconfitti da R-Truth e Carmella (entrambi appartenenti al roster di \"SmackDown\") nella finale del Mixed Match Challenge. Il 27 gennaio, alla \"Royal Rumble\", Mahal partecip\u00f2 all'omonimo match entrando col numero 7 ma venne eliminato da Johnny Gargano. Il 7 aprile, nel Kick-off di \"WrestleMania 35\", Mahal partecip\u00f2 all'Andr\u00e9 the Giant Memorial Battle Royal ma venne eliminato da Braun Strowman. Il 23 aprile Mahal e i Singh Brothers passarono al roster di \"SmackDown\". Nelle puntate di \"SmackDown\" del 21 e 28 maggio Mahal prov\u00f2 a conquistare il 24/7 Championship di R-Truth nel backstage ma senza successo. Il 2 giugno, in un campo da golf, Mahal conquist\u00f2 il 24/7 Championship schienando R-Truth ma perdendolo immediatamente subito dopo contro lo stesso R-Truth. Il 6 giugno Mahal conquist\u00f2 il 24/7 Championship per la seconda volta schienando R-Truth in un aeroporto; subito dopo, per\u00f2, Mahal perse il titolo sull'aereo in volo mentre dormiva, e a schienarlo fu proprio R-Truth. Nella puntata di \"Raw\" del 14 ottobre 2019 Mahal pass\u00f2 in tale roster per effetto del Draft, risultando tuttavia inattivo a causa di un lungo infortunio.\nVarie faide (2020\u2013presente).\nMahal torn\u00f2 dopo una lunga assenza nella puntata di \"Raw\" del 27 aprile 2020 dove sconfisse Akira Tozawa. Dopo una breve apparizione nel backstage della puntata di \"Raw\" dell'11 maggio, in cui si intravide un possibile turn \"face\" del personaggio, nella puntata di \"Main Event\" del 13 maggio Mahal sconfisse Denzel Dejournette. In seguito, venne reso noto il 5 giugno che Mahal si sarebbe sottoposto ad un nuovo intervento chirurgico al ginocchio che lo avrebbe nuovamente tenuto fuori dalle scene per un breve periodo di tempo. Il 22 gennaio 2021, a \"Superstar Spectacle\", Mahal fece il suo ritorno insieme ai Bollywood Boyz (Samir Singh e Sunil Singh) in un match contro il WWE Champion Drew McIntyre e gli Indus Sher (Rinku e Saurav), in cui questi ultimi tre trionfarono. Mahal torn\u00f2 ufficialmente il 10 maggio a \"Raw\", affiancato da Shanky e Veer, sconfiggendo Jeff Hardy. Il 21 agosto, a \"SummerSlam\", Mahal venne sconfitto da Drew McIntyre. Il 4 ottobre, per effetto del Draft, Mahal e Shanky passarono al roster di \"SmackDown\" (tale spostamento non sarebbe valso prima di \"Crown Jewel\"). Nella puntata di \"Raw\" dell'11 ottobre Mahal trionf\u00f2 su Kofi Kingston nei quarti di finale del King of the Ring. Nella puntata di \"Raw\" del 18 ottobre Mahal venne per\u00f2 sconfitto ed eliminato da Xavier Woods nelle semifinali del torneo. Nella puntata di \"SmackDown\" del 19 novembre Mahal prese parte ad un Fatal 4-Way match che comprendeva anche Cesaro, Ricochet e Sheamus per un posto nel \"Team SmackDown\" per \"Survivor Series\" ma l'incontro venne vinto da Sheamus grazie all'intervento di Ridge Holland. Il 21 novembre, a \"Survivor Series\", Mahal prese parte ad una Battle Royal dedicata a The Rock ma venne eliminato. Nella puntata di \"SmackDown\" del 26 novembre Mahal prese parte una Battle Royal per determinare il contendente n\u00b01 all'Universal Championship di Roman Reigns ma venne eliminato da Shanky. Nella puntata di \"SmackDown\" del 24 dicembre Mahal partecip\u00f2 ad un Gauntlet match per determinare il contendente n\u00b01 all'Intercontinental Championship di Shinsuke Nakamura ma venne eliminato in pochi istanti da Ricochet. Nella puntata di \"SmackDown\" del 14 gennaio Mahal e Shanky presero parte ad un Fatal 4-Way Tag Team match per determinare i contendenti n\u00b01 allo SmackDown Tag Team Championship degli Usos (Jey Uso e Jimmy Uso) che comprendeva anche Cesaro e Mansoor, i Los Lotharios (Angel e Humberto) e i Viking Raiders (Erik e Ivar) ma il match venne vinto da questi ultimi."}
{"id": "3387115", "revid": "599013", "url": "https://it.wikipedia.org/wiki?curid=3387115", "title": "Gunnar Andreassen", "text": "Carriera.\nGiocatore.\nClub.\nAndreassen gioc\u00f2 per l'intera carriera con la maglia del Fredrikstad, dal 1933 al 1950 (con l'eccezione dell'occupazione tedesca in Norvegia della seconda guerra mondiale).\nNazionale.\nAndreassen gioc\u00f2 due volte per la , nel 1939 e nel 1945 (la squadra non disput\u00f2 incontri negli anni della guerra). Fu tra i convocati anche per il .\nAllenatore.\nAndreassen fu manager del Fredrikstad dal 1953 al 1956. In seguito, guid\u00f2 lo \u00d8stsiden dal 1959 al 1962."}
{"id": "3387116", "revid": "767487", "url": "https://it.wikipedia.org/wiki?curid=3387116", "title": "Mean Machine (Tyrant)", "text": "Mean Machine, prodotto nel 1984 dalla Camel Records, \u00e8 il primo album della band tedesca heavy metal Tyrant.\nEdizioni.\n1984\n- Stampa mondiale su vinile della \"Camel Records\".\n- Stampa versione canadese su vinile della \"Banzai\".\n1988\n- Ristampa della versione canadese su CD della \"Hot Blood\" \n1990\n- Ristampa su CD della \"Aurophone\" con l'aggiunta di 3 bonus tracks tratte dall'album Ruling the World:\n2009\n- Ristampa su CD della \"Battle Cry\" con l'aggiunta di 4 bonus tracks:"}
{"id": "3387117", "revid": "110157", "url": "https://it.wikipedia.org/wiki?curid=3387117", "title": "Nikolina Lon\u010dar", "text": "In qualit\u00e0 di rappresentante ufficiale del Montenegro, la Lon\u00e7ar avrebbe dovuto partecipare all'edizione del 2010 del concorso di bellezza internazionale Miss Universo, ma non ha potuto prendervi parte all'ultimo momento.\nIn compenso ha partecipato a Miss Universo 2011, come rivelato da Vesnom de Vin\u010dom, presidente dell'organizzazione di Miss Montenegro, che si \u00e8 tenuto a S\u00e3o Paulo in Brasile il 12 settembre 2011. In occasione del concorso, la Lon\u010dar \u00e8 stata insignita del titolo di Miss Congeniality, titolo che va a Montenegro per la prima volta nella storia del concorso.\nNel 2012 ha inoltre preso parte a Miss Mondo 2012."}
{"id": "3387120", "revid": "287204", "url": "https://it.wikipedia.org/wiki?curid=3387120", "title": "Marek Stech", "text": ""}
{"id": "3387126", "revid": "648716", "url": "https://it.wikipedia.org/wiki?curid=3387126", "title": "Successione di interi frattale", "text": "Una successione di interi \u00e8 detta frattale se cancellando la prima occorrenza di ogni numero si ottiene di nuovo la sequenza iniziale.\nConsideriamo per esempio la successione:\n1, 1, 2, 1, 2, 3, 1, 2, 3, 4, 1, 2, 3, 4, 5, 1, 2, 3, 4, 5, 6, 1, 2, 3, 4, 5, 6, 7, 1, 2, 3, 4, 5, 6, 7, 8, 1, 2, 3, 4, 5, 6, 7, 8, 9, 1, 2, 3, 4, 5, 6, 7, 8, 9, 10, 1, 2...\nEssa \u00e8 formata elencando i numeri naturali, fermandosi ad ogni nuovo valore inserito e ripartendo dall'inizio:\nApplicando la definizione si ha (in corsivo i numeri cancellati):\n, 1, , 1, 2, , 1, 2, 3, , 1, 2, 3, 4, , 1, 2, 3, 4, 5, , 1, 2, 3, 4, 5, 6, , 1, 2, 3, 4, 5, 6, 7, , 1, 2, 3, 4, 5, 6, 7, 8, , 1, 2, 3, 4, 5, 6, 7, 8, 9, , 1, 2...\nParticolari tipi di successioni frattali.\nLa successione frattale in esempio \u00e8 anche \"incrementale\", ossia, se si togliessero tutti gli 1 si otterrebbe la stessa successione aumentata di 1.\nSi dice \"trasformazione ordinale\" di una successione di interi \"a(n)\" un'altra successione \"b(n)\" i cui termini \"b(k)\" rappresentano il numero dei valori uguali ad \"a(k)\" nell'insieme {\"a(1)\", ..., \"a(n)\"} compreso. Riprendendo come esempio la successione iniziale ed operando la trasformazione ordinale si ottiene:\n1, 2, 1, 3, 2, 1, 4, 3, 2, 1, 5, 4, 3, 2, 1, 6, 5, 4, 3, 2, 1, 7, 6, 5, 4, 3, 2, 1, 8, 7, 6, 5, 4, 3, 2, 1, 9, 8, 7, 6, 5, 4, 3, 2, 1, 10, 9, 8, 7, 6, 5, 4, 3, 2, 1, 11, 10...\nTogliendo tutti gli 1 dall'ultima successione si ottiene:\n2, 3, 2, 4, 3, 2, 5, 4, 3, 2, 6, 5, 4, 3, 2, 7, 6, 5, 4, 3, 2, 8, 7, 6, 5, 4, 3, 2, 9, 8, 7, 6, 5, 4, 3, 2, 10, 9, 8, 7, 6, 5, 4, 3, 2, 11, 10...\nquesta \u00e8 la successione di partenza incrementata di 1. Quindi la trasformata ordinale \u00e8 frattale incrementale e perci\u00f2 la sequenza iniziale \u00e8 frattale.\nSono dette frattali doppie le successioni che sono sia frattali che frattali incrementali.\nUn altro esempio di successione frattale doppia:\n1, 2, 1, 3, 2, 1, 4, 3, 2, 1, 5, 4, 3, 2, 1, 6, 5, 4, 3, 2, 1, 7, 6, 5, 4, 3, 2, 1, 8, 7, 6, 5, 4, 3, 2, 1, 9, 8, 7, 6, 5, 4, 3, 2, 1, 10, 9, 8, 7, 6, 5, 4, 3, 2, 1, 11, 10, 9, 8, 7, 6, 5, 4, 3, 2, 1, 12, 11, 10, 9, 8, 7, 6, 5, 4, 3, 2, ..."}
{"id": "3387127", "revid": "125829632", "url": "https://it.wikipedia.org/wiki?curid=3387127", "title": "Don Diablo", "text": "Si \u00e8 firmato anche col nome di Big Pineapple\nBiografia.\nNato a Coevorden (Paesi Bassi), Don Diablo \u00e8 tuttora un produttore discografico di fama mondiale, con sede ad Amsterdam. Compone brani per film, spot pubblicitari e per altri cantanti. Essendo proprietario di ben due case discografiche, \u00e8 spinto dall'associazione \"Dance4Life\", che va a scoprire i nuovi talenti musicali. Nel 2006 \u00e8 partito per Johannesburg e Citt\u00e0 del Capo proprio per questo motivo. Dato che era questa la vita di Don Diablo, MTV Networks ha cominciato a girare un documentario su di lui.\nCarriera.\nFirma un contratto che lo lega alla Sony Music all'et\u00e0 di 15 anni, e da l\u00ec comincia a diventare un vero e proprio produttore discografico e cantante. Molti dei suoi brani hanno come ingredienti i seguenti generi: Rock (anche se non \u00e8 uno dei generi di cui la sua musica \u00e8 composta), Future House ed electro. Nel 2004 pubblica il suo primo album, \"2Faced\", messo in commercio il 3 luglio. Nell'anno seguente \u00e8 da annotare che Don Diablo fonda la prima etichetta discografica, la \"Sellout Session\", e alza le posizioni in classifica olandese dei suoi brani: \"Blow\", \"Who's Your Daddy\", \"I Need to Know\", \"Stand Up\", \"This Way\" e \"Pain Is Temporary, Pride Is Forever\". Tra questi, \"Blow\" \u00e8 stato il singolo con maggior successo. L'anno seguente ha visto Don Diablo fare pi\u00f9 di 250 concerti da Londra a Tokyo e da Sydney a Miami. Nello stesso anno diventa anche uno dei DJ olandesi pi\u00f9 famosi al mondo. \"Live is a Festival\" \u00e8 il secondo album da lui pubblicato dopo quattro anni, nel 2008, mentre due anni dopo pubblica il terzo album \"Exit Studio Sweatshop\".\nDal 2010 il DJ comincia a pubblicare varie canzoni sulle pi\u00f9 grandi etichette discografiche del momento, come la \"Axtone\" di Axwell, la \"Protocol Recordings\" di Nicky Romero, la \"Size X Imprint\" di Steve Angello e la Spinnin Records. Nel 2013 produce la canzone per il videogame .\nNel 2014 fonda la sua etichetta Hexagon, stilisticamente HEXAGON, utilizzando come simbolo un esagono con al centro un cerchio, un triangolo senza base e due linee orizzontali parallele. La prima canzone pubblicata \u00e8 un suo remix della canzone \"Make Me Feel Better\" di Alex Adair, che si piazza al primo posto della classifica Beatport per due settimane; inoltre, la sua HEXAGON ottiene il riconoscimento come miglior nuova casa discografica dell\u2019anno. L\u2019etichetta di Don Diablo diventa una delle migliori anche nello scoprire nuovi talenti; artisti come Sagan, Raven &amp; Kreyn, Madison Mars, La Fuente, Tom Budin, Steff da Campo, Holl &amp; Rush, Bart B More sono stati scoperti grazie alla HEXAGON.\nNel 2015 viene pubblicato il singolo \"Chemicals\", prodotta insieme a Ti\u00ebsto e Thomas Troelsen. Nel 2017 pubblica una compilation chiamata \"Past, Present, Future\", contenente tracce come \"Cutting Shapes\", \"On My Mind\" ed anche la stessa \"Chemicals\". Sempre lo stesso anno pubblica vari singoli, come \"Take Her Place\", \"Children Of A Miracle\", \"Don\u2019t Let Go\". Il 9 febbraio 2018 viene pubblicato il suo album, \"FUTURE\", tramite HEXAGON, contenente 10 tracce pubblicate tra febbraio ed aprile. Nel corso del 2018 pubblica altre canzoni assieme a vari artisti internazionali, come \"Tunnel Vision\" e \"No Good\" realizzate con Zonderling, \"Survive\" con Emeli Sand\u00e9 e Gucci Mane e \"Heaven To Me\" con Alex Clare.\nNel 2019 pubblica \"You're Not Alone\" cantata da Kiiara, \"Fever\" con CID, \"Brave\" cantata da Jessie J, \"The Rhythm\", \"The Same Way\" cantata da 'KIFI, \"Never Change\" e \"Congratulations\" cantata da Brando. Pubblica inoltre, per la prima volta nella sua carriera, \"UFO\", un singolo in lingua russa, in collaborazione col rapper russo Eld\u017eej (\u042d\u043b\u0434\u0436\u0435\u0439).\n\u00c8 attualmente in corso la produzione dell'album \"Forever\", che \u00e8 stato preceduto da un tour mondiale e che doveva essere seguito da un concerto il 9 Maggio presso lo Ziggo Dome di Amsterdam, rimandato a data da destinarsi per via della pandemia di COVID-19. L'uscita dell'album \u00e8 stata rimandato a data da destinarsi e verr\u00e0 accompagnata da un documentario."}
{"id": "3387128", "revid": "1149807", "url": "https://it.wikipedia.org/wiki?curid=3387128", "title": "Lanamon", "text": ""}
{"id": "3387133", "revid": "767487", "url": "https://it.wikipedia.org/wiki?curid=3387133", "title": "Rozalia Mancewicz", "text": " In qualit\u00e0 di rappresentante ufficiale della Polonia, Mancewicz ha partecipato a Miss Universo 2011, che si \u00e8 tenuto a S\u00e3o Paulo in Brasile il 12 settembre 2011.\nAl momento dell'incoronazione, Mancewicz era studentessa di inglese presso l'universit\u00e0 di Bia\u0142ystok, con l'obiettivo di diventare un'interprete. In precedenza, Mancewicz era stata rappresentante ufficiale della propria nazione in occasione di Miss Tourism Queen International 2005, concorso svolto a Hangzhou, dove la modella polacca si era classificata al quarto posto."}
{"id": "3387134", "revid": "599013", "url": "https://it.wikipedia.org/wiki?curid=3387134", "title": "Alex Young (calciatore)", "text": "Carriera.\nVinse un campionato scozzese nel 1958 con gli Hearts, poi si trasfer\u00ec all'Everton con cui vinse un campionato inglese nel 1963 ed una FA Cup nel 1966."}
{"id": "3387137", "revid": "767487", "url": "https://it.wikipedia.org/wiki?curid=3387137", "title": "Fight for Your Life (Tyrant)", "text": "Fight for Your Life, prodotto nel 1985 dalla Scratch Records, \u00e8 il secondo album full-length della band tedesca heavy metal Tyrant.\nEdizioni.\n1985\n- Stampa mondiale su vinile della \"Scratch Records\".\n1991\n- Ristampa su CD della \"Gama/laserlight\" con il titolo Metal Rules e cover differente in 2 versioni: una con le stesse tracce dell'originale versione del 1985 e una con l'aggiunta di 2 bonus tracks prese dall'album Running Hot:\n2009\n- Ristampa su CD della \"Battle Cry\" con titolo e cover originali e con l'aggiunta di 2 bonus tracks prese dal singolo del 1982 \"I Wanna Make Love\":"}
{"id": "3387140", "revid": "144796", "url": "https://it.wikipedia.org/wiki?curid=3387140", "title": "Vereinstaler di Hannover", "text": ""}
{"id": "3387141", "revid": "144796", "url": "https://it.wikipedia.org/wiki?curid=3387141", "title": "W\u00fcrttemberg gulden", "text": ""}
{"id": "3387143", "revid": "767487", "url": "https://it.wikipedia.org/wiki?curid=3387143", "title": "George Hardwick", "text": ""}
{"id": "3387146", "revid": "599013", "url": "https://it.wikipedia.org/wiki?curid=3387146", "title": "Suore francescane di Nostra Signora delle Vittorie", "text": "Le Suore Francescane di Nostra Signora delle Vittorie (in portoghese \"Irm\u00e3s Franciscanas de Nossa Senhora das Vict\u00f3rias\") sono un istituto religioso femminile di diritto pontificio: le suore di questa congregazione pospongono al loro nome la sigla I.F.N.S.V.\nStoria.\nLa congregazione venne fondata da Mary Jane Wilson (1840-1916): nata in India da una famiglia inglese di fede anglicana, nel 1873 si convert\u00ec al cattolicesimo; inizi\u00f2 a lavorare come infermiera e nel 1881 si stabil\u00ec a Funchal, sull'isola di Madera.\nInsieme a una compagna, Am\u00e9lia Amaro de S\u00e1, form\u00f2 una compagnia di religiose infermiere per l'assistenza ai degenti negli ospedali e nel 1891 la comunit\u00e0 venne riconosciuta da Agostinho Barreto, vescovo di Funchal.\nLa congregazione, aggregata all'Ordine dei Frati Minori dal 21 novembre 1940, ricevette il pontificio decreto di lode il 30 aprile 1959 e le sue costituzioni vennero approvate definitivamente dalla Santa Sede il 18 maggio 1967.\nAttivit\u00e0 e diffusione.\nLe religiose si dedicano all'istruzione e all'educazione cristiana della giovent\u00f9 e alla cura dei malati.\nIl segno distintivo delle suore dell'istituto \u00e8 una catenina alla quale \u00e8 sospesa una medaglia in metallo bianco a forma di croce recante sul \"recto\" l'effigie di Nostra Signora delle Vittorie e sul \"verso\" il motto \"Charitas vinculum perfectionis\".\nSono presenti in Europa (Italia, Portogallo), in Africa (Angola, Repubblica Democratica del Congo, Mozambico, Sudafrica, Tanzania), in Asia (Filippine, India, Timor Est) e in Brasile; la sede generalizia \u00e8 a Sacav\u00e9m.\nAlla fine del 2008 la congregazione contava 418 religiose in 64 case."}
{"id": "3387147", "revid": "125050077", "url": "https://it.wikipedia.org/wiki?curid=3387147", "title": "Lentamente muore", "text": "Lentamente muore (\"A Morte Devagar\") \u00e8 una poesia della scrittrice brasiliana Martha Medeiros, pubblicata per la prima volta nel 2000 sul quotidiano \"Zero Hora\" di Porto Alegre, in Brasile, ed \u00e8 spesso erroneamente attribuita al poeta cileno Pablo Neruda. Con tale falsa attribuzione, circolata per anni nel web, fu letta anche al Senato della Repubblica da Clemente Mastella, in occasione del voto di fiducia che port\u00f2 alla caduta del secondo governo Prodi (24 gennaio 2008). \u00c8 dedicata alle persone che non hanno il coraggio di cambiare."}
{"id": "3387150", "revid": "767487", "url": "https://it.wikipedia.org/wiki?curid=3387150", "title": "Mitraglia e il verme", "text": "Mitraglia e il verme \u00e8 un film del 2005, scritto, diretto e prodotto da Daniele Segre. Il film, interamente ambientato in uno squallido bagno pubblico romano, non venne ammesso n\u00e9 al Festival di Venezia, n\u00e9 al Torino Film Festival; il regista, in merito a queste due esclusioni, ha detto: \nTrama.\nMercati generali di Roma: il guardiano dei bagni pubblici, soprannominato il \"Verme\", \u00e8 posseduto dal demone del gioco e non esita a giocarsi ai cavalli ogni suo guadagno giornaliero. Il vizio per le scommesse lo ha portato, nel corso degli ultimi anni, ad indebitarsi con Mitraglia, responsabile delle contrattazioni ortofrutticole ai Mercati e cliente abituale dei bagni, a causa dei calcoli renali da cui \u00e8 afflitto. Nonostante siano molto diversi caratterialmente, i due sono legati da una strana amicizia, da un rapporto di amore/odio: il Verme \u00e8 una persona umile e semplice, rassegnato alla povert\u00e0 e consapevole di vivere in una condizione misera da cui non potr\u00e0 mai uscire, Mitraglia \u00e8 uomo rozzo e avido, i cui unici interessi sono rivolti ai calcoli renali che lo perseguitano da molto tempo ed ai soldi che guadagna col lavoro e con un'infima attivit\u00e0 di usura. Nei momenti in cui i due protagonisti si incontrano nei bagni pubblici, finiscono sempre col discutere dei problemi e dei malesseri che li affliggono; il Verme, a rischio licenziamento, teme di essere sostituito prima o poi da una pi\u00f9 economica porta a gettoni, Mitraglia invece, anche lui pieno di debiti, contratti soprattutto con Bruto - il suo temibile scagnozzo - commenta i problemi lavorativi con il corrotto direttore dei Mercati e le continue difficolt\u00e0 nel riscuotere i crediti, sfogandosi ed accanendosi ogni volta sull'amico interlocutore. Ma gli affari illeciti in cui \u00e8 coinvolto finiscono per impelagarlo; scoperto di essere stato raggirato da Bruto, che nel frattempo gli aveva portato via i soldi, l'amante Iole e perfino il lavoro, Mitraglia si suicida con un colpo di pistola, proprio nei bagni dei Mercati, preferendo morire piuttosto che ritornare in prigione.\nProduzione.\nRegia, sceneggiatura, riprese.\nIl film, diviso in 3 scene (due giornate pi\u00f9 un sogno), \u00e8 stato girato in altrettanti piani sequenza, con una videocamera Beta digitale fissa in un punto, con soltanto tre stacchi di montaggio che corrispondono ognuno alla fine delle tre scene. L'utilizzo di questa tecnica registica \u00e8 stata progettata dal regista per valorizzare al meglio le qualit\u00e0 dei due interpreti, che riescono a conferire alla narrazione momenti di autenticit\u00e0 e naturalezza. Gli stessi due attori hanno inoltre collaborato alla sceneggiatura.\nPer la sequenza del sogno del Verme, era intenzione del regista di capovolgere e stravolgere il reale e per farlo, ha ideato, insieme a Ivana Gargiulo, una scenografia dal tono metafisico (con i gabinetti attaccati in ordine sparso sulla parete frontale) che richiama molto le opere di Giorgio de Chirico.\nIl film \u00e8 stato girato a colori ma \u00e8 stato poi decolorato in bianco e nero, perch\u00e9, a detta del regista stesso, \"sembrava fosse pi\u00f9 forte cos\u00ec\".\nEdizioni home video.\nDVD.\nLa versione DVD del film contiene, nei contenuti speciali, due album fotografici che raccolgono sia foto di scena (fatte da Marco Carosi) sia foto backstage (a cura di Carlo Pisani)."}
{"id": "3387151", "revid": "767487", "url": "https://it.wikipedia.org/wiki?curid=3387151", "title": "Knut Brynildsen", "text": "Carriera.\nClub.\nBrynildsen fu un attaccante del Fredrikstad, con cui vinse molti trofei.\nNazionale.\nBrynildsen gioc\u00f2 18 partite per la , segnando 10 reti. Partecip\u00f2 anche al . Debutt\u00f2 in Nazionale il 3 novembre 1935, giocando da titolare nella sconfitta per due a zero contro la . Durante il campionato mondiale di calcio 1938, nella partita contro l'Italia, verso la fine dei tempi regolamentari Brynildsen si present\u00f2 solo davanti al portiere italiano Aldo Olivieri e fece un gran tiro, che Olivieri riusc\u00ec a deviare con le dita. La palla tocc\u00f2 l'incrocio dei pali e fin\u00ec in calcio d'angolo. La parata fu cos\u00ec buona che il norvegese si avvicin\u00f2 al portiere e gli strinse la mano. Il 4 settembre 1938 arriv\u00f2 il primo gol, nella vittoria 2-1 sulla ."}
{"id": "3387155", "revid": "155634", "url": "https://it.wikipedia.org/wiki?curid=3387155", "title": "Marion Pellissier", "text": "Biografia.\nOriginaria di Montaimont, ha esordito in gare FIS il 18 novembre 2003 giungendo 44\u00aa in slalom speciale a Tignes. Ha debuttato in Coppa Europa il 17 gennaio 2006 a Haus piazzandosi 38\u00aa in discesa libera; nel 2008 ha disputato la sua prima gara in Coppa del Mondo sulle nevi di Crans-Montana, non riuscendo a concludere la seconda manche della combinata in programma, e ha conquistato il primo successo in Coppa Europa, nonch\u00e9 primo podio, in supercombinata a Sankt Moritz il 14 dicembre.\nIl 18 dicembre 2009 ha colto a Val-d'Is\u00e8re in supercombinata il suo miglior piazzamento in Coppa del Mondo (10\u00aa), risultato bissato il 27 gennaio 2012 a Sankt Moritz nella medesima specialit\u00e0. Il 29 gennaio 2015 ha ottenuto a Hinterstoder in combinata la sua ultima vittoria in Coppa Europa e il 19 marzo successivo il suo ultimo podio nel circuito, nella discesa libera disputata a Soldeu/El Tarter (3\u00aa).\nSi \u00e8 ritirata nel corso della stagione 2016-2017; la sua ultima gara \u00e8 stata il supergigante di Coppa del Mondo disputato a Cortina d'Ampezzo il 29 gennaio, chiuso dalla Pellissier al 51\u00ba posto. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nGS = slalom gigante\nSC = supercombinata"}
{"id": "3387157", "revid": "339392", "url": "https://it.wikipedia.org/wiki?curid=3387157", "title": "Teen Rock", "text": ""}
{"id": "3387158", "revid": "228587", "url": "https://it.wikipedia.org/wiki?curid=3387158", "title": "Nan Hayworth", "text": "Biografia.\nNata a Chicago, la Hayworth fu cresciuta nell'Indiana. I suoi genitori erano veterani della Seconda guerra mondiale e sua madre era un'immigrata inglese. La Hayworth frequent\u00f2 Princeton e si specializz\u00f2 in oftalmologia. Durante gli studi conobbe il marito Scott, che spos\u00f2 nel 1981 e da cui ebbe due figli.\nNel 2010, appoggiata dal Partito Repubblicano e dall'ex-sindaco di New York Rudy Giuliani, la Hayworth si candid\u00f2 alla Camera dei Rappresentanti e vinse le elezioni con il 53% dei voti.\nDue anni dopo la Hayworth chiese un secondo mandato agli elettori, ma venne sconfitta di misura dall'avversario democratico Sean Patrick Maloney, un ex collaboratore del Presidente Clinton."}
{"id": "3387160", "revid": "1305772", "url": "https://it.wikipedia.org/wiki?curid=3387160", "title": "Sweet Leaf", "text": "Sweet Leaf \u00e8 un brano musicale dei Black Sabbath contenuto nel loro album del 1971 \"Master of Reality\".\nIl brano.\nLa canzone, un inno celebrativo alla marijuana, deve il suo titolo a un pacchetto di sigarette acquistato a Dublino dal bassista del gruppo Geezer Butler, che recava sulla confezione la scritta \"the sweet leaf\" (\"la dolce foglia\") riferita al tabacco contenuto. Il brano comincia con un colpo di tosse del chitarrista Tony Iommi ripetuto pi\u00f9 volte con un effetto eco.\nSignificato.\nSorretta da uno dei riff pi\u00f9 potenti e pesanti mai composti da Iommi, il brano \u00e8 implicitamente una celebrazione messa in musica delle propriet\u00e0 \"curative\" e \"ricreative\" della marijuana, molto in voga all'epoca tra Ozzy Osbourne e compagni.\nCover.\n\"Sweet Leaf\" \u00e8 stata reinterpretata da numerosi artisti, tra i tanti:\nUsi accreditati del brano.\nOsbourne, Iommi, Butler, e Ward sono accreditati come coautori nelle seguenti canzoni a causa dell'utilizzo di parti di \"Sweet Leaf\":\nCampionamenti.\nFrammenti di \"Sweet Leaf\" sono stati campionati da:"}
{"id": "3387170", "revid": "339392", "url": "https://it.wikipedia.org/wiki?curid=3387170", "title": "HMS Colossus (1943)", "text": ""}
{"id": "3387171", "revid": "547992", "url": "https://it.wikipedia.org/wiki?curid=3387171", "title": "Giovanni Attanasio", "text": "Biografia.\nDopo la laurea in giurisprudenza decide di abbandonare la carriera forense per aggregarsi ad alcune compagnie di teatro napoletano. Approda poi in televisione dove esordisce nel (1956) ne \"L'Alfiere\", nel quale \u00e8 diretto da Anton Giulio Majano. A partire dai successivi anni sessanta inizia a lavorare anche per il cinema.\nTra le sue partecipazioni vanno ricordate quelle in \"Pi\u00f9 bello di cos\u00ec si muore\", dove recita accanto a Enrico Montesano, e in \"Cos\u00ec parl\u00f2 Bellavista\", diretto da Luciano De Crescenzo.\nMuore il 1\u00ba marzo 1988."}
{"id": "3387175", "revid": "1318658", "url": "https://it.wikipedia.org/wiki?curid=3387175", "title": "Testamento", "text": "Il testamento \u00e8 un atto giuridico unilaterale non recettizio \"mortis causa\" mediante il quale una persona manifesta il proprio volere e dispone dei propri diritti per il tempo in cui avr\u00e0 cessato di vivere.\nCaratteristiche generali.\nIl testamento nasce dell'idea di attribuire rilevanza alla volont\u00e0 del \"de cuius\" all'interno della successione a causa di morte e permettergli di decidere a chi attribuire i propri beni o diritti.\nEsso \u00e8 un atto unilaterale, \"mortis causa\", di natura personale.\nLe dichiarazioni in esso contenute hanno generalmente contenuto patrimoniale o comunque in grado di produrre effetti giuridici. Tuttavia pu\u00f2 contenere anche dichiarazioni di tipo morale, filosofico, politico o di altra specie.\nIl testamento nei vari ordinamenti.\nL'istituto in oggetto presenta differenze da un ordinamento all'altro e fra ordinamenti nazionali differenti, per un approfondimento specifico si vedano le voci di seguito riportate.\nAntica Roma.\nNell'antica Roma esistevano tre diverse procedure per effettuare testamento:\nItalia.\nRevoca.\nLa revocabilit\u00e0 del testamento costituisce un suo tratto essenziale, tanto da comparire testualmente gi\u00e0 nella nozione di questo atto, che il legislatore fornisce al primo comma dell'art. 587 c.c.: \"Il testamento \u00e8 un atto \"revocabile\" con il quale taluno dispone, per il tempo in cui avr\u00e0 cessato di vivere, di tutte le proprie sostanze o di parte di esse\". La revocabilit\u00e0 del testamento consente al testatore di revocare o mutare le disposizioni testamentarie fino all'ultimo momento di vita. A tale facolt\u00e0 - come emerge espressamente dal testo dell'art. 679 c.c. - il testatore non pu\u00f2 in alcun modo rinunziare: da qui il divieto di impegnarsi verso un soggetto a istituirlo erede (c.d. patto istitutivo). \nLa revoca pu\u00f2 essere espressa o tacita:\nLa revocazione testamentaria pu\u00f2 pure avvenire di diritto (c.d. revoca legale). Questo avviene quando le disposizioni testamentarie, risalenti al tempo in cui il testatore non aveva o ignorava di avere figli o discendenti, sono per legge revocate in caso di sopravvenienza di figli o discendenti del testatore: si parla di revocazione per sopravvivenza di figli, disciplinata all'art. 687 c.c."}
{"id": "3387181", "revid": "1439131", "url": "https://it.wikipedia.org/wiki?curid=3387181", "title": "Callaway C16", "text": "La Callaway C16 \u00e8 un'autovettura sportiva su base Chevrolet Corvette C6 Z06 costruita e assemblata dalla casa automobilistica statunitense Callaway Cars.\nSviluppo.\nLa vettura \u00e8 stata presentata al salone dell'auto di Los Angeles nel 2006 ed \u00e8 entrata in produzione l'anno seguente in versione Cabriolet. In seguito ne \u00e8 stata presentata anche una versione Coup\u00e9 e una Speedster.\nTecnica.\nLa versione Coup\u00e9 2 posti ha un motore V8 LS2 di 6,0 litri di cilindrata che eroga una potenza di 616 CV con 794 Nm di coppia motrice. L'accelerazione da 0 a 100 km/h avviene in 3,3 secondi e la velocit\u00e0 massima \u00e8 di 331\u00a0km/h. \u00c8 dotata di cambio automatico o di cambio manuale a 6 rapporti.\nIl nuovo design della vettura \u00e8 stato curato da Paul Deutschman, con la carrozzeria costruita con pannelli in materiale composito che avvolge un telaio in acciaio idroformato con componenti in alluminio e magnesio. Gli pneumatici sportivi equipaggiati sono Yokohama AdvanSport nelle misure 295/30ZR19 all'anteriore e 345/25ZR20 al posteriore, mentre l'impianto frenante \u00e8 costituito da quattro freni a disco ventilati abbinati a un sistema ABS.\nPer quanto concerne la versione Speedster, \u00e8 dotata di un propulsore LS3 V8 sovralimentato dalla potenza di 700 CV con 895 Nm di coppia gestito da un cambio manuale a sei rapporti. Per alleggerirne il peso e migliorarne il controllo, sono stati installati degli pneumatici con componenti in carbonio sviluppati dalla Callaway in collaborazione con l'azienda Dymag."}
{"id": "3387182", "revid": "767487", "url": "https://it.wikipedia.org/wiki?curid=3387182", "title": "Platino (colore)", "text": "Il platino \u00e8 una gradazione di grigio, che assomiglia al colore del platino. Il primo utilizzo registrato del nome \"platino\" per indicare il colore nella lingua inglese risale al 1918."}
{"id": "3387183", "revid": "247222", "url": "https://it.wikipedia.org/wiki?curid=3387183", "title": "Metal Rules", "text": ""}
{"id": "3387185", "revid": "767487", "url": "https://it.wikipedia.org/wiki?curid=3387185", "title": "Caldo soffocante", "text": "Caldo soffocante \u00e8 un film del 1991 diretto da Giovanna Gagliardo.\nFu presentato alla Quinzaine des R\u00e9alisateurs del 44\u00ba Festival di Cannes.\nLa colonna sonora (\"Era de' maggio\") \u00e8 cantata da Luisa De Santis, che appare anche in alcune scene.\nTrama.\nMarie Christine, divorziata e con lavori precari, soprattutto come interprete, durante i mondiali di calcio del 1990 trova per caso una borsa con un biglietto aereo ed un passaporto. Inizia la ricerca di Myriam, la donna proprietaria del passaporto, ma si trova ad avere a che fare con molti strani personaggi, in particolare viene perseguitata da Giuliano, un giovanotto cinico e indisponente, che si dice proprietario della borsa. I motivi per cui qualcuno non vuole che Myriam parta sono e restano oscuri, ma Marie Christine \u00e8 fermamente decisa a rintracciarla per consentirle di partire, perch\u00e9 come dice a Gaetano Castelli (Gabriele Ferzetti): \"Mi piace la gente che parte\".\nDurante le sue indagini, nella Roma caotica dei Mondiali di Calcio, Marie Christine partecipa a una festa notturna che terminer\u00e0 all'alba dove si nota, seppure non accreditato, lo scrittore Alberto Moravia. A festa conclusa Marie Christine rientra nel suo alloggio ma lo trova devastato dai ladri, poi una telefonata le suggerisce un luogo dove, una volta arrivata, trova ancora una volta Giuliano ad aspettarla."}
{"id": "3387190", "revid": "547034", "url": "https://it.wikipedia.org/wiki?curid=3387190", "title": "Caterina Maria di Guisa", "text": "Biografia.\nEra figlia del duca Francesco I di Guisa e di Anna d'Este. A dieci anni suo padre, fervente cattolico, venne assassinato da un protestante. Durante i regni di Enrico II di Francia e di suo figlio Francesco II di Francia ebbe un posto di rilievo tra le dame di corte.\nCugina della regina Maria Stuarda di Scozia, venne data in sposa al duca Luigi III di Montpensier di molti anni pi\u00f9 vecchio di lei e vedovo di Jacqueline de Longwy da cui aveva avuto sei figli. Il matrimonio venne celebrato il 4 febbraio 1570 e rimase senza figli.\nA trent'anni Caterina si ritrov\u00f2 vedova e non si rispos\u00f2 pi\u00f9.\nDurante il regno di Enrico III di Francia, torn\u00f2 a vivere a corte dove complott\u00f2 per permettere alla sua famiglia di ottenere il trono. Enrico III infatti, ultimo re della dinastia Valois, era senza figli e si contendevano la sua eredit\u00e0 due dinastie imparentate coi Valois: i Borbone e i Guisa.\nDopo aver firmato il Trattato di Nemours nel 1585, Enrico III propose di dar in moglie Caterina al suo favorito il duca di Epernon. Caterina rifiut\u00f2 di sposarsi nuovamente e soprattutto di entrare a far parte del partito del re, che lei disprezzava.\nQuando la Lega cattolica si oppose ad Enrico III, Caterina prese le parti dei predicatori parigini ostili alla corona e contribu\u00ec a far circolare le voci diffamanti nei contronti del re. Strettamente legata alla causa del fratello Enrico, pretendente al trono e capo della Lega cattolica, contribu\u00ec in qualche modo alla sua vittoria nel giorno delle barricate in cui il capitale si sollev\u00f2 contro il re (12 e 13 maggio 1588). Anche dopo l'assassinio di suo fratello voluto da Enrico III, Caterina non smise di sostenere la Lega contribuendo a diffondere il malcontento nei confronti del re.\nMorto Enrico, spinse i fratelli a prendere il comando della Lega e a continuare l'opera di ribellione iniziata dal defunto duca di Guisa. Chiam\u00f2 quindi a Parigi il fratello minore Carlo, duca di Mayenne, perch\u00e9 subentrasse ad Enrico alla guida dei ribelli.\nQuando il re Enrico III il 1\u00ba agosto 1589 venne assassinato, Caterina si vant\u00f2 di esserne stata la promotrice.\nDurante le guerre che insanguinarono Parigi tra il 1589 e il 1594, Caterina continu\u00f2 assieme alla madre e alla cognata la sua lotta stavolta contro il pretendente al trono Enrico di Borbone.\nDurante gli Stati generali del 1593, sostenne la candidatura di suo fratello Carlo al trono di Francia. Tuttavia, all'ingresso di Enrico IV a Parigi nel 1594, dovette accettare la sconfitta.\nContinu\u00f2 i suoi intrighi per ribaltare il trono del Borbone ma mor\u00ec due anni dopo l'ascesa di Enrico IV."}
{"id": "3387192", "revid": "838137", "url": "https://it.wikipedia.org/wiki?curid=3387192", "title": "Dragan Stankovi\u0107", "text": "Carriera.\nClub.\nLa carriera di Dragan Stankovi\u0107 inizia nel 2001 col , club del suo paese natale, al quale resta legato fino al 2005. Nella stagione 2005-06 esordisce con la nella massima divisione del campionato serbo-montenegrino, club il quale dalla stagione successiva, a seguito della scissione del Montenegro dalla Serbia, giocher\u00e0 nel campionato di questo ultimo paese: alla squadra di Belgrado resta legato per tre stagioni vincendo lo scudetto 2007-08.\nNell'annata 2008-09 si trasferisce nella Prva liga montenegrina vestendo la maglia del aggiudicandosi il campionato, mentre a met\u00e0 dell'annata successiva viene ceduto alla squadra italiana della di Macerata, spostatasi poi a Treia nel 2014, in Serie A1, con cui si laurea quattro volte campione d'Italia e vince due Supercoppe italiane, la Challenge Cup 2010-11, la Coppa Italia 2016-17 e la Champions League 2018-19.\nPer la stagione 2019-20 si accorda con la neopromossa di Piacenza, sempre in Superlega, trasferendosi nella stagione seguente in un'altra formazione emiliana del massimo campionato italiano, il .\nNazionale.\nNel 2005 esordisce nella nazionale serbo-montenegrina, vincendo l'argento alla World League e il bronzo al campionato europeo; veste quindi dal 2006 la maglia della nazionale serba e arriva nuovamente alla medaglia di bronzo al campionato europeo 2007, al quale segue un argento alla World League 2009.\nNegli anni seguenti \u00e8 medaglia di bronzo, d'argento e d'oro rispettivamente alle edizioni 2010, 2015 e 2016 della World League, bronzo al campionato mondiale 2010, conquistando poi un oro e due bronzi rispettivamente al campionato europeo 2011, 2013 e 2017: dopo l'ultima apparizione alla rassegna continentale, annuncia il suo ritiro dalla nazionale serba."}
{"id": "3387209", "revid": "6923", "url": "https://it.wikipedia.org/wiki?curid=3387209", "title": "Villa Simonetta Castelbarco-Albani Quintavalle", "text": "Villa Simonetta-Castelbarco-Albani-Quintavalle \u00e8 una villa storica nel territorio di Vaprio d'Adda, nella citt\u00e0 metropolitana di Milano.\nStoria.\nUbicata nella contrada vapriese nota come \"Il Monasterolo\", la villa sarebbe stata costruita sui ruderi di un monastero per ordine del conte milanese Giuseppe Simonetta nel XVIII secolo. Passato alla famiglia Castelbarco a seguito del matrimonio tra il conte Cesare Ercole Castelbarco e Francesca Simonetta (1749), il complesso venne arricchito da edifici satellite (teatrino, pinacoteca, scuderie) e da un vasto ipogeo decorato per ordine del principe Carlo Castelbarco nella prima met\u00e0 dell'Ottocento. La villa venne venduta al principio del XX secolo alla famiglia Quintavalle che vi aggiunse due foresterie e cur\u00f2 la ristrutturazione e l'ampliamento dei sotterranei. Dal 1993 il sito \u00e8 gestito da Ente Fiera del Barco, con cui interagisce il comune di Vaprio D'Adda mediante la Commissione Ente Fieristico \"Ente Fiera\".\nLa villa \u00e8 ora di propriet\u00e0 di una societ\u00e0 privata denominata \"Centro Arte e Cultura del Barco\".\nCollegamenti esterni.\nVilla Castelbarco"}
{"id": "3387212", "revid": "375960", "url": "https://it.wikipedia.org/wiki?curid=3387212", "title": "Villa Castelbarco (Vaprio d'Adda)", "text": ""}
{"id": "3387214", "revid": "767487", "url": "https://it.wikipedia.org/wiki?curid=3387214", "title": "Rube Marquard Wins", "text": "Rube Marquard Wins \u00e8 un cortometraggio del 1912. Il nome del regista non viene riportato nei titoli. Rube Marquard, il grande campione di baseball, e l'attrice Alice Joyce interpretano s\u00e9 stessi.\nTrama.\nFan entusiasta di baseball, l'attrice Alice Joyce viene invitata da \u00abRube\u00bb Marquard, campione dei New York Giants, a seguire gli allenamenti al Polo Grounds, insieme alle sue amiche. Un gruppo di una squadra avversaria, per togliere di mezzo \u00abRube\u00bb, lo chiude dentro un ufficio, in una stanza a i piani alti di un grattacielo. Impossibilitato a uscire, il giocatore apre la finestra e cerca di attirare l'attenzione dei passanti, ma nessuno lo pu\u00f2 sentire a causa della grande altezza. L'attrice, intanto, esce dal suo albergo, pronta a recarsi allo stadio per assistere alla partita: guardando in alto, per controllare l'ora con l'orologio del grattacielo, vede un uomo che si sbraccia dalla finestra del quarantesimo piano. Con il suo binocolo da teatro, Miss Joyce scopre che l'uomo \u00e8 Marquard. Allora salta sulla sua macchina e si reca al 'Metropolitan Building' dove, con l'aiuto del custode, libera il campione. Di gran corsa, lo accompagna poi allo stadio, dove l'arrivo di \u00abRube\u00bb salva la partita e il risultato.\nProduzione.\nIl film fu prodotto dalla Kalem Company\nDistribuzione.\nDistribuito dalla General Film Company, il film usc\u00ec nelle sale USA il 24 agosto 1912, insieme a \"Rube Marquard Marries\"."}
{"id": "3387215", "revid": "1005847", "url": "https://it.wikipedia.org/wiki?curid=3387215", "title": "Coesione Nazionale", "text": "Coesione Nazionale (CN) \u00e8 stato un gruppo parlamentare italiano di centrodestra, presente in Senato dal marzo 2011 al marzo 2013, nel corso della XVI legislatura.\nEra composto da membri di Grande Sud, dei Popolari di Italia Domani, e da altri indipendenti a sostegno del Governo Berlusconi IV.\nControparte di Coesione Nazionale, alla Camera, fu il gruppo Popolo e Territorio.\nStoria.\nIl gruppo nasce per garantire anche presso il Senato della Repubblica una terza forza parlamentare a sostegno organico della maggioranza di governo oltre ai due raggruppamenti politici del Popolo della Libert\u00e0 e della Lega Nord.\nCostituitosi ufficialmente il 1\u00ba marzo 2011, promotori del gruppo sono tre senatori fuoriusciti da Futuro e Libert\u00e0 per l'Italia: Giuseppe Menardi, Maurizio Saia e Pasquale Viespoli. A questi si affiancano le senatrici Adriana Poli Bortone, ex AN ed eletta nel PdL, che ritorna cos\u00ec nella maggioranza di governo dopo esserne uscita nel 2009 in polemica con l'approvazione della legge delega sul federalismo fiscale e aver fondato un suo partito Io Sud, e Maria Giuseppa Castiglione, subentrata nel 2010 a Salvatore Cuffaro, facente parte del partito dei Popolari di Italia Domani. Aderisce inoltre il senatore Riccardo Villari, eletto nelle liste del Partito Democratico, poi passato a sostenere la maggioranza di governo da dicembre 2008 dopo essere stato espulso dal PD a causa della sua rinuncia a dimettersi da presidente della Commissione di vigilanza Rai.\nOnde permettere la costituzione del gruppo grazie al raggiungimento del numero minimo richiesto di dieci membri, alla nuova formazione parlamentare vengono prestati quattro senatori provenienti dalle fila dal Popolo della Libert\u00e0: Franco Cardiello, Valerio Carrara, Elio Massimo Palmizio e Salvatore Piscitelli.\nIl 2 marzo 2011 \u00e8 eletto in qualit\u00e0 di capogruppo il senatore Pasquale Viespoli, mentre Riccardo Villari \u00e8 il suo vice.\nIl 5 maggio 2011 Riccardo Villari \u00e8 nominato nuovo Sottosegretario ai Beni Culturali nel Governo Berlusconi IV determinando una partecipazione attiva del raggruppamento politico nell'esecutivo.\nIl 22 luglio 2011 aderiscono a \"Coesione Nazionale\" i tre senatori del partito di Gianfranco Miccich\u00e9 Forza del Sud, fuoriusciti dal PdL: Mario Ferrara, Roberto Centaro e Salvo Fleres. Lo stesso giorno tornano nel Gruppo del PdL Franco Cardiello e Elio Massimo Palmizio, due senatori in prestito al gruppo per raggiungere il numero di formazione.\nL'8 novembre 2011 aderisce al gruppo Alberto Filippi, ex senatore della Lega Nord dopo l'espulsione dal gruppo e dal partito decisa dalla Segreteria Federale della Lega, proveniente dal Gruppo misto.\nIl 17 novembre 2011, dopo le dimissioni di Berlusconi e la designazione di Monti, il gruppo vota la fiducia al Governo Monti."}
{"id": "3387216", "revid": "291370", "url": "https://it.wikipedia.org/wiki?curid=3387216", "title": "Giovanna Gagliardo", "text": "Biografia.\nAttiva come giornalista negli anni 60, a Roma, per varie testate, ha debuttato nel mondo del cinema come attrice nel film di Elio Petri \"L'assassino\" del 1960. Dagli anni '70 ha all'attivo 8 regie tra film e documentari.\nOltre a quelle per le sue opere, ha scritto alcune sceneggiature, per lo pi\u00f9 per opere del regista Mikl\u00f3s Jancs\u00f3, di cui fu compagna per un periodo."}
{"id": "3387220", "revid": "287204", "url": "https://it.wikipedia.org/wiki?curid=3387220", "title": "Generale Antonino Cascino (cacciatorpediniere)", "text": "Il Generale Antonino Cascino \u00e8 stato un cacciatorpediniere (e successivamente una torpediniera) della Regia Marina. L'unit\u00e0 \u00e8 intitolata al generale di divisione Antonino Cascino, insignito della medaglia d'oro al valor militare nella prima guerra mondiale.\nStoria.\nGli anni venti e trenta.\nCostruita tra il marzo 1920 ed il maggio 1922, la nave apparteneva alla classe Generali. Negli anni venti e trenta il cacciatorpediniere prese parte a varie crociere ed ebbe notevole impiego. La fase iniziale di addestramento venne svolta mentre la nave apparteneva al Dipartimento Militare Marittimo di La Spezia, mentre nel novembre 1922 il \"Cascino\" fu assegnato alla I Squadriglia Cacciatorpediniere (Forza Navale del Mediterraneo).\nNella tarda sera del 30 agosto 1923, durante la crisi di Corf\u00f9, il \"Cascino\" lasci\u00f2 Taranto insieme ai cacciatorpediniere \"Generale Carlo Montanari\", \"Giuseppe La Farina\", \"Giacomo Medici\" e \"Giacinto Carini\", alle corazzate \"Giulio Cesare\" e \"Conte di Cavour\", agli incrociatori corazzati \"San Giorgio\" e \"San Marco\", all'esploratore \"Premuda\", alle torpediniere \"50 OS\" e \"53 AS\", ai MAS \"401\", \"404\", \"406\" e \"408\" ed ai sommergibili \"Andrea Provana\" ed \"Agostino Barbarigo\". Tale squadra era incaricata di bombardare ed occupare Corf\u00f9: giunta nelle acque dell'isola il 31 agosto, la formazione italiana, dopo aver comunicato al governatore greco le condizioni di resa (ammaino della bandiera greca e sostituzione con quella italiana, resa e disarmo di militari e gendarmi, interruzione di ogni comunicazione, controllo italiano su tutte le attivit\u00e0), apr\u00ec il fuoco alle quattro del pomeriggio del 31 agosto. Le navi italiane cannoneggiarono la Fortezza Vecchia e la Fortezza Nuova per un quarto d'ora, provocando una decina di morti e parecchi feriti tra i profughi che vi si erano rifugiati, poi il governatore greco si arrese e venne sbarcato il corpo di spedizione italiano, costituito dalle compagnie da sbarco delle navi italiane, dal 48\u00ba Reggimento Fanteria \u00abFerrara\u00bb (provvisto di una batteria di otto cannoni da 75 mm) e da una brigata di fanteria con 5000 uomini. La maggior parte delle navi rientr\u00f2 poi a Taranto, mentre rimasero a Corf\u00f9 i cinque cacciatorpediniere (tra cui il \"Cascino\"), uno degli incrociatori corazzati, alcuni sommergibili ed i MAS. Risolto il dissidio tra Italia e Grecia, le navi italiane lasciarono Corf\u00f9 tra il 24 ed il 29 settembre, insieme alle truppe precedentemente sbarcate. Nel corso della crisi di Corf\u00f9 il \"Cascino\" si rec\u00f2 anche in porti della Grecia.\nSuccessivamente il cacciatorpediniere oper\u00f2 insieme all'Armata Navale, principalmente nelle acque del Mar Tirreno, ma recandosi anche a Tobruk nel 1924 e compiendo una crociera nel Dodecaneso e sino ad Alessandria d'Egitto l'anno successivo. In seguito il \"Cascino\" divenne nave dipartimentale a Taranto, venendo sovente utilizzata come nave di bandiera del locale Comandante in Capo e recandosi, di quando in quando, a Saseno ed a Durazzo per varie missioni. Nel marzo 1927 la nave venne assegnata alla II Squadriglia Cacciatorpediniere della 1\u00aa Squadra Navale, dopo di che ebbe per breve tempo base a Livorno, dove oper\u00f2 per conto dell'Accademia Navale mentre dal maggio al luglio 1927 fu stazionaria a Tripoli.\nIl 5 ottobre 1927, mentre il \"Cascino\" era in navigazione da La Spezia a Gaeta, la deflagrazione di una carica di lancio da 76 mm, causata da autocombustione, provoc\u00f2 un incendio nel deposito munizioni di poppa, ma fu possibile estinguere le fiamme, allagando il deposito, prima che provocassero un'esplosione che avrebbe distrutto l'unit\u00e0. Nella primavera del 1928 il cacciatorpediniere venne destinato alla VI Squadriglia Cacciatorpediniere della Divisione Speciale, facente parte della II Squadra, dopo di che, per un breve periodo, fu adibito a compiti dipartimentali a La Spezia, effettuando una crociera con a bordo gli ufficiali della Scuola di Guerra e prendendo parte a delle celebrazioni. Nell'estate del 1929 il \"Cascino\" comp\u00ec una crociera in Cirenaica, ad Alessandria e nel Dodecaneso insieme alla Divisione Speciale.\nIl 1\u00ba ottobre 1929 l'unit\u00e0, come tutte le navi gemelle, fu declassata a torpediniera. La \"Cascino\" venne quindi assegnata alla II Squadriglia Torpediniere della Divisione Speciale, che nel 1932 venne dislocata a Venezia come VI Divisione. Sino al 1937 la nave oper\u00f2 prevalentemente nell'Adriatico settentrionale, ma svolse anche una crociera in Grecia nell'estate del 1932, nonch\u00e9 alcune missioni in Cirenaica tra 1932 e 1933 ed un breve periodo di servizio nella Scuola Comando a Taranto, nel 1935.\nNel 1936, in seguito a lavori di modifica, la \"Cascino\" venne dotata di strumentazioni per effettuare il dragaggio di mine in corsa. Nel 1939 la torpediniera venne sottoposta a lavori di rimodernamento dell'armamento: i 2 cannoni singoli da 76/40 Mod. 1916 R.M. furono rimpiazzati con due mitragliere binate Breda 20/65 Mod. 1935 e 2-4 mitragliere singole da 8/80 mm.\nDal 1937 al 1939 la nave venne dislocata a La Spezia come nave dipartimentale, operando, non molto intensamente, nel Tirreno settentrionale e lungo le coste sarde.\nLa seconda guerra mondiale.\n1940-1941.\nAll'ingresso dell'Italia nel secondo conflitto mondiale, il 10 giugno 1940, la \"Cascino\" faceva parte della II Squadriglia Torpediniere (che formava unitamente alle gemelle \"Generale Antonio Chinotto\", \"Generale Carlo Montanari\" e \"Generale Achille Papa\"), con base a La Maddalena. Durante la guerra fu la nave fu impiegata in missioni di scorta convogli sia lungo le coste italiane che sulle rotte per il Nord Africa. Nel 1940, in particolare, la nave venne utilizzata nella protezione al traffico di cabotaggio in Libia, mentre all'inizio del 1941 fu trasferita nel Tirreno meridionale per qualche mese e poi di nuovo in Nordafrica sino a fine anno.\nNel periodo compreso tra il 6 giugno ed il 10 luglio 1940 la \"Cascino\", insieme a \"Papa\", \"Chinotto\" e \"Montanari\", ai posamine \"Durazzo\" e \"Pelagosa\" ed agli incrociatori ausiliari \"Attilio Deffenu\" e \"Caralis\", partecip\u00f2 alla posa di 30 campi minati, 12 dei quali antisommergibile, nelle acque della Sardegna, per un totale di 2196 mine.\nNella notte tra il 16 ed il 17 settembre 1940 quindici Fairey Swordfish britannici attaccarono il porto di Bengasi: nove di tali velivoli, appartenenti all'815th Squadron della Fleet Air Arm, sganciarono bombe dirompenti da 227 e 114 kg ed incendiarie da 45 kg, affondando il cacciatorpediniere \"Borea\" ed i piroscafi \"Maria Eugenia\" e \"Gloriastella\" e danneggiando gravemente la torpediniera \"Cigno\", mentre i restanti sei, facenti parte dell'819th Squadron, posarono altrettante mine magnetiche Mk I da 680 kg a 75 metri dall'imboccatura del porto. Il 17 settembre, stante la confusione e sovraffollamento del porto ed il rischio costituito dal \"Maria Eugenia\" e dal \"Gloriastella\" ancora in fiamme, si decise di trasferire a Tripoli una parte delle navi presenti. Nella mattinata del 17, pertanto, la \"Cascino\" raggiunse Bengasi per assumere la scorta della moderna motonave da carico \"Francesco Barbaro\", diretta a Tripoli: subito dopo essere uscite dal porto di Bengasi, tuttavia, alle 11.38, le due navi capitarono sulle mine posate dagli Swordfish (non visti da terra) la notte precedente, e la \"Barbaro\" urt\u00f2 uno degli ordigni, riportando gravi danni a prua e dovendo essere trainata nel bacino occidentale del porto da dei rimorchiatori, per posarsi su bassifondali.\nDal 4 al 7 novembre la nave scort\u00f2 da Tripoli a Palermo e Napoli il piroscafo \"Pozzuoli\" e la nave cisterna \"Lina Campanella\".\nAlle 11.30 del 15 febbraio 1941 la \"Cascino\" ed un'altra anziana torpediniera, la \"Rosolino Pilo\", salparono da Napoli dirette a Tripoli, di scorta alle moderne motonavi \"Andrea Gritti\" e \"Sebastiano Venier\" ed al piroscafo \"Caffaro\". Infruttuosamente attaccato da un sommergibile sconosciuto, che, alle cinque del mattino del 17, lanci\u00f2 dei siluri contro l'\"Andrea Gritti\" al largo dell'arcipelago tunisino di Kuriat, il convoglio giunse indenne a Tripoli il giorno stesso.\nL'11 ottobre 1941 l'unit\u00e0 salp\u00f2 da Trapani e si aggreg\u00f2 alla scorta (costituita dai cacciatorpediniere \"Granatiere\", \"Bersagliere\", \"Fuciliere\" ed \"Alpino\") del convoglio \u00abGiulia\u00bb, composto dalla nave cisterna \"Proserpina\" e dai trasporti \"Giulia\", \"Bainsizza\", \"Nirvo\", \"Zena\" e \"Casaregis\", partiti da Napoli l'8 ottobre e diretti a Tripoli. Il \"Bainsizza\" ed il \"Nirvo\", colti da avarie, dovettero per\u00f2 riparare a Trapani, mentre il 12 ottobre, alle 22.25, sette aerosiluranti britannici Fairey Swordfish dell'830th Squadron della Fleet Air Arm di Malta attaccarono il convoglio e colpirono lo \"Zena\", che s'inabiss\u00f2 dopo le tre di notte in posizione 34\u00b052' N e 12\u00b022' E (42 miglia a sud di Lampedusa), ed il \"Casaregis\", che, dopo un inutile tentativo di rimorchio vanificato da un incendio scoppiato a bordo della nave, dovette essere finito dalla scorta dopo circa sei ore, affondando in posizione 34\u00b010' N e 12\u00b038' E (o 34\u00b002' N e 12\u00b042' E, 80 miglia a nord/nordovest di Tripoli). Per altre fonti gli attacchi aerei sarebbero stati due, il primo alle 23.45 del 10 ottobre (nel quale fu colpito lo \"Zena\", affondato poco dopo le tre dell'11) ed il secondo intorno alle sei dell'11 ottobre (nel quale fu colpito da un siluro, alle 6.10, il \"Casaregis\", fu finito dalla scorta intorno a mezzogiorno). Secondo altra versione gli attacchi si sarebbero tutti verificati l'11 ottobre. Il convoglio \u00abGiulia\u00bb fu il primo convoglio a cadere vittima delle decrittazioni operate dall'organizzazione Ultra, che intercett\u00f2 e decifr\u00f2 tutti i messaggi relativi al convoglio da prima della partenza sino all'ultimo giorno di navigazione.\nTornata a Trapani, il 12 ottobre la \"Cascino\" lasci\u00f2 di nuovo il porto siciliano di scorta, insieme ai cacciatorpediniere \"Sebenico\" e \"Nicoloso da Recco\", al \"Nirvo\" ed al \"Bainsizza\", nonch\u00e9 al rimorchiatore tedesco \"Max Barendt\", diretti a Tripoli. Il 14 ottobre, all'1.20, il \"Bainsizza\" venne attaccato e danneggiato da sei aerosiluranti Swordfish dell'830th Squadron in posizione 34\u00b018' N e 12\u00b016' E (o 34\u00b015' N e 12\u00b012' E), circa 65 miglia a nord di Zuara: il piroscafo danneggiato venne preso a rimorchio dal rimorchiatore \"Ciclope\", con la scorta della torpediniera \"Polluce\", uscita da Tripoli, ma il tentativo di salvarlo fu vano ed infine il \"Bainsizza\", abbandonato, affond\u00f2 nella notte tra il 14 ed il 15 ottobre, dopo circa 24 ore dal siluramento, in posizione 34\u00b035' N e 12\u00b012' E, un centinaio di miglia a nord/nordovest di Tripoli.\nDal 16 al 19 ottobre la torpediniera, partita da Tripoli, si aggreg\u00f2 alla scorta (composta dai cacciatorpediniere \"Folgore\", \"Fulmine\", \"Vincenzo Gioberti\", \"Antoniotto Usodimare\", \"Sebenico\" e \"Nicoloso da Recco\" e dalle torpediniere \"Cigno\", fermatasi per\u00f2 a Trapani, e \"Calliope\") di un convoglio in navigazione da Napoli a Tripoli, formato dalla motonave \"Marin Sanudo\" e dai piroscafi \"Beppe\", \"Probitas\", \"Paolina\" e \"Caterina\", cui si aggreg\u00f2 poi da Trapani anche il motopeschereccio e nave frigorifera \"Amba Aradam\". Il \"Beppe\" fu silurato il 18 dal sommergibile HMS \"Ursula\" al largo di Lampedusa, dovendo essere preso a rimorchio dal rimorchiatore \"Max Barendt\", cui fornirono assistenza lo stesso \"Da Recco\" e la \"Calliope\", giungendo a Tripoli il 21, mentre alle 22.30 del 18 il \"Caterina\" fu gravemente danneggiato con un siluro durante un attacco da parte di cinque Swordfish dell'830th Squadron. Nonostante un tentativo di rimorchio, il \"Caterina\" affond\u00f2 capovolgendosi alle 17.30 del 19 ottobre, a 62 miglia per 350\u00b0 da Tripoli. Il resto del convoglio arriv\u00f2 a Tripoli il 19.\n1942-1943 e la perdita.\nAlle 14.30 del 5 gennaio 1942 la \"Cascino\" lasci\u00f2 Tripoli alla volta di Palermo (per altre fonti Trapani), di scorta al piroscafo misto \"Perla\". Alle quattro del mattino del 7 gennaio, tuttavia, quattro aerosiluranti Fairey Albacore dell'828th Squadron della Fleet Air Arm, di base a Malta, attaccarono il convoglio a 35 miglia per 215\u00b0 da Pantelleria, colpendo con un siluro il \"Perla\", che affond\u00f2 dopo oltre dieci ore di agonia, alle 14.50, una ventina di miglia a sud di Pantelleria. La \"Cascino\" recuper\u00f2 l'intero equipaggio del piroscafo affondato, composto da 78 uomini, e lo sbarc\u00f2 a Trapani.\nSuccessivamente, nella primavera-estate 1942, la torpediniera venne adibita a missioni di scorta sulle rotte che univano l'Italia all'Albania, nell'Adriatico centrale e meridionale, a supporto delle operazioni militari nei Balcani, e nelle acque del Mar Ionio e della Sicilia. L'11 maggio 1942 la \"Cascino\", insieme all'incrociatore ausiliario \"Lorenzo Marcello\" ed alla torpediniera \"Francesco Stocco\", scort\u00f2 da Bari a Durazzo i piroscafi \"Italia\" e \"Rosandra\" carichi di truppe e rifornimenti. Cinque giorni pi\u00f9 tardi \"Cascino\", \"Marcello\" e \"Stocco\" tornarono a Bari scortando di nuovo l'\"Italia\" ed il \"Rosandra\", aventi a bordo truppe che rimpatriavano.\nIl 28 maggio la sola \"Cascino\" fu di scorta alla nave cisterna \"Dora C.\" da Bari a Valona, mentre il 30, insieme all'incrociatore ausiliario \"Brioni\" ed alla vecchia torpediniera \"Giacomo Medici\", scort\u00f2 da Bari a Durazzo \"Italia\", \"Rosandra\" ed il piroscafo da carico \"Chisone\", che trasportavano truppe e materiali. L'8 giugno \"Cascino\", \"Medici\" e \"Brioni\" furono di scorta da Bari a Durazzo al \"Rosandra\" e ad un altro piroscafo, l'\"Aventino\", aventi un carico di truppe e rifornimenti.\nIl 27 luglio 1942 la nave, unitamente al \"Brioni\", scort\u00f2 da Bari a Durazzo il piroscafo \"Quirinale\", con truppe e materiali, mentre il 18 agosto la sola \"Cascino\" scort\u00f2 da Patrasso a Navarino il motopeschereccio e nave frigorifera \"Genepesca I\".\nIl 14 settembre 1942 la nave fu coinvolta nei combattimenti per la difesa di Tobruk durante l'attacco inglese denominato Operazione Daffodil. Trovandosi ormeggiata in porto insieme alla gemella \"Montanari\" e ad una terza torpediniera, la \"Castore\", la nave apr\u00ec il fuoco quando, intorno alle tre di notte, dieci motosiluranti inglesi attaccarono il porto di Tobruk: sparando nel buio, le torpediniere italiane affondarono o danneggiarono alcune delle unit\u00e0 attaccanti, ed, insieme alle 17 motozattere poste a difesa del porto dopo l'inizio dell'incursione, respinsero l'attacco. La \"Castore\" e la \"Montanari\" vennero poi fatte partire intorno alle otto del mattino per recuperare e catturare i naufraghi britannici ed i loro mezzi danneggiati, ed individuarono anche la motosilurante britannica \"MTB 314\", che era stata portata all'incaglio a Marsa Umm el Sciausc sotto il tiro della motozattera italiana \"MZ 756\" (e fu poi catturata dal dragamine tedesco \"R 10\"). Le due torpediniere, insieme a quattro motozattere e ad un rimorchiatore fatti partire in contemporanea, recuperarono 476 uomini. Vennero catturati anche due mezzi da sbarco che cercavano di dirigere a lento moto verso Alessandria d'Egitto.\nSul finire del 1942 la \"Cascino\" venne di nuovo utilizzata nelle acque della Libia per poco tempo, mentre nel 1943 fu trasferita nel Tirreno meridionale, svolgendo anche saltuarie missioni a Biserta nella fase pi\u00f9 difficile della battaglia dei convogli per la Tunisia. Nel febbraio 1943, infatti, la torpediniera, al pari di molte altre siluranti e navi scorta italiane e tedesche, venne utilizzata per il trasporto veloce di truppe e rifornimenti in Tunisia.\nIl 12 marzo 1943, alle 00.30, la \"Cascino\" lasci\u00f2 Napoli alla volta di Tunisi, insieme alle torpediniere \"Sirio\", \"Orione\", \"Pegaso\", \"Cigno\", \"Ardito\" (che dovette lasciare la scorta per avarie di macchina) e \"Libra\" ed alle moderne corvette \"Cicogna\" e \"Persefone\", di scorta ai mercantili francesi \"Esterel\" e \"Caraibe\" (impiegati per conto delle forze tedesche) ed alla nave cisterna italiana \"Sterope\". Alle 21.35 (o 21.50) del 12, tuttavia, aerosiluranti britannici attaccarono e danneggiarono, a 12 miglia per 71\u00b0 da Capo San Vito Siculo la \"Sterope\", che dovette essere rimorchiata a Palermo: la \"Cascino\", insieme alla \"Pegaso\", fu distaccata per la scorta della nave danneggiata. Il resto del convoglio prosegu\u00ec, subendo il siluramento dell'\"Esterel\" (che, rimorchiato a Trapani, risult\u00f2 essere troppo danneggiato per un suo riutilizzo) da parte probabilmente del sommergibile britannico \"Thunderbolt\", che fu poi affondato dalla \"Cicogna\".\nAlla proclamazione dell'armistizio la \"Cascino\" si trovava a La Spezia: non essendo in grado di muovere, per evitare la cattura, il 9 settembre 1943 la nave si autoaffond\u00f2 nel porto della citt\u00e0.\nComplessivamente la torpediniera aveva svolto 228 missioni di guerra (158 di scorta, 9 di caccia antisommergibile, una di posa mine, 68 di altro tipo), percorrendo circa 69.000 miglia nautiche. La \"Cascino\" risulta essere stata la terza tra le pi\u00f9 attive torpediniere italiane della seconda guerra mondiale.\nIl relitto della \"Cascino\" venne recuperato nel 1947 e demolito."}
{"id": "3387221", "revid": "599013", "url": "https://it.wikipedia.org/wiki?curid=3387221", "title": "Friedrich Bollinger", "text": "Biografia.\nMorte.\nMor\u00ec suicida nell'agosto 1945.\nCarriera.\nClub.\nBollinger fu un giocatore della esord\u00ec contro l' il 15 marzo 1903, in una vittoria per 7-1.\nTornato nel 1904 in patria, milit\u00f2 nell' che lasci\u00f2 per tornare nuovamente alla Juventus nel 1906, club con cui disput\u00f2 la sua ultima partita contro il il 29 aprile 1906, un pareggio per 0-0. In totale in \"bianconero\" collezion\u00f2 otto presenze ma nessuna rete.\nSegu\u00ec l'ex presidente \"bianconero\" Alfredo Dick al neonato , club in cui giocher\u00e0 sino al 1914.\nNel 1914 torna in patria, per giocare nel .\nNazionale.\nBollinger vest\u00ec in due occasioni la maglia della nazionale svizzera, nel 1905 e nel 1914."}
{"id": "3387222", "revid": "486946", "url": "https://it.wikipedia.org/wiki?curid=3387222", "title": "Blind Revolution", "text": ""}
{"id": "3387224", "revid": "599013", "url": "https://it.wikipedia.org/wiki?curid=3387224", "title": "Steve Tuynman", "text": "Biografia.\nComp\u00ec gli studi superiori alla Hunters Hill High School e, a 19 anni, fu il capitano della Nazionale australiana studentesca; in seguito fu anche capitano della selezione nazionale Under-21.\nPratic\u00f2 rugby di club nell'Eastwood, per il quale scese in campo pi\u00f9 di 100 volte, ed esord\u00ec in Nazionale australiana nel 1983 a Clermont-Ferrand contro la ; un anno dopo prese parte al \"tour\" dell' in Europa, nel corso del quale gli \"Wallabies\" si aggiudicarono il primo Grande Slam della storia nell'Emisfero Nord.\nFu presente alla con 4 incontri e chiuse la carriera internazionale nel corso della Bledisloe Cup 1990 contro la .\nDopo il ritiro \u00e8 passato alla carriera tecnica, e ha guidato gli Waratahs dal 2005 al 2008 come assistente allenatore.\nAl suo nome \u00e8 intitolato anche un premio giovanile istituito dalla federazione rugbistica del Nuovo Galles del Sud."}
{"id": "3387228", "revid": "838137", "url": "https://it.wikipedia.org/wiki?curid=3387228", "title": "Facundo Conte", "text": "Gioca nel ruolo di schiacciatore nel .\nCarriera.\nFiglio dell'ex pallavolista e allenatore Hugo Conte, esordisce in Argentina con la maglia del nella stagione 2005-06 con cui vince una Coppa ACLAV, passando poi, in quella successiva, al , giocando insieme al padre.\nSi trasferisce in Italia nell'annata 2007-08 giocando con la Pallavolo Catania per due stagioni. Nel campionato 2009-10 si trasferisce alla , sempre nel campionato cadetto, per poi esordire in Serie A1 in quello seguente, quando viene ingaggiato dalla con cui vince una Challenge Cup. All'inizio della stagione 2011-12 gioca con l' per poi trasferirsi, a dicembre, alla .\nNell'annata 2012-2013, si trasferisce in Russia, giocando nella , mentre in quella successiva viene ingaggiato dal club polacco del , conquistando il campionato 2013-14, la Supercoppa polacca 2014 e la Coppa di Polonia 2015-16; nel 2015, con la nazionale, si aggiudica la medaglia d'oro ai XVII Giochi panamericani, venendo eletto MVP del torneo.\nDopo tre anni al club polacco, nella stagione 2016-17 passa allo , con cui disputa il massimo campionato cinese conquistando due titoli nazionali consecutivi; nel periodo fra i due campionati disputa la Qatar Volleyball League con l'.\nTorna in Sudamerica nell'annata 2018-19, partecipando alla Superliga S\u00e9rie A brasiliana con il , con cui si laurea campione nazionale; nella stagione seguente passa al , sempre nel massimo campionato brasiliano, vincendo il campionato sudamericano per club 2020. Con la nazionale, nel 2021, conquista la medaglia di bronzo ai Giochi della XXXII Olimpiade di Tokyo."}
{"id": "3387230", "revid": "682087", "url": "https://it.wikipedia.org/wiki?curid=3387230", "title": "Scala (statistica)", "text": ""}
{"id": "3387232", "revid": "1104133", "url": "https://it.wikipedia.org/wiki?curid=3387232", "title": "Virginio (album)", "text": "Virginio \u00e8 l'album omonimo d'esordio del cantautore Virginio, pubblicato il 3 marzo 2006 dall'etichetta discografica Mercury/Universal Music.\nDescrizione.\nL'album contiene 10 brani scritti tutti dal solo Virginio; le musiche sono composte dallo stesso Virginio assieme a Paolo Agosta, escluso il brano e secondo singolo Instabile, scritto e composto interamente da Virginio. Il disco \u00e8 stato prodotto da Ivo Grasso.\nL'album \u00e8 stato anticipato dal singolo \"Davvero\", presentato al Festival di Sanremo 2006 nella categoria \"Giovani\", senza per\u00f2 accedere alla finale della competizione, pubblicato di 3 marzo 2006, seguito da\n\"Instabile\" il 29 maggio successivo ed infine dal terzo estratto, \"Novembre\", pubblicato il 22 ottobre."}
{"id": "3387243", "revid": "659685", "url": "https://it.wikipedia.org/wiki?curid=3387243", "title": "Ann Marie Buerkle", "text": "Biografia.\nItaloamericana, la Buerkle ottenne il diploma di infermiera nel 1972 e svolse questa professione finch\u00e9, nel 1994, si laure\u00f2 in legge.Nel 1995 venne eletta nel consiglio comunale della citt\u00e0 di Syracuse e dal 1997 al 2010 lavor\u00f2 come assistente dell'attorney general di New York.\nNel 2010 si candid\u00f2 alla Camera dei Rappresentanti per il Partito Repubblicano. Contrariamente alle previsioni, la Buerkle vinse le elezioni con il 50.2% dei voti contro il 49.8% dell'avversario, il democratico in carica Dan Maffei.\nDue anni dopo la Buerkle chiese la rielezione, ma dovette scontrarsi ancora con Maffei, che questa volta la sconfisse. La donna fu cos\u00ec costretta ad abbandonare il Congresso dopo un solo mandato.\nNel 2013 il Presidente Barack Obama la nomin\u00f2 commissaria presso la \"U.S. Consumer Product Safety Commission\". Divenuta presidente \"ad interim\" della commissione, ottenne la nomina ufficiale da parte di Donald Trump ma rassegn\u00f2 le proprie dimissioni nel 2019 in seguito ad una controversia riguardante un mancato ritiro dal commercio di alcuni passeggini difettosi.\nPoliticamente la Buerkle si configura come conservatrice: \u00e8 contraria all'aborto, ha votato contro la riforma sanitaria di Obama e a favore del rinnovo del Patriot Act.\n\u00c8 madre di sei figli e nonna di undici nipoti."}
{"id": "3387245", "revid": "380654", "url": "https://it.wikipedia.org/wiki?curid=3387245", "title": "Big E", "text": "In WWE ha detenuto una volta il WWE Championship, una volta l'NXT Championship, due volte l'Intercontinental Championship, due volte il Raw Tag Team Championship e sei volte lo SmackDown Tag Team Championship (in entrambi i casi con Kofi Kingston e Xavier Woods), risultando di conseguenza il 33\u00b0 vincitore del Triple Crown. Ha inoltre vinto l'edizione 2021 del Money in the Bank. Il suo secondo regno come Raw Tag Team Champion, durato 483 giorni (dal 23 agosto 2015 al 18 dicembre 2016), \u00e8 il pi\u00f9 lungo nella storia del titolo.\nCarriera.\nWWE (2009\u2013presente).\nFlorida Championship Wrestling (2009\u20132012).\nEwen firm\u00f2 un contratto con la WWE nel 2009 debuttando nella Florida Championship Wrestling, territorio di sviluppo della stessa federazione, come Big E Langston. Il 12 maggio 2011 Langston e Calvin Raines sconfissero Richie Steamboat e Seth Rollins vincendo l'FCW Florida Tag Team Championship ma li persero il 21 luglio dello stesso anno contro CJ Parker e Donny Marlow. Durante i \"WrestleMania Axxess\" nell'aprile del 2012, Langston sconfisse Antonio Cesaro.\n\"NXT\" (2012\u20132013).\nNella puntata di \"NXT\" del 18 luglio, viene mandato in onda un promo proprio su Ettore Ewen, che sar\u00e0 prossimo al debutto nel roster con il ring name sar\u00e0 Big E Langston. Nell'edizione di NXT del 1\u00ba agosto, Langston fa il suo esordio in WWE, sconfiggendo Adam Mercer. Inizia una breve rivalit\u00e0 con Camacho, con tutti match vinti dal colosso Langston. Il 10 gennaio sconfigge Seth Rollins in un No Disqualification match e conquista l'NXT Championship. Il 23 gennaio, dopo aver battuto Axl Keegan, viene sfidato dal rientrante Conor O'Brian per l'NXT Championship. Il match si tiene nell'edizione pre-WrestleMania di NXT, dove Langston mantiene il titolo. Dopo aver battuto anche Brad Maddox e Damien Sandow per la difesa del titolo perde il NXT Championship contro Bo Dallas il 14 giugno 2013.\nAlleanza con Dolph Ziggler e AJ Lee (2012\u20132013).\nLangston ha fatto il suo debutto nel roster principale della WWE il 17 dicembre 2012 a \"Raw\", quando ha attaccato John Cena per poi allearsi con AJ Lee e Dolph Ziggler diventando la loro bodyguard. Il 7 aprile 2013 a WrestleMania 29, Langston e Ziggler hanno perso contro il Team Hell No, in un match valido per i WWE Tag Team Championship. Langston ha combattuto il suo primo match singolo a \"Raw\" la notte seguente, sconfiggendo Bryan.\nDopo che Ziggler ha sub\u00ecto una concussione nel mese di maggio, Langston ha combattuto nella best-of-five series contro il rivale di Ziggler, Alberto Del Rio per il World Heavyweight Championship, in cui Del Rio ha vinto la serie sul 3-2. Il 10 giugno a Raw, Langston si \u00e8 rivelato essere l'ammiratore segreto della Divas Champion Kaitlyn; ci\u00f2 si \u00e8 rivelato essere un piano di AJ Lee in modo da umiliare Kaitlyn. Langston e la Lee hanno continuato ad imitare Kaitlyn nelle settimane seguenti, fino a quando AJ Lee ha vinto il Divas Championship a Payback. Nella puntata di Raw del 14 luglio, Ziggler ha terminato la sua relazione con AJ Lee, il quale ha portato Langston ad attaccarlo pi\u00f9 tardi nella stessa sera. Il 29 luglio a \"Raw\", Langston \u00e8 stato sconfitto da Ziggler per squalifica dopo che la Lee ha interferito attaccando Ziggler. nel rematch della settimana successiva, Langston ha sconfitto Ziggler in seguito a una distrazione da parte di AJ Lee e Kaitlyn. Il 18 agosto a SummerSlam, Langston ed AJ Lee sono stati sconfitti da Ziggler e Kaitlyn in un mixed tag team match, terminando la loro faida. Dopo la sconfitta, Langston ha terminato la sua alleanza con AJ Lee iniziando a combattere da solo.\nIntercontinental Champion (2013\u20132014).\nNella puntata di SmackDown del 18 ottobre viene sconfitto da CM Punk. A fine match, Paul Heyman sbeffeggia Langston mentre Curtis Axel e Ryback cercano di aggredire Punk, ma Big E si schiera dalla parte di quest'ultimo, salvandolo ed effettuando un Turn Face. Nella puntata di Raw del 21 ottobre, sconfigge in coppia con CM Punk gli uomini di Paul Heyman, Curtis Axel e Ryback. Pi\u00f9 tardi in serata, viene annunciato che Big E affronter\u00e0 Curtis Axel il 27 ottobre nel KickOff di Hell in a Cell con in palio l'Intercontinental Championship. Ad Hell in a Cell, viene annunciato che Axel ha subito un infortunio e durante il \"kickoff\", Langston sfida Dean Ambrose in un match valido per il WWE United States Championship vincendo per countout. Nella puntata di Raw successiva al PPV, avviene il Rematch tra Langston e Ambrose per lo United States Championship ma il match termina in squalifica in favore di Langston a causa dell'interferenza di Roman Reigns e Seth Rollins, ma, durante l'attacco al colosso, gli Usos intervengono a favore di quest'ultimo, tanto che viene sancito un 6-man tag team match in cui Big E Langston, insieme agli Usos affronter\u00e0 lo Shield, dove a vincere \u00e8 proprio il team di Ambrose, Reigns e Rollins. Nella puntata di Raw del 4 novembre viene scelto a votazione come sfidante del campione WWE Randy Orton, perde il match dopo un'ottima prestazione.\nNell'edizione di Raw del 18 novembre 2013 Big E Langston sconfigge Curtis Axel laureandosi Intercontinental Champion. A Survivor Series mantiene il titolo sconfiggendo nel rematch Axel. Nella puntata di WWE SmackDown del 6 dicembre sconfigge Fandango. A Big E Langston mantiene il titolo intercontinentale sconfiggendo Damien Sandow. Nella puntata di RAW del 30 dicembre sconfigge Fandango dopo un match con in palio l'Intercontinental Championship. Alla Royal Rumble Langston partecipa al royal rumble match con il numero 29 ma viene eliminato da Sheamus. A Elimination Chamber Big E sconfigge Jack Swagger mantenendo l'Intercontinental Championship. Nella puntata di WWE Main Event del 26/03/14 Big E mantiene il titolo intercontinentale sconfiggendo Dolph Ziggler. A WrestleMania XXX partecipa alla Battle Royal dedicata alla memoria di Andr\u00e9 The Giant non riuscendo a vincerla. Ad Extreme Rules perde il titolo ai danni di Bad News Barrett. Nell'edizione di Raw successiva al PPV viene sconfitto da Bad News Barrett non riuscendo a conquistare il titolo intercontinentale. A Payback viene sconfitto da Rusev. Nella puntata di Raw del 20 giugno sconfigge Damien Sandow. A Money in the Bank viene sconfitto di nuovo da Rusev. Il 25 luglio a SmackDown perde contro i RybAxel insieme a Kofi Kingston e si unisce alla stable di Xavier Woods. Il 16 settembre a Main Event, viene sconfitto da Seth Rollins.\nThe New Day (2014\u20132020).\nNella puntata di \"SmackDown\" del 28 novembre debutta nella stable New Day insieme a Kofi Kingston e Xavier Woods sconfiggendo Curtis Axel, Heath Slater e Titus O'Neil; nella puntata di \"SmackDown\" del 12 dicembre sconfigge Goldust. A , insieme a Kofi Kingston, sconfigge Goldust e Stardust. Alla Royal Rumble prende parte al Royal Rumble match entrando con il numero 20, ma viene eliminato da Rusev. Nella puntata di \"Raw\" del 9 marzo insieme a Xavier Woods sconfigge i WWE Tag Team Champions, Cesaro e Tyson Kidd. La settimana successiva, a \"Raw\", in coppia con Kofi Kingston viene sconfitto da Cesaro e Kidd.\nA WrestleMania 31 Big E e Kingston prendono parte al Fatal Four-Way Tag Team match valido per il WWE Tag Team Championship, che includeva anche gli Usos e i Los Matadores , non riuscendo a conquistare i titoli. Il 20 aprile, a \"Raw\", Big E e Kingston vincono un match contro i Lucha Dragons e diventano i primi sfidanti ai titoli di coppia detenuti da Cesaro e Tyson Kidd. A Extreme Rules conquistano il WWE Tag Team Championship sconfiggendo Cesaro e Tyson Kidd. A Payback Big E e Kingston difendono nuovamente il titolo in un match contro i campioni uscenti e si confermano a Elimination Chamber, dove battono in un Elimination Chamber match Cesaro e Tyson Kidd, i Prime Time Players, i Los Matadores, gli Ascension e i Lucha Dragons.\nA Money in the Bank perdono i titoli per mano dei Prime Time Players; in quest'occasione i campioni erano Big E e Woods, poich\u00e9 Kingston aveva gi\u00e0 partecipato, durante il pay-per-view, al Ladder match con in palio la valigetta del Money in the Bank. A Battleground non sono riusciti a battere i campioni di coppia dei Prime Time Players. Hanno partecipato al Fatal Four-way match il 23 agosto a SummerSlam con in palio i titoli di coppia che comprendeva anche i detentori Prime Time Players, i Lucha Dragons e i Los Matadores e il New Day \u00e8 riuscito a rivincere i titoli. Dopo aver sconfitto i Prime Time Players nella puntata di \"Raw\" del 14 settembre, Big E e Kingston hanno iniziato una faida con i rientranti Dudley Boyz, che hanno affrontato in tre diverse occasioni: a Night of Champions e a WWE Live from Madison Square Garden, dove hanno perso entrambi i match per squalifica e pertanto sono rimasti campioni; a Hell in a Cell, invece, Big E e Kingston hanno sconfitto i Dudley Boyz. Big E ha avuto l'opportunit\u00e0 di conquistare lo United States Championship affrontando il campione John Cena il 5 ottobre a \"Raw\" ma il match \u00e8 stato vinto da quest'ultimo. Alle Survivor Series, insieme a King Barrett e Sheamus, il New Day \u00e8 stato sconfitto in un Survivor Series elimination tag team match dagli Usos e i Lucha Dragons e Ryback. Big E e Kingston hanno difeso con successo il titolo anche a , dove hanno sconfitto gli Usos e i Lucha Dragons in un triple threat tag team ladder match. Dopo aver difeso con successo il titolo in match separati contro i Lucha Dragons (nella puntata di \"SmackDown!\" del 22 dicembre) e gli Usos (alla Royal Rumble),\nIl 15 febbraio Big E ha sconfitto Mark Henry dopo che questi, nella puntata di \"Raw\" dell'8 febbraio, aveva abbandonato i New Day in un match contro i Dudley Boyz e gli Usos, causando la loro sconfitta. A partire da Fastlane, durante il \"Cutting Edge Peep Show\" condotto da Edge e Christian i membri della New Day hanno iniziato a prendere in giro quelli della League of Nations, effettuando un turn face: ci\u00f2 ha portato i membri della League of Nations a interrompere il segmento. Big E e Kingston hanno difeso con successo il titolo anche nella puntata di \"Raw\" del 7 marzo, quando hanno sconfitto AJ Styles e Chris Jericho. Nel mese di marzo i membri del New Day hanno continuato a prendere in giro quelli della League of Nations attraverso dei video parodia e le due fazioni si sono sfidate in un tag team match valido per il WWE Tag Team Championship a Roadblock, dove Big E e Kingston hanno sconfitto Sheamus e Barrett, ripetendosi anche la sera dopo a \"Raw\", quando Big E e Woods hanno sconfitto Rusev e Del Rio, il che ha portato la League of Nations ad attaccare il New Day al termine del match, con la rivalit\u00e0 tra le due fazioni che \u00e8 culminata a WrestleMania 32, dove Big E, Kingston e Woods sono stati sconfitti da Sheamus, Del Rio e Rusev in un match non titolato, rifacendosi per\u00f2 nella puntata di \"Raw\" successiva, quando Big E e Kingston hanno nuovamente difeso con successo il titolo contro Sheamus e Barrett.\nChiusa la faida con la League of Nations, il New Day ne ha iniziata una con i debuttanti Vaudevillains, i quali hanno sconfitto (a tavolino) Enzo Amore e Colin Cassady a Payback il 1\u00ba maggio, diventando gli sfidanti ai titoli di coppia. Il New Day ha dunque iniziato a prendere in giro i Vaudevillains nella puntata di \"Raw\" del 16 maggio e questi due hanno attaccato il trio. Il 22 maggio a Extreme Rules Big E e Woods hanno difeso con successo i titoli contro i Vaudevillains. Nella puntata di \"Raw\" del 30 maggio Kingston e Big E hanno sconfitto i Vaudevillains per squalifica a causa dell'intervento di Karl Anderson e Luke Gallows ai loro danni. Infatti, nella puntata di \"Raw\" del 6 giugno, il New Day ha affrontato il The Club (composto oltre che da Gallows e Anderson anche da AJ Styles) in un 6-man Tag Team match ma \u00e8 stato sconfitto. Il 19 giugno a Money in the Bank Kingston e Big E hanno difeso con successo i titoli in un Fatal 4-Way Tag Team match che includeva anche Karl Anderson e Luke Gallows, Enzo Amore e Big Cass e i Vaudevillains. Il 19 luglio il New Day ha raggiunto e superato il record del regno pi\u00f9 lungo come campioni (il precedente primato apparteneva a Paul London e Brian Kendrick con 331 giorni).\nCon la Draft Lottery avvenuta nella puntata di \"SmackDown\" del 19 luglio, il New Day \u00e8 stato trasferito nel roster di \"Raw\" e con tutto il gruppo anche i WWE Tag Team Championships. Il 24 luglio a Battleground il New Day \u00e8 stato sconfitto dalla Wyatt Family in un 6-man tag team match non titolato. Nella puntata di \"Raw\" del 1\u00ba agosto Big E e Kingston hanno trionfato su Karl Anderson e Luke Gallows in un match non titolato ma, nel post match, i due avversari hanno brutalmente attaccato Big E, infortunandolo all'inguine (\"kayfabe\"). Nella successiva puntata di \"Raw\" dell'8 agosto \u00e8 stato annunciato che Kingston e Woods, privi dell'infortunato Big E, dovranno affrontare Luke Gallows e Karl Anderson a SummerSlam con in palio i WWE Tag Team Championships. Il 21 agosto a SummerSlam Anderson e Gallows hanno sconfitto Kingston e Woods per squalifica a causa dell'intervento del rientrante Big E, facendo s\u00ec che il New Day mantenesse i titoli. La successiva sera, a \"Raw\", Big E ha sconfitto Karl Anderson. Il 25 settembre a Clash of Champions Big E e Kingston hanno difeso con successo i titoli contro Anderson e Gallows. La scena si \u00e8 ripetuta anche la sera dopo a \"Raw\", quando Big E e Kingston hanno nuovamente difeso con successo i titoli contro Anderson e Gallows. In seguito il New Day ha iniziato una faida con l'improbabile alleanza formata da Cesaro e Sheamus: nella puntata di \"Raw\" del 17 ottobre Big E ha sconfitto Sheamus. Tuttavia, nella puntata di \"Raw\" del 24 ottobre, Big E e Kingston sono stati sconfitti da Cesaro e Sheamus in un match non titolato. Il 30 ottobre a Hell in a Cell Cesaro e Sheamus hanno sconfitto Big E e Woods per squalifica ma il New Day ha comunque mantenuto i titoli. Il 20 novembre, a Survivor Series, Big E e Kingston hanno preso parte ad un 10-on-10 Traditional Survivor Series Tag Team Elimination match come membri e capitani del \"Team Raw\" che ha sconfitto il \"Team SmackDown\" (anche se Big E e Woods sono stati eliminati subito dagli Usos). Nella puntata di \"Raw\" del 21 novembre Big E e Kingston hanno difeso con successo i titoli contro Cesaro e Sheamus grazie ad una distrazione di Woods. Nella puntata di \"Raw\" del 28 novembre Big E e Woods hanno difeso con successo i titoli contro Luke Gallows e Karl Anderson. Nella puntata di \"Raw\" del 12 dicembre Big E e Kingston hanno difeso con successo i titoli in un Triple Threat Tag Team match che comprendeva anche Cesaro e Sheamus e Luke Gallows e Karl Anderson; Kingston ha schienato Anderson dopo che questi era stato colpito dal \"Brogue Kick\" di Sheamus, mentre Big E ha tenuto bloccato Cesaro. Pi\u00f9 tardi, quella stessa sera, Big E e Woods hanno difeso con successo i titoli in un altro Triple Threat Tag Team match che includeva stavolta i Jeri-KO (Chris Jericho e il WWE Universal Champion Kevin Owens) e lo United States Champion Roman Reigns e Seth Rollins; in questo caso Woods ha schienato Jericho dopo che questi era stato colpito dal \"Pedigree\" di Rollins, mentre Big E ha tenuto fermo lo stesso Rollins. Dopo 479 giorni di regno, i membri del New Day sono diventati i campioni di coppia pi\u00f9 longevi della storia della WWE, avendo superato il record dei Demolition, che avevano detenuto l'ormai soppresso World Tag Team Championship per appunto 478 giorni. Il 18 dicembre, a , Big E e Kingston sono stati sconfitti da Cesaro e Sheamus, perdendo i titoli dopo 483 giorni di regno. Nella puntata di \"Raw\" del 26 dicembre Kingston e Woods hanno affrontato Cesaro e Sheamus per il WWE Raw Tag Team Championship ma sono stati sconfitti. Nella puntata di \"Raw\" del 16 gennaio Big E ha sconfitto Titus O'Neil, salvando il posto suo e dei suoi compagni del New Day nella Royal Rumble. Nella puntata di \"Raw\" del 23 gennaio Big E e Kingston insieme a Enzo Amore e Big Cass sono stati sconfitti da Titus O'Neil, Rusev, Jinder Mahal e Braun Strowman. Il 29 gennaio Big E ha partecipato al Royal Rumble match dell'omonimo pay-per-view entrando col numero 17 ma \u00e8 stato eliminato da Cesaro e Sheamus insieme a Kingston e Woods. Nella puntata di \"Raw\" del 6 febbraio Big E e Woods hanno sconfitto gli Shining Stars. Nella puntata di \"Main Event\" del 5 febbraio il New Day ha sconfitto gli Shining Stars e Titus O'Neil. Nella puntata di \"Raw\" del 20 febbraio Big E e Kingston hanno sconfitto Rusev e Jinder Mahal. Nella puntata di \"Raw\" del 27 febbraio Big E e Woods hanno sconfitto Jinder Mahal e Rusev. Nella puntata di \"Raw\" del 6 marzo Big E e Kingston hanno sconfitto gli Shining Stars. Nella puntata di \"Raw\" del 3 aprile Big E e Woods sono stati sconfitti dai debuttanti Revival. La scena si \u00e8 ripetuta anche la settimana dopo, il 10 aprile a \"Raw\", quando i Revival hanno sconfitto nuovamente Big E e Woods. Con lo \"Shake-up\" dell'11 aprile l'intero New Day \u00e8 stato trasferito nel roster di \"SmackDown\" senza tuttavia debuttare a causa dell'infortunio di Kingston; sono state, invece, mandate delle vignette per pubblicizzare il debutto del trio. Il New Day ha debuttato ufficialmente a \"SmackDown\" il 30 maggio, dove hanno avuto un confronto con i WWE SmackDown Tag Team Champions, gli Usos, annunciando loro che il General Manager Shane McMahon li ha inseriti in un match a Money in the Bank per i titoli di coppia. Nella puntata di \"SmackDown\" del 6 giugno Big E e Woods hanno sconfitto i Col\u00f3ns. Il 18 giugno, a Money in the Bank, Big E e Kingston hanno affrontato gli Usos per il WWE SmackDown Tag Team Championship ma hanno vinto l'incontro per count-out e senza dunque il cambio di titolo. Nella puntata di \"SmackDown\" del 20 giugno Big E ha sconfitto Jimmy Uso. Il 23 luglio, a Battleground, Kingston e Woods hanno sconfitto gli Usos conquistando cos\u00ec il WWE SmackDown Tag Team Championship per la prima volta; anche in questo caso, nonostante Kingston e Woods abbiano vinto il titolo, anche Big E \u00e8 stato riconosciuto come campione sotto la \"Freebird Rule\". Il 20 agosto, nel \"Kick-off\" di SummerSlam, Big E e Woods hanno perso i titoli contro gli Usos dopo 28 giorni di regno. Nella puntata di \"SmackDown\" del 29 agosto Big E e Kingston sono stati sconfitti dagli Usos. Nella puntata di \"Sin City SmackDown Live\" del 12 settembre Big E e Kingston hanno sconfitto gli Usos in un Sin City Street Fight, conquistando cos\u00ec il WWE SmackDown Tag Team Championship per la seconda volta. Big E e Kingston hanno vinto il match, ma anche Woods \u00e8 riconosciuto come campione sotto la \"Freebird Rule\". Nella puntata di \"SmackDown\" del 19 settembre Big E e Kingston hanno sconfitto gli Hype Bros in un match non titolato. L'8 ottobre, a Hell in a Cell, Big E e Woods hanno perso i titoli contro gli Usos in un Tag Team Hell in a Cell match, interrompendo il loro regno durato 26 giorni. Nella puntata di \"SmackDown\" del 31 ottobre Big E \u00e8 stato sconfitto da Rusev a causa di una distrazione di Aiden English. Nella puntata di \"SmackDown\" del 14 novembre il match tra Big E e Xavier Woods contro Kevin Owens e Sami Zayn \u00e8 terminato in no-contest a causa dell'intervento dello Shield e di tutti i membri del roster di \"Raw\". Il 19 novembre, a Survivor Series, il New Day \u00e8 stato sconfitto dallo Shield. Nella puntata di \"SmackDown\" del 21 novembre Big E e Kingston sono stati sconfitti da Kevin Owens e Sami Zayn in un Lumberjack match. Nella puntata di \"SmackDown\" del 5 dicembre Big E e Kingston sono stati sconfitti da Aiden English e Rusev. Il 17 dicembre, a Clash of Champions, Big E e Kingston hanno partecipato ad un Fatal 4-Way Tag Team match per il WWE SmackDown Tag Team Championship che includeva anche Aiden English e Rusev, Chad Gable e Shelton Benjamin e i campioni, gli Usos, ma il match \u00e8 stato vinto da questi ultimi. Nella puntata di \"SmackDown\" del 26 dicembre Big E e Woods hanno preso parte ad un Triple Threat Tag Team match per determinare gli sfidanti al WWE SmackDown Tag Team Championship degli Usos che comprendeva anche Aiden English e Rusev e Chad Gable e Shelton Benjamin ma il match \u00e8 stato vinto da questi ultimi. Il 28 gennaio, alla Royal Rumble, Big E ha partecipato all'omonimo match entrando col numero 9 ma \u00e8 stato eliminato da Jinder Mahal. Nella puntata di \"SmackDown\" del 13 febbraio Big E e Kingston hanno sconfitto Chad Gable e Shelton Benjamin. Nella puntata di \"SmackDown\" del 20 febbraio Big E e Woods hanno sconfitto Chad Gable e Shelton Benjamin, guadagnando l'opportunit\u00e0 di affrontare gli Usos per il WWE SmackDown Tag Team Championship a Fastlane. Nella puntata di \"SmackDown\" del 13 marzo Big E e Jimmy Uso sono stati sconfitti dai Bludgeon Brothers. Nella puntata di \"SmackDown\" del 27 marzo Big E e Woods sono stati sconfitti dai Bludgeon Brothers per squalifica a causa dell'intervento degli Usos. L'8 aprile, a WrestleMania 34, Big E e Kingston hanno partecipato ad un Triple Threat Tag Team match per il WWE SmackDown Tag Team Championship che includeva anche i campioni, gli Usos, e i Bludgeon Brothers ma il match \u00e8 stato vinto da questi ultimi. Nella puntata di \"SmackDown\" del 10 aprile Big E e Woods hanno affrontato gli Usos per determinare gli sfidanti al WWE SmackDown Tag Team Championship dei Bludgeon Brothers ma sono stati sconfitti. Il 27 aprile, a Greatest Royal Rumble, Big E ha partecipato al Royal Rumble match a 50 uomini entrando col numero 31 ma \u00e8 stato eliminato da Braun Strowman. Nella puntata di \"SmackDown\" del 15 maggio Big E e Woods hanno sconfitto Cesaro e Sheamus, guadagnando la possibilit\u00e0 di scegliere un solo membro del loro team da inserire nel Money in the Bank Ladder match. Nella puntata di \"SmackDown\" del 22 maggio Big E \u00e8 stato sconfitto da The Miz a causa della distrazione di Cesaro e Sheamus. Nella puntata di \"SmackDown\" del 29 maggio il New Day ha sconfitto Cesaro, Sheamus e The Miz. Nella puntata di \"SmackDown\" del 5 giugno il New Day ha sconfitto The Miz, Rusev e Samoa Joe. Nella puntata di \"SmackDown\" del 19 giugno Big E ha partecipato ad un Gauntlet match per determinare lo sfidante al WWE Championship di AJ Styles ma \u00e8 stato eliminato da Daniel Bryan. Nella puntata di \"SmackDown\" del 10 luglio il New Day e il Team Hell No hanno sconfitto i Bludgeon Brothers e i SAnitY. Il 15 luglio, nel \"Kick-off\" di Extreme Rules, il New Day \u00e8 stato sconfitto dai SAni\u2020Y in un Tables match. Nella puntata di \"SmackDown\" del 24 luglio Big E e Woods hanno sconfitto Alexander Wolfe e Killian Dain dei SAnitY nella semifinale di un torneo per determinare gli sfidanti al WWE SmackDown Tag Team Championship dei Bludgeon Brothers. Nella puntata di \"SmackDown\" del 21 agosto Kingston e Woods hanno sconfitto i Bludgeon Brothers in un No Disqualification match conquistando cos\u00ec il WWE SmackDown Tag Team Championship per la terza volta. Dopo che Big E e Kingston hanno difeso i titoli contro i Rusev Day (Aiden English e Rusev) nel \"Kick-off\" di Hell in a Cell, e Kingston e Woods contro Cesaro e Sheamus il 6 ottobre a Super Show-Down, nella puntata di \"SmackDown 1000\" Big E e Woods hanno perso le cinture contro Cesaro e Sheamus (grazie anche all'intervento di Big Show) dopo 56 giorni di regno. Nella puntata di \"SmackDown\" del 29 gennaio 2019 Big E e Kingston hanno partecipato ad Four Corners Elimination match che comprendeva anche i The Bar, gli Heavy Machinery e gli Usos per determinare gli sfidanti al WWE SmackDown Tag Team Championship di The Miz e Shane McMahon per Elimination Chamber ma sono stati eliminati dagli Heavy Machinery. Il 23 giugno, a Stomping Grounds, Big E e Woods sono stati sconfitti da Kevin Owens e Sami Zayn. Nella puntata di \"SmackDown\" del 2 luglio Big E \u00e8 stato sconfitto da Daniel Bryan. Il 14 luglio, a Extreme Rules, Big E e Woods hanno conquistato lo SmackDown Tag Team Championship per la quarta volta contro Daniel Bryan e Rowan in un Triple Threat Tag Team match che comprendeva anche gli Heavy Machinery. Nella puntata di \"Raw\" del 15 luglio Big E ha partecipato ad una 10-man Battle Royal per determinare lo sfidante di Brock Lesnar per l'Universal Championship a SummerSlam ma \u00e8 stato eliminato da Sami Zayn. Nella puntata di \"Raw\" del 5 agosto Big E, Woods e Ricochet sono stati sconfitti dall'O.C.. Nella puntata di \"SmackDown\" del 6 agosto Big E e Woods hanno sconfitto Daniel Bryan e Rowan per squalifica in un match non titolato. Il 15 settembre, a Clash of Champions, Big E e Woods hanno perso i titoli contro i Revival dopo 63 giorni di regno. Nella puntata di \"SmackDown\" dell'8 novembre Big E e Kingston hanno sconfitto i Revival conquistando cos\u00ec lo SmackDown Tag Team Championship per la quinta volta come team. Nella puntata di \"SmackDown\" del 29 novembre Big E e Kingston hanno difeso con successo il titolo contro Cesaro e l'Intercontinental Champion Shinsuke Nakamura. Nella puntata di \"SmackDown\" del 17 gennaio Big E \u00e8 stato sconfitto da John Morrison. Il 27 febbraio, a Super ShowDown, Big E e Kingston hanno perso i titoli contro John Morrison e The Miz dopo 111 giorni di regno. Nella puntata di \"SmackDown\" del 17 aprile il solo Big E ha conquistato per la sesta volta lo SmackDown Tag Team Championship sconfiggendo il campione The Miz (detentore della cintura insieme a John Morrison) in un Triple Threat match che comprendeva anche Jey Uso (per gli Usos), e cos\u00ec facendo anche Kofi Kingston e Xavier Woods fossero riconosciuti come campioni.Subito dopo il match Kofi Kingston e Xavier Woods si mettono in contatto con Big E via Skype per congratularsi con lui nel bel mezzo della puntata. Il 10 maggio, a Money in the Bank, Big E e Kingston hanno difeso con successo i titoli in un Fatal 4-Way Tag Team match che comprendeva anche i Forgotten Sons, John Morrison e The Miz e i Lucha House Party (Gran Metalik e Lince Dorado). Nella puntata di \"SmackDown\" del 5 giugno Big E, Kingston e Shorty G hanno sconfitto Cesaro, Mojo Rawley e Shinsuke Nakamura. Nella puntata di \"SmackDown\" del 12 giugno Big E e Kofi Kingston sono stati sconfitti da Cesaro e Shinsuke Nakamura in un match non titolato. Nella puntata di \"SmackDown\" del 19 giugno Big E e Kingston hanno sconfitto Gran Metalik e Lince Dorado dei Lucha House Party in un match non titolato. Nella puntata di \"SmackDown\" del 10 luglio Big E e Kingston hanno difeso i titoli contro Cesaro e Shinsuke Nakamura dopo che l'incontro \u00e8 terminato in no-contest. Nella puntata di \"SmackDown\" del 17 luglio Big E \u00e8 stato sconfitto da Cesaro. Il 19 luglio, a The Horror Show at Extreme Rules, Big E e Kingston hanno perso i titoli contro Cesaro e Shinsuke Nakamura in un Tables match dopo 93 giorni di regno.\nNella puntata di \"SmackDown\" del 31 luglio 2020 Big E, a seguito degli infortuni di Kingston Woods inizi\u00f2 a lottare in singolo. Il 30 agosto, a \"Payback\", Big E sconfisse Sheamus. Nella puntata di \"SmackDown\" del 9 ottobre Big E sconfisse nuovamente Sheamus in un Falls Count Anywhere match; poco pi\u00f9 tardi, quella sera, Kingston e Woods sono ritornati riconquistando lo SmackDown Tag Team Championship e poco dopo passarono a \"Raw\" per effetto del Draft mentre Big E fu riconfermato a \"SmackDown\" segnando di fatto l'allontanamento di Big E dalla stable. Nella puntata di \"SmackDown\" del 16 ottobre 2020 il New Day ha sconfitto Cesaro, Sheamus e Shinsuke Nakamura segnando l'ultimo match definitivo a \"SmackDown\" e l'ultimo match definitivo di Big E come membro della stable.\nIntercontinental Champion e Mr. Money in the Bank (2020\u20132021).\nIl 20 dicembre, nel Kick-off di \"\", Big E, Chad Gable, Daniel Bryan e Otis sconfissero Cesaro, King Corbin, Sami Zayn e Shinsuke Nakamura. Nella puntata di \"SmackDown\" del 22 dicembre (andata in onda il 25 dicembre 2020) Big E sconfisse Sami Zayn in un Lumberjack match conquistando l'Intercontinental Championship per la seconda volta. Nella puntata di \"SmackDown\" dell'8 gennaio 2021 Big E difese con successo il titolo contro Apollo Crews. Nella puntata di \"SmackDown\" del 22 gennaio Big E affront\u00f2 nuovamente Crews per difendere il titolo intercontinentale ma venne sconfitto per squalifica a causa dell'intervento di Sami Zayn, senza dunque il cambio di titolo. Nella puntata di \"SmackDown\" del 5 febbraio Big E difese con successo il titolo contro Apollo Crews e Sami Zayn in un Triple Threat match. Nella puntata di \"SmackDown\" del 12 febbraio Big E difese con successo il titolo contro Shinsuke Nakamura per squalifica a causa dell'intervento di Apollo Crews. Nella puntata di \"SmackDown\" del 12 marzo Big E difese con successo il titolo contro Sami Zayn. Il 21 marzo, a \"Fastlane\", Big E difese con successo il titolo contro Apollo Crews, ma perse il titolo nella rivincita, avvenuta l'11 aprile nella seconda serata di \"WrestleMania 37\" in un Nigerian Drum Fight. Successivamente, nella puntata di \"SmackDown\" del 26 maggio, Big E tent\u00f2 di riconquistare la cintura intercontinentale in un Fatal 4-Way match contro Crews, Kevin Owens e Sami Zayn ma il match venne vinto dal primo, anche dopo che Aleister Black attacc\u00f2 brutalmente lo stesso Big E (la faida tra i due tuttavia non prosegu\u00ec a seguito del licenziamento di Black). Nella puntata di \"SmackDown\" del 25 giugno Big E sconfisse Crews in un match non titolato, qualificandosi per il Money in the Bank Ladder match. Il 18 luglio, a \"Money in the Bank\", Big E vinse l'omonimo incontro sconfiggendo Drew McIntyre, John Morrison, Kevin Owens, King Nakamura, Ricochet, Riddle e Seth Rollins, conquistando la valigetta. Il 21 agosto, nel kickoff di \"SummerSlam\", Big E trionf\u00f2 su Baron Corbin (che due settimane prima gli aveva rubato la valigetta del Money in the Bank).\nWWE Champion e varie faide (2021\u2013presente).\nNella puntata di \"Raw\" del 13 settembre Big E incass\u00f2 il Money in the Bank su Bobby Lashley, dopo che questi aveva difeso il WWE Championship contro Randy Orton, conquistando il suddetto titolo per la prima volta, divenendo inoltre 33\u00b0 Triple Crown Champion e passando di fatto al roster di \"Raw\", riunendosi poi al New Day con Kofi Kingston e Xavier Woods. Il 26 settembre, ad \"Extreme Rules\", il New Day sconfisse AJ Styles, Omos e Bobby Lashley. La sera dopo, a \"Raw\", Big E mantenne il titolo contro Lashley in uno Steel Cage match. Il 1\u00b0 ottobre, per effetto del Draft, Big E pass\u00f2 al roster di \"Raw\" mentre Kingston e Woods rimasero a \"SmackDown\", segnando nuovamente la separazione involaria dal New Day (gli scambi tuttavia sarebbero valsi solo dopo il 22 ottobre). Il 21 ottobre, a \"Crown Jewel\", mantenne il titolo WWE contro Drew McIntyre. Il 21 novembre, alle \"Survivor Series\", venne sconfitto dall'Universal Champion Roman Reigns. Il 1\u00b0 gennaio, a \"Day 1\", Big E perse la cintura WWE a favore di Brock Lesnar in un Fatal 5-Way match che comprendeva anche Bobby Lashley, Kevin Owens e Seth Rollins dopo 110 giorni di regno."}
{"id": "3387250", "revid": "1632387", "url": "https://it.wikipedia.org/wiki?curid=3387250", "title": "Ruling the World", "text": "Ruling The World, prodotto nel 1988 dalla Scratch Records, \u00e8 il quarto album full-length della band tedesca heavy metal Tyrant.\nEdizioni.\n1988\n- Stampa mondiale su vinile della \"Scratch Records\".\n1991\n- Ristampa su CD della \"GAMA/Laserlight\" con il titolo Blind Revolution e cover differente con le stesse tracce dell'originale versione del 1988.\n2009\n- Ristampa su CD della \"Battle Cry\" con titolo e cover originali e con l'aggiunta di 4 bonus tracks prese dall'album del 1990 \"Live and Crazy\":"}
{"id": "3387252", "revid": "1305772", "url": "https://it.wikipedia.org/wiki?curid=3387252", "title": "Gert Van Walle", "text": "Gioca nel ruolo di schiacciatore.\nCarriera.\nGert Van Walle comincia la sua carriera pallavolistica nella squadra del Eisden Maasmechelen, nel 2005, militante nella Volleyliga belga; nella stagione 2007-08 passa al , con il quale resta per tre annate, vincendo due scudetti e tre Coppe del Belgio consecutive.\nNella stagione 2010-11, viene ingaggiato dalla squadra italiana dell'Associazione Sportiva Volley Lube di Macerata, dove resta per due stagioni, vincendo la quale vince la Challange Cup e, nella stagione successiva, lo scudetto.\nNella stagione 2012-13 passa alla Pallavolo Citt\u00e0 di Castello, in Serie A2, conquistando la promozione in Serie A1; con la nazionale vince la medaglia d'oro all'European League 2013. Nella stagione 2014-15 va a giocare nella Ligue A francese col Beauvais Oise Universit\u00e9 Club, dove resta per due annate.\nNella stagione 2016-17 si accasa al neopromosso GKS GieKSa Katowice, in Polska Liga Siatk\u00f3wki, mentre nell'annata successiva ritorna in patria nell'Aalst, prima di trasferirsi nell'Efeler Ligi turca per disputare il campionato 2018-19 con il , da cui tuttavia si separa dopo pochi mesi, nel novembre 2018."}
{"id": "3387253", "revid": "1310927", "url": "https://it.wikipedia.org/wiki?curid=3387253", "title": "Camilo Sanvezzo", "text": "Carriera.\nCamilo inizi\u00f2 la sua carriera tra le giovanili dell'Oeste Paulista. Nel 2009 inizi\u00f2 la sua carriera con la maglia del e, nonostante le otto presenze e una rete, rimase un anno prima di intraprendere l'avventura europea. Nel 2009 fu acquistato dal , squadra maltese appartenente alla Premier League Malti. Durante la stagione 2009/2010 debutt\u00f2 contro lo segnando il goal che porta al team maltese alla vittoria. Inoltre segn\u00f2 due triplette, rispettivamente al e all'. Realizzer\u00e0 in totale 24 goal in 22 partite. A fine stagione il giocatore venne acquistato nel , squadra della K-League. Per\u00f2 la sua avventura in Corea del Sud finisce presto dopo sole sette presenze. Dal 2011 viene acquistato dal e rimarr\u00e0 nella Major League Soccer fino al 2013, collezionando 93 presenze e siglando 39 reti, incluso una rovesciata contro i che gli far\u00e0 valere una nomination per il FIFA Pusk\u00e1s Award per il miglior goal segnato tra i goal di Diego Costa, Tim Cahill contro l'Olanda, James Rodr\u00edguez contro l'Uruguay, Robin van Persie contro la Spagna (tutti segnati durante i Mondiali 2014) e Zlatan Ibrahimovi\u0107. Nel 2014 viene ceduto al e durante la Apertura 2014 della Primera Divisi\u00f3n de M\u00e9xico diventa il capocannoniere del campionato con 12 goal (a pari merito con Mauro Boselli).\nStatistiche.\nPresenze e reti nei club.\n\"Statistiche aggiornate al 28 dicembre 2021.\""}
{"id": "3387260", "revid": "119990177", "url": "https://it.wikipedia.org/wiki?curid=3387260", "title": "Pompeo e Carlotta", "text": "Pompeo e Carlotta erano due pupazzi animati raffiguranti una coppia di paperi (Pompeo era azzurro con maglietta a righe biancogialle, Carlotta era rosa con le piume superiori del capo legate da un nastrino verde e indossava una maglietta a righe biancoverdi), che fungevano da mascotte per il programma televisivo Fantastico, nell\u2019edizione andata in onda su Raiuno tra il 1985 ed il 1986. La voce di Pompeo era di Franco Latini, quella di Carlotta apparteneva a Cristiana Lionello.\nLa sigla della trasmissione interpretata dai due doppiatori, intitolata \"Sole pap\u00e0\", \u00e8 stata incisa su 45 giri con etichetta Cinevox, in abbinamento ad \"Allel\u00f9-lel\u00f9-leluja\".\nDei due pupazzi circolavano alcune copie in commercio come giocattoli (alcune di stoffa e altre di plastica, le originali erano prodotte dalla Veca), di svariate dimensioni, oltre a magliette con impressi i loro ritratti e costumini per Carnevale."}
{"id": "3387262", "revid": "1856513", "url": "https://it.wikipedia.org/wiki?curid=3387262", "title": "Skymark Airlines", "text": "La \u00e8 una compagnia aerea low cost giapponese, con sede ad \u014cta (Tokyo) presso l'aeroporto di Tokyo-Haneda. Fondata nel 1996, ha iniziato le sue attivit\u00e0 nel 1998.\nI suoi principali azionisti sono il CEO Shinichi Nishikubo (35.47%) e l'agenzia viaggi H.I.S. (27.62%). Al marzo 2013 la compagnia possedeva 2.279 impiegati.\nFlotta.\nAl febbraio 2015, la flotta Skymark Airlines consisteva nei seguenti velivoli:"}
{"id": "3387264", "revid": "478133", "url": "https://it.wikipedia.org/wiki?curid=3387264", "title": "Davvero (singolo)", "text": "Davvero \u00e8 il primo singolo del cantautore Virginio Simonelli, estratto dall'omonimo EP e dall'album d'esordio \"Virginio\", pubblicato il 3 marzo 2006 dall'Universal Music. Il brano, che racconta un rapporto difficile tra padre e figlio, \u00e8 stato presentato al Festival di Sanremo 2006, non riuscendo per\u00f2 ad accedere in finale. Il testo del brano \u00e8 stato scritto da Virginio, mentre la musica dallo stesso Simonelli e da Paolo Agosta.\nIl video.\nIl video musicale di \"Davvero\" \u00e8 stato diretto da Cosimo Alem\u00e0 e prodotto dall'agenzia \"The Mob\"."}
{"id": "3387265", "revid": "486946", "url": "https://it.wikipedia.org/wiki?curid=3387265", "title": "Il carrettino dei libri vecchi", "text": ""}
{"id": "3387268", "revid": "287204", "url": "https://it.wikipedia.org/wiki?curid=3387268", "title": "Il tamburino sardo", "text": ""}
{"id": "3387272", "revid": "287204", "url": "https://it.wikipedia.org/wiki?curid=3387272", "title": "Meno di un giorno", "text": ""}
{"id": "3387276", "revid": "287204", "url": "https://it.wikipedia.org/wiki?curid=3387276", "title": "L'idillio", "text": ""}
{"id": "3387279", "revid": "767487", "url": "https://it.wikipedia.org/wiki?curid=3387279", "title": "Edwin Ouon", "text": ""}
{"id": "3387281", "revid": "287204", "url": "https://it.wikipedia.org/wiki?curid=3387281", "title": "Questioni d'interesse", "text": ""}
{"id": "3387283", "revid": "580197", "url": "https://it.wikipedia.org/wiki?curid=3387283", "title": "Lyngby Volley", "text": "Il Lyngby Volley \u00e8 una societ\u00e0 pallavolistica femminile danese con sede a Lyngby-Taarb\u00e6k: milita nel campionato di VolleyLigaen.\nStoria della societ\u00e0.\nIl Lyngby Volley nasce durante gli anni settanta per poi raggiungere la VolleyLigaen all'inizio degli anni novanta. Dopo un periodo di anonimato, il club raggiunge l'apice del suo splendore nella stagione 2004-05, quando riesce a vincere sia il campionato che la coppa nazionale.\nDopo un terzo e secondo posto nelle stagioni successive, il Lyngby Volley non ha pi\u00f9 raggiunto traguardi importanti."}
{"id": "3387287", "revid": "287204", "url": "https://it.wikipedia.org/wiki?curid=3387287", "title": "Pot-pourri di canzoni", "text": ""}
{"id": "3387292", "revid": "547034", "url": "https://it.wikipedia.org/wiki?curid=3387292", "title": "All Star Game di pallavolo maschile 2009", "text": "L'All Star Game di pallavolo maschile 2009 fu la 19\u00aa edizione della manifestazione organizzata dalla FIPAV.\nRegolamento.\nAlla manifestazione presero parte due squadre, la Nazionale Italiana e una squadra creata apposta per l'evento, gli All Stars.\nQueste due squadre sono composte, in questa edizione, dai giocatori stranieri e italiani presenti nel campionato italiano 2009-2010.\nVenne disputata una partita unica. La gara si svolse il 22 novembre al PalaTiziano di Roma, sede della manifestazione.\nFu nominato MVP della manifestazione il palleggiatore statunitense Donald Suxho."}
{"id": "3387297", "revid": "21880", "url": "https://it.wikipedia.org/wiki?curid=3387297", "title": "Radiolari", "text": ""}
{"id": "3387305", "revid": "1318658", "url": "https://it.wikipedia.org/wiki?curid=3387305", "title": "Pasquale Plastino", "text": "Biografia.\nNato a Rionero in Vulture, in provincia di Potenza, da una famiglia borghese, \u00e8 laureato in Lingue e Letterature straniere moderne ed ha frequentato il corso di regia presso il Piccolo Teatro di Milano. Ha iniziato la carriera come assistente alla regia con Antoine Vitez e Ariane Mnouchkine.\nHa esordito come regista teatrale nel 1981, mettendo in scena vari spettacoli ispirati alle opere di Peter Handke, Samuel Beckett, Arthur Schnitzler, August Strindberg, Eug\u00e8ne Ionesco, Italo Calvino, Pier Paolo Pasolini. Dal 1992, inizia a lavorare nel cinema come aiuto regista di Carlo Verdone, conosciuto grazie all'amica Francesca Marciano, sceneggiatrice che con l'attore romano stava scrivendo \"Maledetto il giorno che ti ho incontrato\".\nSi \u00e8 instaurato subito un ottimo rapporto professionale e l'attore romano lo ha ingaggiato come aiuto regista nel film \"Al lupo al lupo\". Da quel momento, Plastino riveste anche il ruolo di sceneggiatore in numerosi film di Verdone. Ha collaborato anche con Bernardo Bertolucci nella pellicola \"Io ballo da sola\" come secondo aiuto regia e alla realizzazione del documentario \"Pier Paolo Pasolini e la ragione di un sogno\", diretto da Laura Betti e Paolo Costella."}
{"id": "3387306", "revid": "1318658", "url": "https://it.wikipedia.org/wiki?curid=3387306", "title": "Milites", "text": "Il nome latino Milites, indicante in origine i corpi di fanteria ausiliaria dell'esercito romano, venne utilizzato nel Medioevo per designare gli uomini liberi atti all'uso delle armi, da cui avrebbe poi avuto origine la classe sociale dei cavalieri e, per esteso, la nobilt\u00e0.\nInquadramento sociale.\n\"Oratores\", \"bellatores\" e \"laboratores\" erano tradizionalmente le tre funzioni nelle quali si dividevano gli individui nella societ\u00e0 attorno all'Anno Mille, come ben testimoniato dal vescovo Adalberone di Laon. I primi pregavano per la stabilit\u00e0 e la sicurezza del mondo cristiano, i secondi combattevano, mentre i terzi, attraverso il lavoro manuale, provvedevano al sostentamento di tutta la societ\u00e0. \nIl valore dei \"milites\" come cavalieri \u00e8 documentato, del resto, dalla metamorfosi e, in seguito, dalla sublimazione del ruolo stesso della cavalleria: inizialmente i cavalieri erano i figli cadetti dei ricchi feudatari, che venivano mandati a combattere nell'esercito se gi\u00e0 il feudo era stato ereditato dal primogenito. La figura del cavaliere rimase quindi, almeno fino all'XI secolo, quella di un \"predone\" rozzo e bellicoso, che combatteva principalmente per s\u00e9 e per il proprio prestigio.\nQuando per\u00f2, in et\u00e0 comunale, i chierici, preoccupati delle loro violenze e scorribande, li arruoleranno indirizzandoli verso un fine pi\u00f9 grande: la difesa della Chiesa. Grazie a questo fenomeno, i cavalieri divennero sempre pi\u00f9 protettori della fede cristiana, e il loro emblema venne innalzato al modello del \"crociato\", che si batte per una causa comune a tutti quanti. Intorno al XII secolo, il cavaliere mut\u00f2 il proprio ruolo per divenire inoltre cavaliere-poeta, raffinando la propria cultura e distinguendosi non pi\u00f9 solo per le capacit\u00e0 militari.\nMilites maiores e Milites minores.\nNella societ\u00e0 medievale, soprattutto in et\u00e0 comunale, si distinsero altre due tipologie di \"sottoclassi\" relative all'esercito, ma entrambe accostabili a corrispettive classi dell'ordinamento piramidale-gerarchico della stessa societ\u00e0. Queste due ulteriori divisioni riguardavano i cosiddetti \"milites maiores\", detti anche \"cives maiores\", ovverosia coloro che costituivano la cavalleria dell'esercito comunale e appartenevano dunque a tutti gli effetti all'aristocrazia. Essi erano formati da nobili del contado, da discendenti di valvassori, ma soprattutto da borghesi, costitutori di una sorta di \"nuova nobilt\u00e0\" e organizzati in speciali \"consorterie\", ciascuna riunita a seconda di particolari rapporti (anche famigliari) o interessi e dotata di statuti e magistrature proprie.\nVi erano poi i \"milites\" (o \"cives\") \"minores\", coloro che invece costituivano il nerbo della fanteria, ruolo che nell'esercito veniva a rigore riservato al popolo. Formati perlopi\u00f9 da artigiani e mercanti, attraverso l'arte che li accomunava si raggruppavano in \"corporazioni\", che, analogamente alle consorterie borghesi, avevano la funzione di tutelare i diritti politici e gli interessi economici del ceto medio-basso. Non rientravano a far parte dei \"cives minores\", per\u00f2, i copiosi membri del popolo minuto (la plebe), in quanto scevro del diritto di riunirsi in associazioni."}
{"id": "3387320", "revid": "599013", "url": "https://it.wikipedia.org/wiki?curid=3387320", "title": "Ettore Corbelli", "text": "Carriera.\nEttore Corbelli inizi\u00f2 la sua carriera agonistica con la squadra riserve della , con cui vinse nel 1905 la Seconda Categoria, pur risultando nella rosa della squadra dal 1902.\nIl suo esordio in prima squadra avvenne il 21 gennaio 1906 contro il , in un pareggio per 0-0. La sua carriera ebbe un lungo stop a causa della rottura dei legamenti patito in uno scontro col milanista Ernst Widmer in una partita casalinga contro il , che lo costrinse fuori dal campo di gioco per circa tre anni.\nNel 1908 si laurea in Chimica.\nPartecipa anch'esso alla Grande Guerra col grado di ufficiale di complemento di fanteria.\nTorna a giocare in prima squadra nel 1909 e la sua ultima partita fu il 29 ottobre 1911 in una sconfitta per 4-0 contro il . In \"bianconero\" collezion\u00f2 20 presenze ed una rete, segnata contro il il 2 aprile 1911.\nNel 1923 fonda la \"Industrie filati &amp; affini\", societ\u00e0 tessile sita in Torino"}
{"id": "3387324", "revid": "1573940", "url": "https://it.wikipedia.org/wiki?curid=3387324", "title": "Abbazia di Santo Stefano al Corno", "text": "L'abbazia di Santo Stefano al Corno era un monastero cistercense posto nei pressi dell'attuale localit\u00e0 di Santo Stefano Lodigiano.\nDedicata a Stefano protomartire, prendeva il nome \"al Corno\" a causa della sua posizione su un'ansa (\"corno\") del fiume Po.\nStoria.\nL'abbazia fu fondata nel 1109 dalla contessa Ansalda da Ghisalba e dai suoi figli, come monastero benedettino.\nNel 1231 papa Gregorio IX la cedette ai cistercensi, che la resero dipendente dall'abbazia del Cerreto.\nNella sua storia, l'abbazia fu sconvolta pi\u00f9 volte dalle piene del Po. L'abbazia fu chiusa nel 1774 e i beni venduti. Di essa restano oggi solo poche tracce, incorporate nella Cascina Abbazia."}
{"id": "3387328", "revid": "599013", "url": "https://it.wikipedia.org/wiki?curid=3387328", "title": "Pisistrato (disambigua)", "text": ""}
{"id": "3387334", "revid": "375960", "url": "https://it.wikipedia.org/wiki?curid=3387334", "title": "Bellatores", "text": ""}
{"id": "3387339", "revid": "1161734", "url": "https://it.wikipedia.org/wiki?curid=3387339", "title": "Stato popolare d'Assia", "text": "Lo Stato popolare d'Assia (in tedesco: \"Volksstaat Hessen\") fu uno Stato della Germania dal 1918 al 1945 formatosi durante la Repubblica di Weimar. La capitale era Darmstadt.\nStoria.\nDopo la fine della Prima Guerra mondiale, il Granducato d'Assia divenne una repubblica e cambi\u00f2 il proprio nome in \"Stato popolare d'Assia\", in pieno contrasto con la monarchia ma senza utilizzare il termine \"repubblica\" tanto caro ai governi socialisti. Lo Stato consisteva nelle province di Assia Superiore (con capitale Gie\u00dfen), Starkenburg (con capitale Darmstadt) e Assia renana (con capitale Magonza).\nSecondo il Trattato di Versailles del 1919 circa il 40% del territorio, in particolare l'area dell'Assia renana e di Starkenburg, vennero occupate dall'esercito francese sino al 30 giugno 1930.\nDopo la fine della Seconda Guerra mondiale, l'Assia Superiore e Starkenburg passarono all'amministrazione del comando militare americano mentre l'Assia Renana, sulla riva sinistra del Reno, venne occupata dai francesi. Il 19 settembre 1945 l'amministrazione americana cre\u00f2 lo Stato della Grande Assia aggiungendovi anche le province prussiane dell'Assia e quella di Nassau oltre alla citt\u00e0 di Francoforte sul Meno. Il 1\u00ba dicembre 1946 lo Stato della Grande Assia ottenne il nome di Assia e divenne uno Stato federale della Germania occidentale.\nL'altra parte dell'Assia, invece, and\u00f2 a formare la Renania-Palatinato, altro Stato federale."}
{"id": "3387342", "revid": "149466", "url": "https://it.wikipedia.org/wiki?curid=3387342", "title": "Leonzio di Tripoli", "text": ""}
{"id": "3387348", "revid": "599013", "url": "https://it.wikipedia.org/wiki?curid=3387348", "title": "James Squair", "text": "In alcune fonti \u00e8 riportato come Squire.\nCarriera.\nSquair milit\u00f2 in patria tra le file del prima di trasferirsi in Italia.\nIn Italia gioc\u00f2 nella per tre stagioni, esordendovi nell'incontro contro il il 12 marzo 1905 in un pareggio per 1 a 1. La sua ultima partita in maglia \"bianconera\" fu contro il il 3 febbraio 1907 in una sconfitta per quattro ad uno. Fu uno dei protagonisti del primo scudetto juventino. In totale collezion\u00f2 10 presenze e segn\u00f2 una rete il 26 marzo 1905 contro l'.\nNel 1908 si trasfer\u00ec al , giocandovi solo incontri amichevoli a causa dell'autosospensione del club \"granata\" dal campionato per il divieto di schierare calciatori stranieri imposto dalla FIF."}
{"id": "3387349", "revid": "767487", "url": "https://it.wikipedia.org/wiki?curid=3387349", "title": "Alf Martinsen", "text": "Carriera.\nGiocatore.\nClub.\nMartinsen inizi\u00f2 la carriera con la maglia del Fram, per passare in seguito al Lillestr\u00f8m.\nNazionale.\nMartinsen gioc\u00f2 25 partite con la , mettendo a segno 10 reti. Debutt\u00f2 il 26 luglio 1936, nella vittoria per quattro a tre contro la . Il 3 agosto dello stesso anno, arrivarono le prime reti: sigl\u00f2 infatti una doppietta ai danni della , in un match vinto per quattro a zero. Vinse il bronzo a Berlino 1936 e fece parte della squadra che partecip\u00f2 al .\nAllenatore.\nMartinsen fu allenatore del Lillestr\u00f8m in due occasioni, la prima dal 1947 al 1950 e la seconda dal 1952 al 1953."}
{"id": "3387351", "revid": "375960", "url": "https://it.wikipedia.org/wiki?curid=3387351", "title": "Milites maiores", "text": ""}
{"id": "3387354", "revid": "74801", "url": "https://it.wikipedia.org/wiki?curid=3387354", "title": "Louise Slaughter", "text": "Biografia.\nNata in Kentucky da una famiglia umile, Louise crebbe insieme ai fratelli Philip e David e alle sorelle Marjorie e Virginia. La morte di quest'ultima a causa di una polmonite spinse Louise a laurearsi in microbiologia. Dopo gli studi Louise venne assunta da un grande produttore chimico con l'incarico di effettuare ricerche di mercato. Durante uno dei suoi viaggi conobbe Robert Slaughter, che spos\u00f2 poco tempo dopo, e insieme a lui si trasfer\u00ec in un sobborgo di Rochester. Gli Slaughter ebbero poi tre figlie.\nQualche anno dopo Louise accett\u00f2 un lavoro nello staff dell'allora segretario di stato di New York Mario Cuomo. Nel 1982 alcuni elettori democratici la convinsero a candidarsi all'Assemblea di Stato; Louise vinse e fu riconfermata per un secondo mandato nel 1984.\nNel 1986 decise di candidarsi alla Camera dei Rappresentanti, in particolare per il trentesimo distretto congressuale. Questo seggio era stato occupato per oltre vent'anni da un repubblicano moderato, per poi essere conquistato dal conservatore Fred J. Eckert nel 1985. La Slaughter sconfisse Eckert per un solo punto percentuale, diventando cos\u00ec la prima democratica a rappresentare il distretto dal 1910.\nNel 1992 il trentesimo distretto sub\u00ec il fenomeno del \"redistricting\", diventando cio\u00e8 il ventottesimo distretto. Nel 2012 un nuovo redistricting port\u00f2 la Slaughter a rappresentare il venticinquesimo distretto.\nIl 16 marzo del 2018 Louise Slaughter mor\u00ec all'et\u00e0 di 89 anni, per le conseguenze di un trauma cranico subito due giorni prima a seguito di una caduta nella sua abitazione. All'epoca della morte, la Slaughter era il membro pi\u00f9 anziano del Congresso.\nLa Slaughter era una dei membri pi\u00f9 liberali del Congresso e faceva parte del Congressional Progressive Caucus."}
{"id": "3387355", "revid": "76993512", "url": "https://it.wikipedia.org/wiki?curid=3387355", "title": "Edison Manufacturing Company", "text": ""}
{"id": "3387377", "revid": "7969", "url": "https://it.wikipedia.org/wiki?curid=3387377", "title": "MAC-10", "text": ""}
{"id": "3387387", "revid": "3115", "url": "https://it.wikipedia.org/wiki?curid=3387387", "title": "Generale Carlo Montanari (cacciatorpediniere)", "text": "Il Generale Carlo Montanari \u00e8 stato un cacciatorpediniere (e successivamente una torpediniera) della Regia Marina.\nStoria.\nGli anni Venti e Trenta.\nCostruita tra il giugno 1921 ed il novembre 1922, la nave apparteneva alla Classe Generali. Negli anni venti e trenta l'unit\u00e0 prese parte a varie crociere ed ebbe notevole impiego.\nNella tarda sera del 30 agosto 1923, durante la crisi di Corf\u00f9, il \"Montanari\" lasci\u00f2 Taranto insieme ai cacciatorpediniere \"Generale Antonino Cascino\", \"Giuseppe La Farina\", \"Giacomo Medici\" e \"Giacinto Carini\", alle corazzate \"Giulio Cesare\" e \"Conte di Cavour\", agli incrociatori corazzati \"San Giorgio\" e \"San Marco\", all'esploratore \"Premuda\", alle torpediniere \"50 OS\" e \"53 AS\", ai MAS \"401\", \"404\", \"406\" e \"408\" ed ai sommergibili \"Andrea Provana\" ed \"Agostino Barbarigo\". Tale squadra era incaricata di bombardare ed occupare Corf\u00f9: giunta nelle acque dell'isola il 31 agosto, la formazione italiana, dopo aver comunicato al governatore greco le condizioni di resa (ammaino della bandiera greca e sostituzione con quella italiana, resa e disarmo di militari e gendarmi, interruzione di ogni comunicazione, controllo italiano su tutte le attivit\u00e0), apr\u00ec il fuoco alle quattro del pomeriggio del 31 agosto. Le navi italiane cannoneggiarono la Fortezza Vecchia e la Fortezza Nuova di Corf\u00f9 per un quarto d'ora, provocando una decina di morti e parecchi feriti tra i profughi che vi si erano rifugiati, poi il governatore greco si arrese e venne sbarcato il corpo di spedizione italiano, costituito dalle compagnie da sbarco delle navi italiane, dal 48\u00ba Reggimento Fanteria \u00abFerrara\u00bb (provvisto di una batteria di otto cannoni da 75\u00a0mm) e da una brigata di fanteria con 5000 uomini. La maggior parte delle navi rientr\u00f2 poi a Taranto, mentre rimasero a Corf\u00f9 i cinque cacciatorpediniere (tra cui il \"Montanari\"), uno degli incrociatori corazzati, alcuni sommergibili ed i MAS. Risolto il dissidio tra Italia e Grecia, le navi italiane lasciarono Corf\u00f9 tra il 24 ed il 29 settembre, insieme alle truppe precedentemente sbarcate.\nNel 1927 il cacciatorpediniere fu stazionario a Tripoli. Nel 1929 il \"Montanari\", insieme ai gemelli \"Generale Antonio Cantore\", \"Generale Marcello Prestinari\" e \"Generale Achille Papa\" e ad un altro cacciatorpediniere, il \"Giuseppe La Masa\", formava la VI Squadriglia Cacciatorpediniere, che, insieme alla V Squadriglia (quattro unit\u00e0) ed all'esploratore \"Carlo Mirabello\", costituiva la 3\u00aa Flottiglia della II Divisione Siluranti, aggregata alla 2\u00aa Squadra, con base a Taranto. Il 1\u00ba ottobre 1929 l'unit\u00e0, come tutte le navi gemelle, fu declassata a torpediniera.\nNel 1936, in seguito a lavori di modifica, la \"Montanari\" fu dotata di strumentazioni per effettuare il dragaggio di mine in corsa. Nel 1939 la torpediniera venne sottoposta a lavori di rimodernamento dell'armamento, in seguito ai quali i 2 cannoni singoli da 76/40 Ansaldo Mod. 1917 vennero sbarcati e sostituiti con due mitragliere binate Breda 20/65 Mod. 1935 e 2-4 mitragliere singole da 8/80\u00a0mm.\nLa seconda guerra mondiale.\n1940-1941.\nAll'ingresso dell'Italia nella seconda guerra mondiale, il 10 giugno 1940, la \"Montanari\" faceva parte della II Squadriglia Torpediniere (che formava unitamente alle gemelle \"Generale Antonino Cascino\", \"Generale Antonio Chinotto\" e \"Generale Achille Papa\"), con base a La Maddalena. Durante la guerra la nave fu impiegata in missioni di scorta dapprima verso la Libia e successivamente in altre aree del Mediterraneo, venendo nuovamente spostata sulle rotte libiche a met\u00e0 del 1942.\nNel periodo compreso tra il 6 giugno ed il 10 luglio 1940 la \"Montanari\", insieme a \"Papa\", \"Cascino\" e \"Chinotto\", ai posamine \"Durazzo\" e \"Pelagosa\" ed agli incrociatori ausiliari \"Attilio Deffenu\" e \"Caralis\", partecip\u00f2 alla posa di 30 campi minati, 12 dei quali antisommergibile, nelle acque della Sardegna, per un totale di 2196 mine.\nDal 7 al 9 novembre 1940 la torpediniera scort\u00f2 da Palermo a Tripoli i piroscafi \"Ernesto\" ed \"Ogaden\".\nIl 21 febbraio 1941, alle 19:30, la nave lasci\u00f2 Trapani per scortare a Tripoli i piroscafi \"Sabbia\" e \"Silvia Tripcovich\", ma alle 17:30 del 22 febbraio il convoglio fu attaccato, nel punto 35\u00b047' N e 11\u00b013' E, dal sommergibile HMS \"Ursula\", che silur\u00f2 il \"Sabbia\": la \"Montanari\" dapprima diede la caccia all'\"Ursula\", danneggiandolo, poi scort\u00f2 il danneggiato \"Sabbia\" a Tripoli, dove giunse all'una del pomeriggio del 24. Il \"Silvia Tripcovich\", che aveva proseguito senza scorta, scomparve per cause sconosciute, e la sua perdita fu attribuita all'urto con una mina.\nIl 10 aprile, alle 13:30, la \"Montanari\" salp\u00f2 da Palermo per scortare a Tripoli, insieme alle torpediniere \"Giuseppe Missori\" e \"Perseo\", i piroscafi \"Bosforo\" ed \"Ogaden\" e le navi cisterna \"Persiano\" e \"Superga\". Il convoglio sub\u00ec due attacchi di sommergibili: il primo, infruttuoso, il giorno 11, da parte dell'HMS \"Upholder\", al largo di Capo Bon; il secondo, il giorno successivo, da parte dell'HMS \"Tetrarch\", si concluse con l'affondamento della \"Persiano\", silurata ed incendiata alle 10:20, una trentina di miglia a nordovest di Tripoli, e finita dalla scorta stessa durante il pomeriggio, per l'impossibilit\u00e0 di salvarla) in posizione 33\u00b029' N e 13\u00b001' E, mentre le altre navi raggiunsero Tripoli alle 15 del 12. Da Malta salp\u00f2 inoltre per intercettare il convoglio (tra l'isola Lampione e le isole Kerkenna) una formazione composta dai cacciatorpediniere \"Jervis\", \"Janus\", \"Nubian\" e \"Mohawk\", ma le due formazioni non si incontrarono, anche perch\u00e9 i cacciatorpediniere non ricevettero un messaggio da parte del sommergibile \"Unique\", che aveva avvistato il convoglio, e che aveva corretto l'informazione sulla sua velocit\u00e0.\nLo stesso 12 aprile la \"Montanari\", ripartita da Tripoli, si aggreg\u00f2, insieme alla torpediniera \"Circe\", alla scorta di un convoglio composto dai trasporti \"Ankara\", \"Marburg\", \"Galilea\", \"Reichenfels\" e \"Kibfels\" scortati dai cacciatorpediniere \"Dardo\", \"Ugolino Vivaldi\", \"Antonio da Noli\" e \"Lanzerotto Malocello\". Anche questo convoglio sfugg\u00ec all'intercettazione da parte dei cacciatorpediniere inglesi, abbattendo inoltre, nella notte tra il 12 ed il 13, due aerei dell'830th Squadron della Fleet Air Arm che con altri avevano attaccato le navi italiane.\nAlle 19:30 del 10 luglio la nave salp\u00f2 da Brindisi per scortare a Bengasi la motonave \"Caldea\" (partita alle 19), avente un carico di 2107 tonnellate di provviste e munizioni. Dopo una sessantina di ore di navigazione senza intoppi il convoglio incontr\u00f2 due pescherecci pilota mandatigli incontro ed imbocc\u00f2 la rotta di sicurezza, percorrendola per sette miglia, ma alle 9:10 (o 9:30) del 13, a sole dodici miglia dal porto, il sommergibile britannico \"Taku\" lanci\u00f2 quattro siluri \u2013 a 10 miglia per 312\u00b0 da (a nordovest di) Bengasi \u2013 contro la \"Caldea\", che ne evit\u00f2 tre con la manovra ma fu colpita dal quarto al centro, a dritta, affondando in sette minuti. La \"Montanari\" diede la caccia al sommergibile, ma senza risultati, mentre i pescherecci trassero in salvo tutto l'equipaggio della motonave, ad eccezione di due uomini che risultarono dispersi (tre dei superstiti erano feriti, ed uno di essi mor\u00ec per le ferite riportate).\nDal 19 al 22 luglio l'unit\u00e0 scort\u00f2 da Tripoli a Palermo, unitamente alla torpediniera \"Centauro\", la nave cisterna \"Panuco\", che, danneggiata a Tripoli da tre aerosiluranti durante un attacco aereo, rientrava in Italia con il proprio carico ancora a bordo, non avendolo potuto scaricare.\nTra la fine del 1941 e gli inizi del 1942 la torpediniera venne impiegata per alcuni mesi sulle rotte da e per la Grecia, svolgendo una quindicina di missioni. Il 18 novembre 1941 la \"Montanari\" scort\u00f2 da Patrasso a Bari, insieme ad un'altra anziana torpediniera, la \"Francesco Stocco\", ed all'incrociatore ausiliario \"Attilio Deffenu\", i piroscafi \"Francesco Crispi\" e \"Piemonte\" e la motonave \"Viminale\", che trasportavano 4120 militari rimpatrianti. Il 28 dicembre la \"Montanari\" scort\u00f2 da Taranto a Patrasso il piroscafo tedesco \"Livorno\".\n1942.\nIl 5 gennaio 1942 la \"Montanari\" fu inviata sul luogo dell'affondamento dell'incrociatore ausiliario \"Citt\u00e0 di Palermo\", che, colpito da due siluri lanciati dal sommergibile britannico \"Proteus\" intorno alle otto del mattino, era affondato in sei minuti circa tre miglia a nordovest di Capo Dukato (Cefalonia). La torpediniera giunse in zona poco pi\u00f9 di mezz'ora dopo l'affondamento, preceduta da un dragamine e da un motopeschereccio, e seguita dalla cisterna militare \"Sesia\" e dal piroscafo \"Tergeste\", ma in tutto non poterono essere salvati che, a seconda delle fonti, 60 (su 981 persone a bordo) od un'ottantina (su circa 750 imbarcati) di naufraghi, mentre la larghissima maggioranza delle persone a bordo del \"Citt\u00e0 di Palermo\" affond\u00f2 con la nave o mor\u00ec in mare per ipotermia.\nIl 14 gennaio la \"Montanari\" scort\u00f2 il piroscafo tedesco \"Cagliari\", al servizio della Wehrmacht, da Valona a Corf\u00f9 e quindi a Patrasso, mentre il 22 gennaio fu di scorta ai piroscafi \"Maddalena\" ed \"Arezzo\" ed alla pirocisterna \"Celeno\" in navigazione da Patrasso a Corf\u00f9.\nIl 30 gennaio la nave, insieme ad un'altra vetusta torpediniera, la \"Solferino\", scort\u00f2 il piroscafo cisterna tedesco \"Thessalia\" da Corf\u00f9 a Patrasso. Durante la navigazione, alle 9:25 del 30 gennaio, il sommergibile britannico \"Thunderbolt\" attacc\u00f2 il convoglio: alle 8:09 il sommergibile avvist\u00f2 la \"Montanari\", che procedeva con rotta nordovest verso il faro di Capo Dukato, ed alle 9:18, tornato a quota periscopica dopo una breve immersione a quota pi\u00f9 profonda in conseguenza di un attacco aereo, avvist\u00f2, in posizione 38\u00b035' N e 20\u00b025' E (circa sette miglia ad est di Capo Dukato), tutte e tre le navi (la \"Thessalia\" al centro, la \"Solferino\" a dritta e la \"Montanari\" a sinistra), con rilevamento 343\u00b0, a 5900 metri di distanza e con rotta 160\u00b0. Alle 9:39 il \"Thunderbolt\" lanci\u00f2 quattro (o tre) siluri contro la \"Thessalia\", da meno di 2300 metri: la \"Solferino\", tuttavia, che era a poco pi\u00f9 di 900 metri dal sommergibile, avvist\u00f2 due delle armi (che apparivano dirette contro di essa), contromanovr\u00f2 prontamente, schivando i due siluri, e pass\u00f2 al contrattacco, eseguendo caccia antisommergibile: dapprima gett\u00f2 due bombe di profondit\u00e0 la cui esplosione scosse violentemente il \"Thunderbolt\". In seguito vennero lanciate altre 27 cariche di profondit\u00e0, senza tuttavia arrecare gravi danni al \"Thunderbolt\".\nIl 3 febbraio la torpediniera, unitamente all'incrociatore ausiliario \"Brindisi\" ed alla \"Solferino\", scort\u00f2 i trasporti truppe \"Galilea\", \"Piemonte\" e \"Viminale\" in navigazione da Patrasso a Bari con truppe che rimpatriavano. Il 7 febbraio \"Brindisi\" e \"Montanari\" scortarono da Bari a Corf\u00f9 i piroscafi \"Rosario\" e \"Salvatore\", con truppe e rifornimenti, mentre l'indomani la \"Montanari\", insieme agli incrociatori ausiliari \"Citt\u00e0 di Napoli\" ed \"Egitto\" ed alle torpediniere \"Stocco\" ed \"Antares\", scort\u00f2 da Corf\u00f9 a Patrasso un convoglio composto dalla motonave \"Citt\u00e0 di Bergamo\" e dai piroscafi da carico \"Potestas\", \"Volodda\", \"Vesta\", \"Mameli\", \"Hermada\", \"Rosario\" e \"Salvatore\".\nIl 12 febbraio la \"Montanari\" si trasfer\u00ec da Corf\u00f9 a Patrasso scortando il piroscafo \"Hermada\", mentre cinque giorni pi\u00f9 tardi fu di scorta, insieme al cacciatorpediniere \"Turbine\", alla cisterna militare \"Prometeo\", in navigazione da Patrasso a Navarino. Il 21 febbraio la torpediniera scort\u00f2 di nuovo la \"Prometeo\" da Navarino a Patrasso, dopo di che, l'indomani, lasci\u00f2 Patrasso e scort\u00f2 a Corf\u00f9 il piroscafo tedesco \"Hans Harp\" e l'italiano \"Mameli\". Il 24 febbraio la \"Montanari\" scort\u00f2 da Corf\u00f9 a Patrasso il piroscafo \"Audace\".\nIl 4 marzo l'unit\u00e0, insieme al \"Turbine\" ed alla torpediniera \"Antonio Mosto\", scort\u00f2 da Patrasso a Bari, via Corf\u00f9, i piroscafi \"Piemonte\", \"Galilea\" e \"Francesco Crispi\" e la motonave \"Viminale\", carichi di truppe che rimpatriavano. Il 1\u00ba aprile la nave scort\u00f2 da Patrasso a Corf\u00f9 i piroscafi \"Audace\" e \"Salvatore\".\nSuccessivamente la nave venne nuovamente trasferita in Libia. Il 13 ed il 14 aprile, durante l'operazione di traffico \u00abAprilia\u00bb, la \"Montanari\" fu impegnata, insieme alla VI Flottiglia dragamine della Kriegsmarine (\"R 9\", \"R 12\", \"R 15\") in un rastrello antisommergibile tra Tripoli e Misurata, con il lancio di numerose bombe di profondit\u00e0 ma nessun risultato concreto.\nAlle 12:30 dell'11 agosto la \"Montanari\" lasci\u00f2 Bengasi per scortare a Tripoli il piroscafo \"Ogaden\"; il giorno seguente, a nordovest do Ras el Tin, il sommergibile HMS \"Porpoise\" attacc\u00f2 il convoglio, mancando la \"Montanari\" ma colpendo, alle 8:35, l'\"Ogaden\" (con a bordo 200 prigionieri di guerra), che, centrato anche da un secondo siluro, affond\u00f2 rapidamente a circa 9 per 308\u00b0 da Ras el Tin. \nAlle 19 del 3 settembre la \"Montanari\" salp\u00f2 da Bengasi per scortare a Tobruch il piroscafo \"Albachiara\". All'1:35 del 5 settembre, tuttavia, il mercantile venne colpito da un siluro lanciato dal sommergibile britannico \"Traveller\" e s'inabiss\u00f2 a 24 miglia per 15\u00b0 da Ras el Tin (costa libica) e 46 miglia a nordovest di Derna.\nIl 14 settembre 1942 la nave fu coinvolta nei combattimenti per la difesa di Tobruk durante l'attacco inglese denominato operazione Daffodil. Trovandosi ormeggiata in porto insieme alla gemella \"Cascino\" e ad una terza torpediniera, la \"Castore\", la nave apr\u00ec il fuoco quando, intorno alle tre di notte, dieci motosiluranti inglesi attaccarono il porto di Tobruk: sparando nel buio, le torpediniere italiane affondarono o danneggiarono alcune delle unit\u00e0 attaccanti, e, insieme alle 17 motozattere poste a difesa del porto dopo l'inizio dell'incursione, respinsero l'attacco. La \"Montanari\" e la \"Castore\" vennero poi fatte partire intorno alle otto del mattino per recuperare e catturare i naufraghi britannici ed i loro mezzi danneggiati, ed individuarono anche la motosilurante britannica \"MTB 314\", che era stata portata all'incaglio a Marsa Umm el Sciausc sotto il tiro della motozattera italiana \"MZ 756\" (e fu poi catturata dal dragamine tedesco \"R 10\"). Le due torpediniere, insieme a quattro motozattere tedesche, una italiana e ad un rimorchiatore fatti partire in contemporanea, recuperarono 476 uomini. Vennero catturati anche due mezzi da sbarco che cercavano di dirigere a lento moto verso Alessandria d'Egitto.\n1943 e perdita.\nIl 17 gennaio 1943, alle 2:30, la \"Montanari\" lasci\u00f2 Palermo insieme alle pi\u00f9 moderne torpediniere \"Castore\" e \"Libra\" per scortare a Tunisi i trasporti \"Campania\", \"Jacques Schiaffino\" e \"Gerda Toft\". Le navi giunsero a destinazione indenni alle 7 del 18 gennaio, dopo aver evitato un attacco con siluri da parte di un sommergibile (a nordovest di Marettimo, alle 20:30 del 17) ed un attacco aereo (al largo delle Egadi, alle 00:30 del 18).\nIl 7 febbraio 1943, durante un bombardamento aereo su Napoli da parte di 20 velivoli della Ninth Air Force (con obiettivo il porto) la \"Montanari\" fu colpita e danneggiata da una bomba. Le riparazioni si svolsero a La Spezia.\nAll'annuncio dell'armistizio la \"Montanari\" si trovava ancora nella piazzaforte ligure, e l\u00ec si autoaffond\u00f2 il 9 settembre 1943, per evitare la cattura da parte delle forze tedesche.\nRecuperata dai tedeschi, la nave risult\u00f2 inutilizzabile e dunque non fu riparata. La \"Montanari\" fu nuovamente affondata nel porto di La Spezia il 4 ottobre 1944, bench\u00e9 le fonti discordino sulla causa: alcune ne indicano la distruzione ad opera dei tedeschi stessi, altre l'affondamento (pi\u00f9 probabile) da parte di aerei angloamericani. Il relitto della vecchia torpediniera venne recuperato nel 1949 e demolito."}
{"id": "3387390", "revid": "24823", "url": "https://it.wikipedia.org/wiki?curid=3387390", "title": "Ex militare", "text": ""}
{"id": "3387392", "revid": "1632387", "url": "https://it.wikipedia.org/wiki?curid=3387392", "title": "Running Hot", "text": "Running Hot, prodotto nel 1986 dagli stessi Tyrant e dalla GAMA Productions e pubblicato dalla Scratch Records, \u00e8 il terzo album full-length della band tedesca heavy metal Tyrant.\nEdizioni.\n1986\n2009"}
{"id": "3387393", "revid": "587728", "url": "https://it.wikipedia.org/wiki?curid=3387393", "title": "Concilio di Antiochia", "text": ""}
{"id": "3387397", "revid": "767487", "url": "https://it.wikipedia.org/wiki?curid=3387397", "title": "Prima e dopo", "text": "Prima e dopo (\"Before and After\") \u00e8 un film del 1996 diretto da Barbet Schroeder, tratto dal romanzo di Rosellen Brown.\nTrama.\nIn una villa confortevole di un piccolo centro alla periferia di Rochester, una sera d'inverno, fredda e nevosa, Ben Ryan (scultore), mentre scherza con Judith, la figlia pi\u00f9 piccola, sui preparativi per la cena, riceve la visita preoccupata di un amico poliziotto che gli chiede la chiave del garage per controllare la sua automobile. Alla reazione di Ben, sorpreso per l'insolita domanda, l'amico gli dice che \u00e8 stata trovata morta, orrendamente sfigurata, una ragazza frequentata da Jacob, il suo sedicenne figlio che \u00e8 stato visto poco prima con costei. Ben rifiuta ed esige un mandato di perquisizione, prima di lasciar scendere l'amico nel garage. Vi scende invece lui preso dall'angoscia che possa essere successo qualcosa a Jacob. Scopre, sconvolto, nell'automobile prove agghiaccianti che si affretta a distruggere al vicino bruciatore, e risale in casa un attimo prima dell'arrivo della polizia. Rientrata anche la moglie Carolyn, una valente pediatra, la quale, altrettanto angosciata per Jacob, non condivide il comportamento del marito, temendo piuttosto che il ragazzo possa essere stato vittima di un'aggressione anzich\u00e9 coinvolto in un delitto per lei inconcepibile. Intanto Jacob non ritorna a casa mentre arrivano invece cartoline da Boston, da Washington: sta bene e nessuno si deve preoccupare. Il mistero si addensa e il contrasto fra i coniugi pure. E quando Jacob torna questi si chiude in un mutismo assoluto. Ben convince Carolyn a ricorrere a Panos Demeris, un avvocato assai noto, cinico e presuntuoso, al quale non viene detto nulla sull'occultamento delle prove. Frattanto, elemento catalizzatore risulta la piccola Judith che riesce a raggiungere il fratello, che si \u00e8 isolato in un capanno sistemato su di un grosso albero della villa. In seguito Jacob rientra in casa e dice, finalmente, tutta la verit\u00e0: non ha ucciso volontariamente la ragazza ma, in un diverbio in cui gli aveva confessato di averlo tradito facendosi mettere incinta da un altro, costei \u00e8 caduta incidentalmente sul crick dell'automobile mentre tentava di usarlo. Temendo di non esser creduto dalla polizia Jacob fugge; poi si costituisce ma ottiene gli arresti domiciliari a casa sua dove la gente del paese mette in cattiva luce la famiglia. Processato, Jacob ottiene una condanna relativamente mite (5 anni) per omicidio preterintenzionale; e cos\u00ec pure Ben per l'occultamento delle prove (circa un anno). Dopo 2 anni, Jacob viene rilasciato in libert\u00e0 vigilata e cos\u00ec la famiglia potr\u00e0 cercare di ricostruirsi una \"normalit\u00e0\", dopo essersi trasferita, anche se il loro \"dopo\" non sar\u00e0 pi\u00f9 come \"prima\".\nIncassi.\nIn totale il film ha incassato (secondo IMDb, al 2015) circa 17 milioni di dollari, non riuscendo quindi a superare il budget di 35 milioni di dollari."}
{"id": "3387398", "revid": "276491", "url": "https://it.wikipedia.org/wiki?curid=3387398", "title": "Aggrappati ad un albero, in bilico su un precipizio a strapiombo sul mare", "text": ""}
{"id": "3387412", "revid": "400694", "url": "https://it.wikipedia.org/wiki?curid=3387412", "title": "Hans Hermann K\u00fcrsteiner", "text": "Biografia.\nK\u00fcrsteiner divenne esperantista nel 1908. Successivamente fond\u00f2 un gruppo di esperantisti a San Gallo e fu il segretario della Societ\u00e0 esperantista svizzera. Dal 1934 al 1936 fu delegato dell'UEA e collaboratore dell'Enciklopedio de Esperanto.\nDal 1940 al 1947 fu presidente della \u011ceneva UEA, che, dopo lo scisma del 1936, sopravvisse accanto all'Internacia Esperanto-Ligo. Nel 1947 divenne, insieme al presidente dell'Internacia Esperanto-Ligo Louis Bastien, presidente onorario dell'UEA."}
{"id": "3387419", "revid": "117932958", "url": "https://it.wikipedia.org/wiki?curid=3387419", "title": "Lotus Mark VIII", "text": "La Lotus Mark VIII fu la prima auto da competizione con abitacolo chiuso progettata da Colin Chapman.\nContesto.\nI lavori iniziarono nel gennaio del 1954 e per il progetto della carrozzeria Chapman fu affiancato da Frank Costin, esperto di aerodinamica. Il requisito base del progetto della Mark VIII richiedeva una automobile dal peso non superiore ai 500 chilogrammi, 1.100 libbre che potesse essere dotata di un motore da 85 hp, 63 kW\nIl telaio della Mark VIII era composto da diciannove elementi triangolari e si rivel\u00f2 molto leggero, 15 chilogrammi \u2013 35 libbre, e rigido. Il lato negativo di questo telaio era costituito dal fatto che rendeva pi\u00f9 difficile la manutenzione del motore perch\u00e9 per installare o rimuovere il propulsore era necessario smontarlo e rimontarlo.\nLe sospensione erano con l'asse anteriore diviso, come sulle precedenti vetture progettate da Chapman, mentre l'asse posteriore adottava uno schema De Dion. I freni erano montati all'interno e non sui mozzi. Il motore era un MG modificato dalla cilindrata di 1.500 cm\u00b3.\nLa prima gara alla quale la Mark VIII partecip\u00f2 fu ad Oulton Park. Durante questa competizione il prototipo della vettura, designata \"P3\", fece segnare il giro pi\u00f9 veloce della giornata ma fu poi costretta al ritiro perch\u00e9 si bruci\u00f2 la guarnizione della testata. Nella gara successiva che venne effettuata sul circuito di Silverstone il 17 luglio 1954, sia la Mark VIII di Chapman che la Mark VI di Peter Gammon vinsero la loro classe.\nLa Lotus Mark IX e Mark X.\nLa Lotus Mark X era una vettura da competizione con carrozzeria in alluminio prodotta dalla \"Lotus Engineering Ltd\". Ne sono stati costruiti solo 6-7 esemplari che erano in pratica essenzialmente identici alla Mark VIII tranne che per il motore Bristol da 2 L.\nLa \"Mark VIII\", la \"Mark IX\" e la \"Mark X\" si possono considerare dei modelli di transizione anche se furono le prime autovetture da competizione con abitacolo chiuso, ponte De Dion sull'asse posteriore e freni interni prodotte dalla Lotus.\nL'eredit\u00e0 e le esperienze accumulate con questi modelli verranno inglobate nella Lotus Eleven che sar\u00e0 prodotta in 270 esemplari tra il 1956 e il 1958."}
{"id": "3387429", "revid": "1573940", "url": "https://it.wikipedia.org/wiki?curid=3387429", "title": "Saitissus", "text": "Saitissus \u00e8 un genere di ragni appartenente alla famiglia Salticidae.\nEtimologia.\nIl nome deriva dalle somiglianze di questi esemplari maschili rinvenuti con il genere Saitis.\nDistribuzione.\nL'unica specie oggi nota di questo genere \u00e8 endemica della Nuova Guinea.\nTassonomia.\nA dicembre 2010, si compone di una specie:"}
{"id": "3387438", "revid": "278830", "url": "https://it.wikipedia.org/wiki?curid=3387438", "title": "ARIMA", "text": ""}
{"id": "3387442", "revid": "1632387", "url": "https://it.wikipedia.org/wiki?curid=3387442", "title": "Live and Crazy", "text": "Live and Crazy, prodotto nel 1990 dalla Musicolor, \u00e8 il quinto e ultimo album full-length della band tedesca heavy metal Tyrant ed \u00e8 un album \u201clive\u201d.\nEdizioni.\n1990\n1991"}
{"id": "3387446", "revid": "39024108", "url": "https://it.wikipedia.org/wiki?curid=3387446", "title": "Alberico da Cassino", "text": ""}
{"id": "3387454", "revid": "112767546", "url": "https://it.wikipedia.org/wiki?curid=3387454", "title": "Circondario di Alba", "text": "Il circondario di Alba era uno dei circondari in cui era suddivisa la provincia di Cuneo.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari.\nIl circondario di Alba fu creato come suddivisione della provincia di Cuneo; il territorio corrispondeva a quello della soppressa provincia di Alba del Regno di Sardegna, appartenuta alla divisione di Cuneo.\nCon l'Unit\u00e0 d'Italia (1861) la suddivisione in province e circondari fu estesa all'intera Italia, lasciando invariate le suddivisioni stabilite dal decreto Rattazzi.\nIl circondario di Alba venne soppresso nel 1926 e il territorio assegnato al circondario di Cuneo.\nSuddivisione.\nNel 1863, la composizione del circondario era la seguente:"}
{"id": "3387457", "revid": "154639", "url": "https://it.wikipedia.org/wiki?curid=3387457", "title": "Unigenitus Dei Filius", "text": "Unigenitus Dei Filius (nota semplicemente come Unigenitus) \u00e8 una costituzione apostolica, in forma di bolla papale, promulgata dal papa Clemente XI per condannare l'eresia del giansenismo. In particolare il testo condanna 101 proposizioni della seconda edizione del libro \"R\u00e9flexions morales\" di Pasquier Quesnel.\nLa sua redazione fu sollecitata, oltre che da un certo numero di vescovi, dal re Luigi XIV, dopo il fallimento del precedente documento \"Universi Dominici Gregis\", rigettato in nome delle libert\u00e0 gallicane.\nFu pubblicata l'8 settembre 1713 dopo diciotto mesi di lavorazione da parte di una speciale congregazione di cardinali e teologi.\nLa bolla provoc\u00f2 aspre discussioni nella chiesa francese che di fatto si divise tra i cosiddetti \"accettanti\", che appunto accettavano l'ordine papale, e gli \"appellanti\", che respingevano la bolla e si appellavano ad un concilio. La causa di questi ultimi venne anche perorata nel 1715 presso la Santa Sede da una missione del diplomatico Michel-Jean Amelot de Gournay.\nNei Padri della Chiesa, \u00e8 un passo citato molto di frequente per fondare la coeternit\u00e0 del Verbo nel Padre e la generazione di Ges\u00f9 Cristo prima dei secoli, ma pur sempre in vista della creazione. Ciononostante, il Libro dei Proverbi non \u00e8 citato nell'enciclica, priva di fonte biblica in merito alla fondamentale nozione dell'Unigenito."}
{"id": "3387458", "revid": "1993636", "url": "https://it.wikipedia.org/wiki?curid=3387458", "title": "Kileler", "text": "Kileler () \u00e8 un comune della Grecia situato nella periferia della Tessaglia (unit\u00e0 periferica di Larissa) con 22.719 abitanti secondo i dati del censimento 2001 Il villaggio divenne noto per l'insurrezione di Kileler avvenuto il 6 marzo 1910.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 passata da 123 a 976\u00a0km\u00b2 e la popolazione da 2.834 a 22.719 abitanti"}
{"id": "3387461", "revid": "767487", "url": "https://it.wikipedia.org/wiki?curid=3387461", "title": "Circondario di Mondov\u00ec", "text": "Il circondario di Mondov\u00ec era uno dei quattro circondari in cui era suddivisa la provincia di Cuneo.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari.\nIl circondario di Mondov\u00ec fu creato come suddivisione della provincia di Cuneo; il territorio corrispondeva a quello della soppressa provincia di Mondov\u00ec del Regno di Sardegna, appartenuta alla divisione di Cuneo.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Mondov\u00ec venne soppresso nel 1926 e il territorio assegnato al circondario di Cuneo.\nSuddivisione.\nNel 1863, la composizione del circondario era la seguente:"}
{"id": "3387462", "revid": "339392", "url": "https://it.wikipedia.org/wiki?curid=3387462", "title": "Parco Bassi", "text": ""}
{"id": "3387464", "revid": "767487", "url": "https://it.wikipedia.org/wiki?curid=3387464", "title": "Circondario di Saluzzo", "text": "Il circondario di Saluzzo era uno dei quattro circondari in cui era suddivisa la provincia di Cuneo.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari.\nIl circondario di Saluzzo fu creato come suddivisione della provincia di Cuneo; il territorio corrispondeva a quello della soppressa provincia di Saluzzo del Regno di Sardegna, appartenuta alla divisione di Cuneo.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Saluzzo venne soppresso nel 1926 e il territorio assegnato al circondario di Cuneo.\nSuddivisione.\nNel 1863, la composizione del circondario era la seguente:"}
{"id": "3387478", "revid": "827882", "url": "https://it.wikipedia.org/wiki?curid=3387478", "title": "Circondario di Cuneo", "text": "Il circondario di Cuneo era uno dei circondari in cui era suddivisa la odierna Provincia di Cuneo.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari.\nIl circondario di Cuneo fu creato come suddivisione della odieran provincia di Cuneo.\nNel 1860 vennero aggregati al circondario i comuni del mandamento di Tenda, gi\u00e0 appartenenti al circondario di Nizza nella provincia omonima.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Cuneo fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Cuneo.\nSuddivisione amministrativa.\nNel 1863, la composizione del circondario era la seguente:"}
{"id": "3387481", "revid": "205250", "url": "https://it.wikipedia.org/wiki?curid=3387481", "title": "Mario Negri (imprenditore)", "text": "Biografia.\nMario Negri nacque il 6 giugno 1891 a Milano, nella casa al numero 38 della centralissima Via Torino, da Giuseppe, medico, e Maria Caronni, agiata.\nDopo il diploma in ragioneria, spos\u00f2 a Milano nel 1913 Angela Maria Maino, per poi dedicarsi negli anni successivi alla societ\u00e0 Calderoni, attiva nel campo dei preziosi, di cui fu ai vertici fin dalla fondazione.\nNell'arco della sua vita si occup\u00f2 inoltre di iniziative filantropiche rivolte al sociale e allo sviluppo dell'istruzione in campo professionale.\nIntorno agli anni 1950 rilev\u00f2 una modesta industria farmaceutica della quale inizi\u00f2 ad interessarsi personalmente. Venne cos\u00ec a contatto con alcuni studiosi dell'istituto di farmacologia dell'Universit\u00e0 di Milano. Notate le difficolt\u00e0 in cui si dibattevano e scarsit\u00e0 di mezzi a loro disposizione, don\u00f2 diversi fondi per consentire lo sviluppo delle loro ricerche.\nAlla sua morte, avvenuta in una clinica milanese il 6 aprile 1960, lasci\u00f2 per testamento una parte del suo patrimonio all'Universit\u00e0 di Milano allo scopo di costituire un istituto di ricerca farmacologica, che divenne l'attuale Istituto di ricerche farmacologiche \"Mario Negri\", indicando anche la persona che avrebbe dovuto dirigerlo nel professor Silvio Garattini con il quale aveva stabilito un rapporto di collaborazione."}
{"id": "3387482", "revid": "1573940", "url": "https://it.wikipedia.org/wiki?curid=3387482", "title": "Salpesia", "text": "Salpesia \u00e8 un genere di ragni appartenente alla famiglia Salticidae.\nDistribuzione.\nDelle cinque specie oggi note di questo genere ben quattro sono diffuse in Australia; la quinta \u00e8 endemica delle isole Seychelles.\nTassonomia.\nA dicembre 2010, si compone di cinque specie:"}
{"id": "3387484", "revid": "1543377", "url": "https://it.wikipedia.org/wiki?curid=3387484", "title": "James May's Toy Stories", "text": "James May's Toy Story \u00e8 una serie televisiva britannica presentata da James May. Prodotta da BBC Two, \u00e8 andata in onda nel 2009 in sei episodi.\nLo scopo della serie era quello di far rivivere il mito di alcuni giochi del passato, e farli conoscere ai giovani d'oggi, riproducendoli non in scala ma a grandezza naturale. Ogni episodio della serie \u00e8 dedicato, ripercorrendone anche la storia, ad un particolare tipo di gioco.\nEpisodi.\nAirfix.\nNel primo episodio James, con l'aiuto di alcuni ragazzi, tenta di costruire uno Spitfire in scala 1:1 usando le stesse tecniche di costruzione e gli schemi del kit Airfix in scala. Per realizzare i vari pezzi a grandezza naturale, James si rivolge ad uno specialista della Cornovaglia che costruisce in scala 1:1 modelli statici di aerei del passato utilizzando la vetroresina. Tuttavia, dovendo seguire lo schema del kit in scala, la vetroresina non pu\u00f2 sopportare il suo stesso peso rischiando di spezzarsi e quindi si ricorre a dei rinforzi di metallo per le ali e di vetroresina per il resto della struttura.\nUna volta completato, il modello \u00e8 stato esposto al Royal Air Force Museum di Cosford fino al novembre 2009 ed \u00e8 poi stato riesposto nell'ottobre 2010.\nPlasticine.\nNel secondo episodio, James vuole rinverdire i fasti della plastilina. Per farlo decide di costruire un giardino interamente in plastilina da esporre all'edizione 2009 del RHS Chelsea Flower Show avvalendosi dell'aiuto di studenti, specialisti e gente comune. Il giardino, da lui chiamato \"Paradise in plasticine\" (\"Paradiso di plastilina\"), non ottiene riconoscimenti ufficiali ma si aggiudica il premio \"The People's Choice\".\nIl giardino \u00e8 ora esposto presso il centro commerciale di Burton Upon Trent.\nMeccano.\nLo scopo del terzo episodio \u00e8 quello di riscoprire il Meccano, un gioco che in passato ha goduto di grande popolarit\u00e0 ma che oggi \u00e8 poco diffuso tra i giovani. Per farlo, James si reca a Liverpool, citt\u00e0 natale del Meccano e sede della fabbrica fino al 1979, e decide di costruire un ponte interamente fatto di Meccano sul Liverpool Pier Head, proprio davanti al Royal Liver Building.\nPer realizzare la sua idea, James effettua una selezione tra cinque diversi progetti proposti da altrettanti team di architetti, ingegneri o semplici appassionati di Meccano. L'unico vincolo \u00e8 quello di dover utilizzare solo pezzi in commercio del Meccano. Il progetto vincente si rivela quello degli studenti di architettura John Carroll, Daniel Dobson e Josh Woods e viene scherzosamente battezzato \"bridge of no return\" (\"ponte del non ritorno\") in quanto si tratta di un ponte basculante, costituito di due parti separate, che una volta attraversato non permette di tornare indietro. Per la sua realizzazione ci si affida alla consulenza della Atkins, per la parte progettuale, e ad un gruppo di 20 studenti di ingegneria della University of Liverpool per la costruzione.\nIn tutto sono state necessarie 10 settimane di lavoro per assemblare i pi\u00f9 di 200.000 pezzi tenuti insieme da 56.000 bulloni. Il ponte, una sezione del quale \u00e8 esposta al dipartimento di ingegneria della University of Liverpool, era lungo 23 metri e pesava circa mezza tonnellata.\nScalextric.\nDopo il ponte di Meccano, James intraprende un progetto altrettanto ambizioso: ricostruire il circuito di Brooklands utilizzando una pista Scalextric. Tuttavia, parte del circuito ormai non esiste pi\u00f9 e ci sono diversi ostacoli, come case, recinzioni e strade, che per\u00f2 vengono ingegnosamente aggirati. In tutto per assemblare il circuito sono stati necessari 400 volontari e 20.000 pezzi per un totale di 4,43\u00a0km. Questo gli ha valso il riconoscimento del Guinness World Record per la pista di slot car pi\u00f9 lunga mai realizzata.\nUna volta costruito, il circuito ha visto una gara tra due slot cars: una Aston Martin DBS V12, comandata da una squadra di residenti locali, e una Mercedes-Benz SLR McLaren, comandata da un gruppo di appassionati di slot cars. La gara ha visto la vittoria della Aston Martin.\nLego.\nNella terza puntata James decide di costruire una casa a grandezza naturale fatta interamente di Lego in una vigna del Surrey. Anche per la realizzazione di questo progetto James si rivolge ad architetti, ingegneri e designer che decidono di utilizzare i blocchetti Lego per assemblare dei mattoni a grandezza naturale che serviranno poi a costruire la casa. In tutto sono necessari pi\u00f9 di 3 milioni di blocchetti assemblati da pi\u00f9 di 1.000 volontari accorsi da tutta la zona.\nDopo la sua costruzione, che \u00e8 durata circa un mese, la casa \u00e8 stata inaugurata da James con un party prima di passarci la notte. Dopo soli quattro giorni la casa, con grande dispiacere di chi ha partecipato alla sua costruzione, \u00e8 stata smantellata perch\u00e9 nel luogo in cui era costruita doveva essere piantata una vigna e non c'erano le autorizzazioni necessarie per mantenere un edificio in quel posto. Inizialmente si sarebbe voluto donare la casa a Legoland di Windsor ma i costi di ricostruzione sarebbero stati eccessivi, per questo i blocchetti Lego sono stati infine donati a degli istituti di carit\u00e0.\nHornby.\nPer l'ultima puntata del programma, James decide di recarsi nel Devon sul tracciato della ferrovia che una volta univa Londra alla cittadina di Bideford. Infatti oggi la ferrovia si ferma a Barnstaple e le 10 miglia (16\u00a0km) che la separano da Bideford sono coperte da una pista ciclabile che segue il vecchio percorso della ferrovia. L'intenzione di James \u00e8 quindi quella di ripristinare la ferrovia tra le due localit\u00e0 del Devon utilizzando un modellino in scala H0.\nAnche in questa occasione James si affida a dei volontari per costruire in breve tempo il tracciato che deve superare alcuni ostacoli come strade e dislivelli. Una volta completato il tracciato vengono fatti partire 5 trenini: una modellino del Flying Scotsman che James possiede da quando era ragazzo; tre riproduzioni di treni che facevano servizio sulla linea tra Londra e Bideford e un modellino del BRC 395 \"Bullett Train\". Degli scambi lungo il tracciato permettevano poi di far passare avanti i treni pi\u00f9 veloci.\nUna volta completato, il tracciato sarebbe dovuto entrare nel Guinness World Record come il trenino elettrico in miniatura pi\u00f9 lungo al mondo. Purtroppo il tentativo di record \u00e8 fallito a sole 2 miglia dall'arrivo per diversi motivi. Il primo era lo sporco raccolto dai trenini che si insinuava negli ingranaggi bloccandoli e il secondo la presenza di vandali lungo il tracciato che depositavano delle monetine sui binari mandando in cortocircuito tutto il tracciato."}
{"id": "3387487", "revid": "287204", "url": "https://it.wikipedia.org/wiki?curid=3387487", "title": "Limni Plastira", "text": "Limni Plastira () \u00e8 un comune della Grecia situato nella periferia della Tessaglia (unit\u00e0 periferica di Karditsa) con 4.022 abitanti secondo i dati del censimento 2001\nIl comune \u00e8 stato costituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3387490", "revid": "599013", "url": "https://it.wikipedia.org/wiki?curid=3387490", "title": "Jack Diment", "text": "Carriera.\nJack Diment si trasfer\u00ec in Italia nel 1905 per lavorare come impiegato nella ditta di trasporti \"Walter &amp; Becker\", giocando da allora nella per tre stagioni. Diment era un centrocampista di piede sinistro.\nIl suo esordio avvenne contro l' il 5 marzo 1905, in una vittoria per 3-0; la sua ultima partita fu in un derby contro il del 3 febbraio 1907, conclusosi con una sconfitta per 4-1. In totale in \"bianconero\" collezion\u00f2 10 presenze senza segnare, e fu uno dei protagonisti del primo scudetto juventino.\nNel 1908 si trasfer\u00ec al Torino, ove raggiunge la stagione seguente il secondo turno delle eliminatorie piemontesi.\nNel campionato 1909-1910 pass\u00f2 al , club con cui ottiene il sesto posto nella classifica finale.\nIn tutta la sua carriera nelle squadre italiane conta 21 presenze in campionato e nessun gol."}
{"id": "3387491", "revid": "287204", "url": "https://it.wikipedia.org/wiki?curid=3387491", "title": "Mouzaki", "text": "Mouzaki () \u00e8 un comune della Grecia situato nella periferia della Tessaglia (unit\u00e0 periferica di Karditsa) con 16.407 abitanti secondo i dati del censimento 2001\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 314\u00a0km\u00b2 e la popolazione \u00e8 passata da 10.148 a 16.407 abitanti"}
{"id": "3387502", "revid": "1442080", "url": "https://it.wikipedia.org/wiki?curid=3387502", "title": "Wembley Championship 1978 - Singolare", "text": "Il singolare del torneo di tennis Wembley Championship 1978, facente parte della categoria Grand Prix, ha avuto come vincitore John McEnroe che ha battuto in finale Tim Gullikson 6-7, 6-4, 7-6, 6-2."}
{"id": "3387503", "revid": "339392", "url": "https://it.wikipedia.org/wiki?curid=3387503", "title": "Ford Center", "text": ""}
{"id": "3387504", "revid": "287204", "url": "https://it.wikipedia.org/wiki?curid=3387504", "title": "Notio Pilio", "text": "Notio Pilio () \u00e8 un comune della Grecia situato nella periferia della Tessaglia (unit\u00e0 periferica della Magnesia) con 10.745 abitanti secondo i dati del censimento 2001\nIl comune \u00e8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3387510", "revid": "84184", "url": "https://it.wikipedia.org/wiki?curid=3387510", "title": "Villa Litta", "text": ""}
{"id": "3387511", "revid": "599013", "url": "https://it.wikipedia.org/wiki?curid=3387511", "title": "Earl Blumenauer", "text": "Dopo gli studi in scienze politiche e la laurea in legge, negli anni settanta Blumenauer entr\u00f2 in politica come membro della Camera dei Rappresentanti dell'Oregon. Successivamente fu eletto nel consiglio comunale di Portland, dove rimase fino al 1996. Nel 1992 aveva tentato l'elezione a sindaco, ma era stato battuto dalla compagna di partito Vera Katz.\nNel 1996 il deputato Ron Wyden fu eletto senatore e cos\u00ec si tennero delle elezioni suppletive per determinare il suo successore. Blumenauer si candid\u00f2 e vinse con il 69% dei voti. Negli anni a seguire fu sempre rieletto con ampio consenso.\nPoliticamente Blumenauer \u00e8 di vedute progressista: \u00e8 infatti un membro del Congressional Progressive Caucus. \u00c8 un forte sostenitore dell'Organizzazione Mondiale del Commercio ed inoltre ha particolarmente a cuore le tematiche ambientali; ha pi\u00f9 volte promosso metodi di trasporto ecosostenibili come ad esempio l'uso della bicicletta."}
{"id": "3387513", "revid": "69794", "url": "https://it.wikipedia.org/wiki?curid=3387513", "title": "Parco Cassinis", "text": ""}
{"id": "3387514", "revid": "339392", "url": "https://it.wikipedia.org/wiki?curid=3387514", "title": "ARCO Arena", "text": ""}
{"id": "3387515", "revid": "22475", "url": "https://it.wikipedia.org/wiki?curid=3387515", "title": "Palamas", "text": "Palamas () \u00e8 un comune della Grecia situato nella periferia della Tessaglia (unit\u00e0 periferica di Karditsa) con 18.500 abitanti secondo i dati del censimento 2001\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 369\u00a0km\u00b2 e la popolazione \u00e8 passata da 5.807 a 18.500 abitanti"}
{"id": "3387516", "revid": "1442080", "url": "https://it.wikipedia.org/wiki?curid=3387516", "title": "International Tennis Championships of Colombia 1978 - Singolare", "text": "Il singolare del torneo di tennis International Tennis Championships of Colombia 1978, facente parte della categoria Grand Prix, ha avuto come vincitore V\u00edctor Pecci che ha battuto in finale Rolf Gehring 6\u20134, 3\u20136, 6\u20133, 6\u20133."}
{"id": "3387517", "revid": "247222", "url": "https://it.wikipedia.org/wiki?curid=3387517", "title": "Incontro (brano musicale)", "text": ""}
{"id": "3387519", "revid": "339392", "url": "https://it.wikipedia.org/wiki?curid=3387519", "title": "Congiungimento carnale abusivo", "text": ""}
{"id": "3387524", "revid": "124873347", "url": "https://it.wikipedia.org/wiki?curid=3387524", "title": "Villa Litta Carini", "text": "Villa Litta Carini \u00e8 un'antica villa nobiliare, risalente alla seconda met\u00e0 del XVII secolo, posta nel centro abitato di Orio Litta.\nStoria.\nLa villa venne fatta costruire nel suo progetto originario dal conte Antonio Cavazzi della Somaglia, VIII conte e barone della Somaglia, per esaltare la potenza della propria casata, in un'area dove possedeva diversi terreni e tenute. Il conte ne affid\u00f2 il progetto all'architetto Giovanni Ruggeri. Alla sua morte nel 1688, Antonio lasci\u00f2 la villa in eredit\u00e0 al pronipote Antonio Dati che assunse pertanto con essa il titolo di conte della Somaglia. Fu il Dati ad attuare l'ampliamento del palazzo, trasformandolo in una reggia maestosa destinata a luogo di villeggiatura e incontro di grandi personaggi della letteratura e cultura italiana settecentesca, ma non riusc\u00ec a vedere completata l'opera che venne terminata dal figlio Antonio Giovanni Battista nel 1749.\nDopo alcune generazioni che videro protagonisti in villa i membri della famiglia Cavazzi, nel 1824 la villa venne venduta all'industriale inglese Richard Holt che vi insedi\u00f2 una filanda. In seguito ad alcune sentenze del tribunale di Lodi, la villa venne ceduta nel 1852 dal figlio di Richard Holt alla famiglia nobile milanese Litta Visconti Arese, di cui il conte Giulio rappresentava il maggior creditore verso gli industriali inglesi.\nLa famiglia Litta, che ebbe un ruolo determinante nella definizione della seconda met\u00e0 del toponimo dell'abitato ove sorge il complesso, Orio Litta appunto, rester\u00e0 proprietaria della villa per un periodo breve ma particolarmente intenso: durante la seconda met\u00e0 dell'Ottocento soggiornarono qui re Umberto I d'Italia e Giacomo Puccini. I Litta vennero ad ogni modo costretti a vendere la villa poco dopo per i gravi debiti contratti. Nel 1897 l'immobile venne acquistato da Guido Corti, passando poi nel 1930 a Federico Colombo. Durante questo periodo il complesso si deterior\u00f2 notevolmente perch\u00e9 venne utilizzato come allevamento di animali e come deposito per le granaglie. La villa pass\u00f2 infine nel 1970 alla famiglia Carini.\nAttualmente viene affittata per matrimoni, convegni ed eventi. Ospita la mostra permanente di Antiquariato nei due piani della parte centrale dell'edificio."}
{"id": "3387525", "revid": "1522738", "url": "https://it.wikipedia.org/wiki?curid=3387525", "title": "Pugnali insanguinati", "text": ""}
{"id": "3387528", "revid": "124123", "url": "https://it.wikipedia.org/wiki?curid=3387528", "title": "Angelo Barile", "text": "Biografia.\nNato ad Albissola Marina in provincia di Savona, Angelo Barile compie i suoi studi a Genova, dove consegue la laurea in giurisprudenza. A Torino segue un corso di filologia moderna e si occupa di studi letterari. \u00c8 di questo periodo un suo importante saggio giovanile sul sentimento cosmico nella lirica del Pascoli, alquanto controcorrente rispetto ai noti canoni crociani riproposti da Emilio Cecchi.\nAllo scoppio della Prima guerra mondiale 1915-18, viene richiamato alle armi come sottotenente di fanteria e due volte ferito. Anche nel suo caso come in quelli di altri poeti-soldati - a cominciare da Giuseppe Ungaretti e con ben altri esiti poetici - la drammatica esperienza della guerra non poteva non trasferirsi anche nell'ambito lirico. Tuttavia Barile \u00e8 per sua natura schivo e tutt'altro che prolifico, come egli stesso ammette con modestia in \"Ritratti su misura\": \u00abNeppure in giovent\u00f9 furono molti i miei versi, che io ebbi la buona ventura di non pubblicare.\u00bb\nNel periodo della dittatura fascista Barile vive in disparte e si occupa attivamente dell'azienda familiare di ceramiche e maioliche artistiche. Nel 1943 viene catturato dai tedeschi e imprigionato con la facile accusa di antifascismo. Dopo la liberazione del Paese, ricopre qualche carica pubblica (negli anni Cinquanta \u00e8 presidente della Provincia di Savona), e soprattutto prosegue la propria attivit\u00e0 letteraria collaborando a vari periodici come \"La Fiera letteraria\", \"Letteratura\", \"Persona\", sia pure in modo saltuario. Muore nella sua terra amata, il 20 maggio 1967.\nPoetica.\nLa poetica di Barile \u00e8 fortemente influenzata dalla sua fede cattolica e quindi dalla sua visione profondamente religiosa della vita. Questo lo porta a scrivere con toni pacati, testimoniati dal titolo di una delle pi\u00f9 importanti raccolte \"Quasi Sereno\", in cui anche il dolore e la solitudine sono una necessaria preparazione per un aldil\u00e0 felice ed eterno. Gli scenari spesso derivano dal suo aver vissuto in un paesino di mare: nella poesia \"Osteria della Bella Brezza\", in cui il poeta ricorda il padre defunto, lo sfondo \u00e8 un borgo di pescatori, semplici e molto legati alla vita comune del villaggio e alla sua routine segnata dalle campane della chiesa.\nNon a caso, la memoria della morte e l'evocazione del mare sono stati segnalati dai critici come \u00abdue motivi particolarmente cari alla ispirazione di Barile. (...) Amore che resiste oltre la morte, morte illuminata e redenta nell'amore.\u00bb Una buona sintesi della sua poetica \u00e8 quella proposta in poche righe da Giacinto Spagnoletti, il quale riscontra nelle sue liriche \u00abla chiara onest\u00e0 di una voce. E un tratto pi\u00f9 comunicativo (...) in una poesia non cifrata (...)\u00bb, in una sorta di \u00abequilibrio di resistenze\u00bb.\nNel complesso, la critica \u00e8 abbastanza concorde nel definire l'esile ma significativa opera poetica di Angelo Barile come \u00abuna vena esigua ma limpida, luminosa.\u00bb"}
{"id": "3387529", "revid": "287204", "url": "https://it.wikipedia.org/wiki?curid=3387529", "title": "Philippine International 1978 - Singolare", "text": "Il singolare del torneo di tennis Philippine International 1978, facente parte della categoria Grand Prix, ha avuto come vincitore Yannick Noah che ha battuto in finale Peter Feigl 7-6, 6-0."}
{"id": "3387534", "revid": "287204", "url": "https://it.wikipedia.org/wiki?curid=3387534", "title": "Pyli", "text": "Pyli () \u00e8 un comune della Grecia situato nella periferia della Tessaglia (unit\u00e0 periferica di Trikala) con 15.886 abitanti secondo i dati del censimento 2001\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 749\u00a0km\u00b2 e la popolazione \u00e8 passata da 4.492 a 15.886 abitanti"}
{"id": "3387541", "revid": "1442080", "url": "https://it.wikipedia.org/wiki?curid=3387541", "title": "Bologna Indoor 1978 - Singolare", "text": "Il singolare del torneo di tennis Bologna Indoor 1978, facente parte della categoria Grand Prix, ha avuto come vincitore Peter Fleming che ha battuto in finale Adriano Panatta 6-2, 7-6."}
{"id": "3387545", "revid": "287204", "url": "https://it.wikipedia.org/wiki?curid=3387545", "title": "Rigas Feraios (Tessaglia)", "text": "Rigas Feraios () \u00e8 un comune della Grecia situato nella periferia della Tessaglia (unit\u00e0 periferica della Magnesia) con 11.830 abitanti secondo i dati del censimento 2001.\nIl comune \u00e8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni.\nIl nome deriva da Rigas Feraios, famoso scrittore greco."}
{"id": "3387551", "revid": "729019", "url": "https://it.wikipedia.org/wiki?curid=3387551", "title": "Volo British Airways 9", "text": "Il volo British Airways 9 era un volo di linea passeggeri internazionale da Londra a Auckland, con scali intermedi a Mumbai, Madras, Kuala Lumpur, Perth e Melbourne.\nIl 24 giugno 1982 la rotta era percorsa dal Boeing 747-236B \"City of Edinburgh\". Durante il volo, l'aereo attravers\u00f2 una nube di cenere vulcanica sollevata dall'eruzione del monte Galunggung, che caus\u00f2 lo spegnimento di tutti e quattro i motori. Una volta usciti dalla nube di cenere, l'equipaggio riusc\u00ec a riaccendere i motori e comp\u00ec un atterraggio di emergenza a Giacarta, senza vittime o feriti tra le 263 persone a bordo.\nI membri dell'equipaggio dell'ultima tratta di volo si erano imbarcati a Kuala Lumpur, mentre la maggior parte dei passeggeri erano a bordo da Londra.\nL'incidente.\nPoco dopo le 13:40 UTC (20:40 di Giacarta), mentre il velivolo sorvolava l'Oceano Indiano a sud dell'isola di Giava, l'equipaggio, composto dal comandante Eric Moody, che in quel momento era alla toilette, dal primo ufficiale Roger Graves e dal tecnico di volo Barry Townley-Freeman, vide manifestarsi sul parabrezza degli intensi fenomeni luminosi di colore arancio, blu e rosso, simili al fuoco di Sant'Elmo. Il fenomeno continu\u00f2 anche dopo il ritorno del comandante Moody. L'equipaggio non comprese subito la causa del fenomeno, ma decise, in via precauzionale, nonostante il radar meteorologico indicasse cielo terso, di accendere i dispositivi anti-ghiaccio ed il segnale di \"cinture allacciate\" per i passeggeri.\nCon il proseguire del volo, la cabina passeggeri cominci\u00f2 ad essere invasa da fumo, ritenuto dapprima fumo di sigarette (nel 1982 era ancora consentito fumare a bordo degli aerei di linea) e descritto da Moody come \"prodotto da cavi elettrici che bruciavano\"; successivamente il fumo cominci\u00f2 ad essere sempre pi\u00f9 denso ed a emanare un forte ed inquietante odore di zolfo. I passeggeri vicino ai finestrini notarono che i motori erano insolitamente luminosi ed emanavano una luce che fuoriusciva sul davanti, attraverso le pale della ventola, e produceva un effetto stroboscopico.\nVerso le 13:42 UTC (20:42 di Giacarta) il motore numero quattro aument\u00f2 di giri e poi si spense producendo una vistosa fiammata. I piloti attivarono immediatamente la procedura di spegnimento motore, tagliando l'alimentazione del carburante e azionando gli estintori. Meno di un minuto pi\u00f9 tardi, alle ore 13.43 UTC (20:43 di Giacarta) anche il motore due si spense, e dopo pochi secondi la stessa sorte tocc\u00f2 ai motori uno e tre.\nSenza la spinta dei motori, un 747-200 ha un rapporto di planata di circa 15:1; ci\u00f2 significa che pu\u00f2 planare in avanti di 15 chilometri per ogni chilometro di discesa (o 15 miglia per ogni miglio). I piloti calcolarono rapidamente che l'aereo era in grado di planare per 23 minuti e coprire cos\u00ec 91 miglia nautiche (169\u00a0km) dal livello di volo in cui si trovava (37.000\u00a0ft, circa 11.000 m). Alle ore 13:44 UTC (20:44 di Giacarta), Graves contatt\u00f2 l'autorit\u00e0 di controllo del traffico aereo di Giacarta e dichiar\u00f2 una situazione di emergenza, comunicando che tutti e quattro i motori erano spenti. Purtroppo, a causa del disturbo dovuto alle scariche elettrostatiche, il controllore di volo non ricevette correttamente il messaggio e cap\u00ec che solamente il motore numero quattro era fuori uso. Fu solo grazie ai piloti di un volo della Garuda Indonesia, che transitava nelle vicinanze, che ai controllori fu inoltrato il messaggio corretto.\nA causa delle alte montagne situate nei pressi della costa meridionale dell'isola di Giava, l'aereo avrebbe dovuto transitare ad un'altitudine di almeno 11.500 piedi (3.500 m) per superare in sicurezza le cime dei monti. L'equipaggio decise che, se l'aereo non fosse riuscito a mantenersi sopra la quota di 12.000 piedi (3.700 m), avrebbero invertito la rotta e tentato un ammaraggio nell'Oceano Indiano (anche se c'erano delle precise linee guida per questa procedura, piuttosto pericolosa, che nessuno aveva mai eseguito prima con un Boeing 747 e nessuno ha mai eseguito a tutt'oggi). Nel frattempo si decise di tentare di riavviare i motori, nonostante l'aereo si trovasse al di sopra della quota massima raccomandata (28.000\u00a0ft, circa 8.500 m) per la riaccensione. I motori non ripartirono.\nNonostante la mancanza di tempo e la situazione critica, Moody fece un annuncio ai passeggeri che fu descritto come \"un capolavoro di understatement\":\nQualche minuto dopo si verific\u00f2 un ulteriore inconveniente: senza i motori funzionanti, la pressione all'interno della cabina scese al di sotto del limite consentito, di conseguenza le maschere per l'ossigeno scesero dai loro alloggiamenti per consentire ai passeggeri di poter respirare normalmente. Anche i piloti indossarono le maschere per l'ossigeno, ma quella di Graves era rotta, avendo il tubo di erogazione staccato. Appena Moody si accorse che il suo co-pilota non poteva respirare normalmente, decise immediatamente di scendere ad un'altitudine alla quale la pressione atmosferica era sufficiente per respirare normalmente.\nAlla quota di 13.500\u00a0ft (4.100 m) i piloti tentarono nuovamente di riavviare i motori, e riuscirono a rimettere in moto il motore quattro. Successivamente ripart\u00ec anche il motore tre, e dopo circa 30 secondi anche i motori uno e due si riavviarono. Moody riport\u00f2 l'aereo a 15.000\u00a0ft (4.500 m), ma subito si ripresent\u00f2 l'effetto dei fuochi di Sant'Elmo. Il motore due entr\u00f2 in stallo e per evitare altri danni venne spento. A questo punto Townley-Freeman ipotizz\u00f2 che la sostanza che aveva sporcato la mano del comandante prima di rientrare nella cabina di pilotaggio, quando si era appoggiato al corrimano delle scale, potesse essere cenere vulcanica. Resosi finalmente conto della causa dei loro problemi, Moody decise prudentemente di rimanere al di sotto dei 15.000\u00a0ft (4.500 m).\nMentre il volo 9 si stava avvicinando a Giacarta, la torre di controllo gli assegn\u00f2 un avvicinamento strumentale. Inserendo l'ILS, Moody not\u00f2 che l'indicatore della posizione del velivolo rispetto al sentiero di discesa non funzionava, mentre l'indicatore della posizione dell'aeromobile rispetto alla linea centrale della pista 24 dell'aeroporto di Giacarta sembrava fosse operativo. A questo punto i piloti decisero per un atterraggio visuale e, informando la torre di controllo, chiesero ed ottennero che venissero accese le luci della pista. Giunti sopra Giacarta, ci\u00f2 che videro dal finestrino fece loro pensare che la citt\u00e0 fosse avvolta dalla nebbia, ma poi si accorsero che la cenere vulcanica aveva levigato il parabrezza rendendolo opaco; l'unico scorcio di visuale era loro offerto da una sottile striscia di circa 5\u00a0cm di vetro laterale, che era l'unica parte a non essere stata rovinata. Moody si sedette quindi sul bracciolo della sua poltrona in modo da poter vedere da quella fessura ed inizi\u00f2 a pilotare tenendo le braccia tese per raggiungere la cloche, mentre Greaves, utilizzando il Distance Measuring Equipment (DME), creava un sentiero di discesa virtuale. A 100\u00a0ft dalla pista Moody, inizialmente convinto di toccare terra troppo lungo, cap\u00ec che avrebbero effettuato un atterraggio perfetto, come effettivamente avvenne.\nConseguenze.\n\u00c8 stato appurato che i problemi del volo 9 furono causati da una nube di cenere vulcanica causata dall'eruzione del monte Galunggung, uno stratovulcano attivo dell'isola di Giava; quella del 1982 \u00e8, ad oggi, l'ultima eruzione di portata rilevante di tale vulcano. Poich\u00e9 la nube di cenere era asciutta, i radar meteo non la rilevarono, in quanto essi sono progettati per rilevare le nubi basandosi sull'umidit\u00e0 presente in essa. La cenere silicea aveva inoltre provocato un effetto di sabbiatura sul parabrezza e sulle luci di atterraggio e bloccato i motori in quanto, a causa dell'alta temperatura all'interno delle turbine, la cenere si era fusa depositandosi sulle superfici delle palette, causando un ridotto flusso di aria che aveva fatto arrestare la combustione all'interno dei propulsori. Il raffreddamento conseguente allo spegnimento dei motori aveva permesso la solidificazione della polvere fusa, che fu successivamente asportata dal flusso dell'aria alla quota inferiore, rendendo cos\u00ec possibile la riaccensione dei motori. Questo fu possibile perch\u00e9 il generatore di bordo e le batterie erano ancora in funzione e avevano mantenuto la potenza richiesta per l'operazione di accensione.\nTutti e quattro i motori furono sostituiti a Giacarta, cos\u00ec come i parabrezza e i tubi di Pitot. Le tubazioni del carburante e i condotti di pressurizzazione furono ripuliti dalla cenere che vi era penetrata, mentre le ottanta tonnellate di carburante rimaste dovettero essere eliminate. La cenere aveva graffiato anche la verniciatura lucida dell'aereo, che fu ripristinata.\nG-BDXH figur\u00f2 nel Guinness dei primati per la pi\u00f9 lunga planata sostenuta da un aereo non costruito appositamente, finch\u00e9 il record fu superato dal volo Air Transat 236, il quale riport\u00f2 lo spegnimento dei motori in volo dopo aver esaurito il carburante a causa di una perdita (non avendo quindi nessuna possibilit\u00e0 di riaccenderli), riuscendo comunque a compiere un atterraggio di emergenza senza vittime.\nLo spazio aereo attorno al monte Galunggung fu chiuso solo temporaneamente dopo l'incidente e riaperto il giorno successivo; tuttavia, 19 giorni pi\u00f9 tardi, la cenere vulcanica costrinse un altro Boeing 747, questa volta della Singapore Airlines e con 230 persone a bordo, a spegnere tre motori su quattro (per poi recuperarne uno ed atterrare con successo a Giacarta). A seguito di ci\u00f2 le autorit\u00e0 indonesiane decisero di chiudere definitivamente tale zona aerea e di modificare le rotte per evitare la zona; inoltre fu istituito un osservatorio per monitorare le nubi di cenere prodotte dalle eruzioni.\nL'equipaggio ha ricevuto diversi riconoscimenti, tra i quali il \"Queen's Commendation for Valuable Service in the Air\" e una medaglia dalla \"British Air Line Pilots Association\".\nBritish Airways continua a operare il volo BA 9 da Londra Heathrow a Bangkok e Sydney. Il \"City of Edinburgh\", in seguito ribattezzato \"City of Elgin\", ha continuato a volare per British Airways prima di essere venduto a European Aviation Air Charter. Il velivolo \u00e8 stato messo fuori servizio nel febbraio 2004 e demolito nel 2009.\nIl gruppo ambientalista \"10:10\", che si proponeva di ridurre del 10% le emissioni in atmosfera entro il 2010, acquist\u00f2 il residuo della fusoliera per ricavarne delle piastrine con il logo del gruppo, da distribuire al pubblico per ricordare l'attivit\u00e0 svolta dall'organizzazione sul problema delle emissioni.\nIncidenti simili.\nUn incidente quasi identico si \u00e8 verificato il 15 dicembre 1989, quando un Boeing 747 della KLM, il volo 867 da Amsterdam ad Anchorage, in Alaska, attravers\u00f2 il pennacchio dell'eruzione del Monte Redoubt, subendo lo spegnimento di tutti e quattro i motori a causa dello stallo del compressore. Una volta usciti dalla nube di cenere, l'equipaggio \u00e8 riuscito a riavviare i motori e ad atterrare senza problemi a Anchorage.\nIl volo British Airways 9 nei media.\nL'incidente del volo 9 della British Airways \u00e8 stato analizzato nell'episodio \"In caduta libera\" della quarta stagione del documentario \"Indagini ad alta quota\" trasmesso dal National Geographic Channel."}
{"id": "3387552", "revid": "1442080", "url": "https://it.wikipedia.org/wiki?curid=3387552", "title": "Indian Open 1978 - Singolare", "text": "Il singolare del torneo di tennis Indian Open 1978, facente parte della categoria Grand Prix, ha avuto come vincitore Yannick Noah che ha battuto in finale Pascal Portes 6-3, 6-2."}
{"id": "3387559", "revid": "1442080", "url": "https://it.wikipedia.org/wiki?curid=3387559", "title": "South African Open 1978 - Singolare", "text": "Il singolare del torneo di tennis South African Open 1978, facente parte della categoria Grand Prix, ha avuto come vincitore Tim Gullikson che ha battuto in finale Harold Solomon 2\u20136, 7\u20136, 7\u20136, 6\u20137, 6\u20134."}
{"id": "3387561", "revid": "1566286", "url": "https://it.wikipedia.org/wiki?curid=3387561", "title": "Antonella Della Porta", "text": "Biografia.\n\u00c8 stata interprete caratterista di diversi film d'autore e i serie B di genere storico, recitando inoltre in sceneggiati televisivi e serie televisive di ambientazione poliziesca. Era madre del filosofo Gabriele La Porta."}
{"id": "3387563", "revid": "121830354", "url": "https://it.wikipedia.org/wiki?curid=3387563", "title": "Villa Pertusati", "text": "Villa Pertusati \u00e8 un'antica villa nobiliare, risalente al XVIII secolo, posta nel centro abitato di Comazzo.\nLa villa fu progettata dall'architetto Francesco Croce, mentre il giardino \u00e8 opera di Carlo Croce, che si occup\u00f2 anche di curare la sistemazione idraulica. Successivamente pass\u00f2 pi\u00f9 volte ad altri proprietari; dalla fine del XIX secolo ospita la sede del municipio."}
{"id": "3387570", "revid": "1305772", "url": "https://it.wikipedia.org/wiki?curid=3387570", "title": "Santiago Open 1978 - Singolare", "text": "Il singolare del torneo di tennis Santiago Open 1978, facente parte della categoria Grand Prix, ha avuto come vincitore Jos\u00e9 Luis Clerc che ha battuto in finale V\u00edctor Pecci 3-6, 6-3, 6-1."}
{"id": "3387574", "revid": "1154737", "url": "https://it.wikipedia.org/wiki?curid=3387574", "title": "Premi Goya 2003", "text": "La cerimonia di premiazione della 17\u00aa edizione dei Premi Goya si \u00e8 svolta il 1\u00ba febbraio 2003 al Palacio de Congresos di Madrid.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3387576", "revid": "767487", "url": "https://it.wikipedia.org/wiki?curid=3387576", "title": "Pallanuoto ai XII Giochi panamericani", "text": "Il XII torneo panamericano di pallanuoto \u00e8 stato disputato dal 18 al 24 marzo 1995 all'interno del programma dei \"XII giochi panamericani\", svoltisi a Mar del Plata, in Argentina.\nLa formula del torneo \u00e8 stata la stessa della precedente edizione: una fase a gironi e una a eliminazione diretta.\nIl campionato \u00e8 stato vinto per la settima volta dalla nazionale degli Stati Uniti."}
{"id": "3387577", "revid": "729019", "url": "https://it.wikipedia.org/wiki?curid=3387577", "title": "Michelotto Corella", "text": "Biografia.\nFiglio naturale del conte aragonese Giovanni di Corella, \u00e8 passato alla storia come il \"boia del Valentino\" che conobbe durante i suoi studi all'Universit\u00e0 di Pisa. Con il tempo svilupper\u00e0 per lui una devozione illimitata. Il numero di omicidi commessi da Michelotto sotto gli ordini di Cesare Borgia non \u00e8 conosciuto con esattezza, ma certamente, fatta esclusione per quelli attribuitigli a causa della sua fama di sicario (come quello di Astorre III Manfredi, signore di Faenza, e del fratello Giovanni Evangelista avvenuto nel 1502), molti se ne possono attribuire direttamente alla sua mano. Il primo delitto di cui si ha notizia \u00e8 quello del duca di Bisceglie Alfonso d'Aragona, figlio illegittimo di Alfonso II di Napoli e secondo marito di Lucrezia Borgia (sorella di Cesare), che probabilmente era divenuto d'intralcio alla politica matrimoniale di papa Alessandro VI.\nCorella segu\u00ec Borgia nella campagna di conquista della Romagna, partecipando alla presa di diverse citt\u00e0, tra cui Faenza e Piombino, in quanto suo facente funzione generale: agli assedi era presente anche, dal 1499 al 1501, il ravennate Guidarello Guidarelli. Prese parte allo scontro di Fossombrone contro la \"Lega dei condottieri\", dopo la defezione dei capitani del Valentino (congiura della Magione), e all'occupazione di Camerino (qui \"scann\u00f2\" Giulio Cesare da Varano, signore della citt\u00e0 e in seguito suo figlio Venanzio) e Urbino. Cesare, costituito uno \"Stato\" autonomo, desiderava Cesena come \"capitale\" e per brevi periodi soggiorn\u00f2 con l'inseparabile Michelotto nella rocca malatestiana.\nCelebre rimane l'assassinio di Vitellozzo Vitelli e Oliverotto da Fermo, ex alleati di Borgia, che strangol\u00f2 simultaneamente con una corda di violone a Senigallia il 31 dicembre 1502 (strage di Senigallia). Lo stesso far\u00e0 con Paolo e Francesco Orsini il 18 gennaio successivo, strangolando il primo e annegando il secondo. Per i suoi meriti, ottenne dal Valentino la signoria di Montegridolfo (1501-1503, nel ducato di Romagna) e il padre di questi Alessandro VI gli affid\u00f2 la cura dell'ufficio della Corte Savella.\nIn seguito alla morte del pontefice, all'arresto di Cesare e alla sua cattura nel 1503 presso Castiglion Fiorentino, nella vana attesa di ottenere il passaggio dalla Repubblica fiorentina, Corella fu imprigionato prima a Firenze, poi a Roma dove, per volont\u00e0 del nuovo papa Giulio II, verr\u00e0 sottoposto a diversi interrogatori e a un processo per i numerosi crimini commessi. Si rifiuter\u00e0 comunque di rivelare i tanti segreti relativi ai Borgia di cui era a conoscenza e riuscir\u00e0 a fuggire da Roma.\nIn suo favore si mosse Niccol\u00f2 Machiavelli il quale brig\u00f2 per fargli ottenere un incarico a Firenze, riuscendo a farlo assumere il 1\u00ba aprile 1506 con l'approvazione del \"Consiglio degli Ottanta\" (contrario in un primo momento Pier Soderini). Venne rilasciato nel 1506 e ottenne la nomina di bargello. Ricoprir\u00e0 questa carica per due anni, fino al 1507, quando fu nominato \"capitano di guardia del contado e distretto di Firenze\", dovendo reggere alle sue dipendenze un corpo di polizia composto da 30 balestrieri a cavallo e 50 provisionati. Fu per\u00f2 licenziato da questa funzione gi\u00e0 in ottobre, a causa di dissapori con la Repubblica fiorentina.\nFu assassinato a Milano nel febbraio 1508 mentre usciva dalla casa del cardinale Georges I d'Amboise (gi\u00e0 sostenitore del \"Valentino\") per mano di alcuni suoi compatrioti; il movente non era stato la rapina poich\u00e9 la borsa e la preziosa spada di Michelotto erano al loro posto, il mandante dell'ipotizzato delitto non venne mai identificato. Il corpo fu interrato in una fossa comune del cimitero degli stranieri fuori le mura di Milano.\nRiferimenti nella cultura di massa.\nLa vita di Corella, avvolta nell'ombra e segnata dalla violenza e dall'intrigo, ha ispirato molti soggetti televisivi, videoludici e letterari, direttamente ispirati alla sua figura."}
{"id": "3387578", "revid": "1442080", "url": "https://it.wikipedia.org/wiki?curid=3387578", "title": "Colgate-Palmolive Masters 1978 - Singolare", "text": "Il singolare del torneo di tennis Colgate-Palmolive Grand Prix 1978, facente parte della categoria Grand Prix, ha avuto come vincitore John McEnroe che ha battuto in finale 6\u20137, 6\u20133, 7\u20135 Arthur Ashe."}
{"id": "3387580", "revid": "486946", "url": "https://it.wikipedia.org/wiki?curid=3387580", "title": "Gruppo Operativo Incursori del Comando Subacquei e Incursori Teseo Tesei", "text": ""}
{"id": "3387581", "revid": "155634", "url": "https://it.wikipedia.org/wiki?curid=3387581", "title": "Colgate-Palmolive Masters 1978 - Doppio", "text": "Il doppio del torneo di tennis Colgat, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale 6\u20134, 6\u20132, 6\u20134 Wojciech Fibak e Tom Okker."}
{"id": "3387583", "revid": "1573940", "url": "https://it.wikipedia.org/wiki?curid=3387583", "title": "Oratorio di San Biagio in Rossate", "text": "L'oratorio di San Biagio in Rossate \u00e8 un antico edificio religioso rurale, posto in localit\u00e0 \"Cascina Rossate\" nel territorio comunale di Comazzo.\nEcclesiasticamente l'oratorio dipende dalla parrocchia di Lavagna.\nStoria.\nLa costruzione \u00e8 influenzata dalla scuola bramantesca; fra i progettisti va rimarcato Bartolomeo Suardi. Grazie ad alcuni documenti si pu\u00f2 datare la costruzione dell'oratorio bramantesco di S.Biagio ad anni precedenti al 1532, e riferirla al mecenatismo di Bartolomeo Calco, nobile milanese. Tra i figli di costui sar\u00e0 Gerolamo Calco ad incaricare i suoi eredi di ultimare la costruzione.\nNon \u00e8 dato di sapere con certezza la data di inizio dei lavori, collocata tra la fine del XV e gli inizi del XVI secolo. \nTra il 1583 e il 1589 viene realizzato l'apparato decorativo delle due cappelle con gli altari. Si tratta di dipinti murali leggeri che con il passare degli anni vengono ricoperti da altre decorazioni o strati di scialbo.\nDescrizione.\nIl piccolo oratorio \u00e8 articolato su uno schema cruciforme costruito su una base quadrata di 10 m per lato, a sua volta ricondotta all'ottagono con il tiburio che presenta questa forma, con nicchie sulle diagonali internamente aperte entro le murature di sostegno. Attorno a questo ottagono inscritto nel quadrato sono state realizzate tre absidiole, quella opposta all'altare adibita ad ospitare l'altare principale per la celebrazione liturgica (essa costituisce il vano presbiteriale), innalzate su planimetria pentagonale.\nL'altare si trova nel punto pi\u00f9 lontano dall'ingresso, \u00e8 l'estremo del diametro della circonferenza di base. La cappella centrale \u00e8 affiancata dal blocco del campanile a sinistra e dalla sacrestia a destra, entrambi quadrangolari. Esternamente l'intera fabbrica appare rivestita da un paramento a mattoni a vista. Gli angoli sono contraffortati da robusti piloni dalla forma di paraste aperte a libro con scanalatura centrale e prive di capitello. La facciata \u00e8 l'elemento che cattura maggiormente l'interesse: all'interno di ogni riquadratura \u00e8 ripetuto, come motivo geometrico di facciata, lo schematico disegno assimilabile ad un'astratta rappresentazione di arco trionfale , delimitato da una doppia cornice continua. Tra la coppia di cornici sono stati realizzati dei rosoni con funzione statica e decorativa. Questo disegno ricorda molto quello proposto dall'architetto Bramante per la progettazione della basilica di San Pietro."}
{"id": "3387585", "revid": "767487", "url": "https://it.wikipedia.org/wiki?curid=3387585", "title": "Granitoidi", "text": "Col termine di granitoidi: vengono definite una serie di magmi che danno origine a rocce intrusive altamente ricche in quarzo, di tipo granitico. I loro componenti mineralogici prevalenti sono quarzo, plagioclasio, alcali e feldspati\nOrigine e classificazione.\nQuesti magmi vengono originati dalla fusione di diversi tipi di rocce crostali, ed in funzione della loro origine si possono suddividere in:"}
{"id": "3387588", "revid": "775372", "url": "https://it.wikipedia.org/wiki?curid=3387588", "title": "Vera Katz", "text": "Figlia di ebrei menscevichi, Vera nacque in Germania dopo che la famiglia aveva lasciato la Russia a seguito della rivoluzione bolscevica del 1917. Quando Adolf Hitler sal\u00ec al potere, la famiglia Pistrak fugg\u00ec in Francia e dopo la sua occupazione si rifugiarono sui Pirenei. Qualche tempo dopo decisero di partire per gli Stati Uniti e si stabilirono a New York. I genitori di Vera divorziarono poi nel 1945.\nDopo gli studi Vera conobbe e spos\u00f2 Mel Katz e insieme a lui si trasfer\u00ec a Portland, in Oregon. L\u00ec ebbero un figlio, Jesse, che poi divenne giornalista. Fra la fine degli anni sessanta e l'inizio degli anni settanta la Katz entr\u00f2 in politica, partecipando ad alcune rivolte.\nNel 1972 ottenne un seggio alla Camera dei Rappresentanti dell'Oregon e poi ricopr\u00ec il ruolo di Presidente dal 1985 al 1990. Nel 1992 si candid\u00f2 a sindaco e vinse le elezioni battendo Earl Blumenauer. Nei suoi tre mandati si occup\u00f2 soprattutto di \"ripulire\" la citt\u00e0 per riabilitarne l'immagine. Fu una grande sostenitrice dei mezzi di trasporto ecologici come la bicicletta.\nNei primi mesi del 2000 affront\u00f2 le cure per un tumore al seno. Nel 2004 le fu poi diagnosticata una rara forma di tumore uterino chiamato adenosarcoma, dal quale guar\u00ec grazie ad un'isterectomia."}
{"id": "3387591", "revid": "228587", "url": "https://it.wikipedia.org/wiki?curid=3387591", "title": "Ossido di grafite", "text": "L'ossido di grafite (OG) \u00e8 un composto di colore nero opaco contenente ossigeno, carbonio e in misura minore idrogeno, nel quale il carbonio si trova in prevalenza nella struttura lamellare multistrato tipica della grafite. L'ossigeno \u00e8 presente in quantit\u00e0 variabile e legato alla struttura carboniosa dando luogo a diversi gruppi funzionali, l'idrogeno satura le valenze del carbonio lungo il perimetro delle lamella grafitica o entra a far parte dei gruppi funzionali. In natura l'ossigeno \u00e8 presente nella grafite quale impurezza insieme a molte altre specie chimiche, soprattutto nella grafite formatasi per combustione.\nA scopo scientifico o tecnologico \u00e8 possibile ottenere un prodotto ad alta purezza ossidando la grafite. Le tre tecniche principali sono: l'uso di un agente ossidante, di una cella elettrolitica o di una torcia al plasma. Nonostante le prime sintesi risalgano alla met\u00e0 XIX secolo, ad opera di Benjamin Collins Brodie, le applicazioni sono state sviluppate solo nei primi anni del XXI secolo, specialmente nella produzione di materiali compositi conduttori e come punto di partenza per la sintesi di altri derivati della grafite.\nCaratteristiche.\nStruttura e composizione.\nL'OG puro contiene unicamente carbonio ossigeno e idrogeno in percentuali variabili, le applicazioni tecnico-scientifiche richiedono mediamente un contenuto di ossigeno fra il 20 e il 30%. Diversi studi condotti mediante XPS hanno dimostrato che l'ossigeno \u00e8 presente in misura maggiore sotto forma d'idrossido e carbonile, quest'ultimo favorito da un'ossidazione \u201cforte\u201d. Gruppi carbossilici sono presenti in quantit\u00e0 minori e introducono atomi di carbonio ibridati sp3 facilmente distinguibili tramite varie tecniche analitiche da quelli della struttura grafitica ibridati sp2. In quantit\u00e0 quasi trascurabile sono presenti gruppi epossidi, eterei ed esterici. Usando come termine di paragone la grafite, l'OG presenta diverse variazioni significative. La distanza interlamellare aumenta a causa dell'ingombro sterico dell'ossigeno e diventa eterogenea a causa delle differenti dimensioni dei vari gruppi funzionali e della possibilit\u00e0 di tali gruppi di disporsi su singolo o doppio strato e di avere aree di grafite non ossidata. Come per la grafite, la quantit\u00e0 d'idrogeno impegnato a saturare le valenze del carbonio lungo il perimetro delle lamella \u00e8 molto importante, perch\u00e9 inversamente proporzionale alla dimensione delle lamelle; per ottenere tale informazione occorre per\u00f2 sottrarre l'idrogeno impegnato nei gruppi funzionali.\nPropriet\u00e0 fisiche.\nL'aumento della distanza interlamellare (rispetto alla grafite) comporta una diminuzione delle forze attrattive fra le lamelle accentuata dalla diminuzione delle correnti elettroniche, infatti, gli atomi di carbonio legati all'ossigeno presentano uno stato di ibridazione intermedio fra sp2 e sp3. Il sistema coniugato tipico della grafite e responsabile dell'alta conducibilit\u00e0 (~100 S/cm nella grafite) si trova dunque disseminato di \u201costacoli\u201d che portano ad una diminuzione della conducibilit\u00e0 stessa.\nPoich\u00e9 la banda proibita si allarga proporzionalmente alla quantit\u00e0 d'ossigeno l'OG pu\u00f2 comportarsi come conduttore per bassi tenori di ossigeno, come isolante ad ossidazione spinta (massimo teorico del 50%) e come semiconduttore per livelli intermedi. Gli atomi di ossigeno assumono una parziale carica negativa, dunque viene eventualmente classificato come semiconduttore estrinseco p-dopato. La perdita di distanza regolare delle lamelle causa anche la perdita di lucentezza metallica tipica della grafite.\nReattivit\u00e0 chimica.\nDiversi derivati della grafite sono sintetizzabili sfruttando i gruppi funzionali presenti sull'ossido grafite. Tramite riduzione chimica o termica \u00e8 possibile ottenere OG a basso tenore di ossigeno e alto livello di disordine strutturale. Mediante shok termico sopra i 600\u00a0\u00b0C si pu\u00f2 produrre la grafite espansa; tale shock porta ad una vera e propria esplosione con rilascio d'anidride carbonica. La reazione SN2 con ammine primarie e secondarie o amminoacidi conduce all'eliminazione dell'ossigeno ed all'introduzione di gruppi azotati; i gruppi ossidrilici reagiscono altres\u00ec con i gruppi uretanici. A differenza della grafite o della grafite espansa l'OG forma facilmente dispersioni o soluzioni colloidali in acqua e solventi polari. Per renderlo affine ai solventi apolari vengono introdotte, tramite le reazioni precedente menzionate, catene alifatiche o ariliche. Tali catene oltre ad invertire l'affinit\u00e0 ai solventi dell'OG aumentano la distanza fra le lamelle facilitandone la separazione, inoltre, possono a loro volta contenere altri gruppi funzionali disponibili per ulteriori reazioni. Catene di piccole dimensioni vengono introdotte in condizioni blande; catene di grosse dimensioni vengono intercalate con difficolt\u00e0 all'interno dell'OG e richiedono lunghi tempi, alta temperature e sistemi di riflusso.\nMetodi di sintesi.\nAgente ossidante.\nPrincipio generale di questa tipologia di sintesi \u00e8 la dispersione della grafite in un solvente, l'intercalazione dell'agente ossidante all'interno della struttura multilamellare e successiva ossidazione della grafite. Diversi studi teorici sono stati condotti sulla dinamica di tale sequenza; la quantit\u00e0 di ossigeno del prodotto finale varia da 20% al 30% e la conducibilit\u00e0 si riduce da 102 S/cm a 101 S/cm. Il primo metodo sperimentale descritto risale al 1859 ad opera di Brodie e prevede una soluzione acquosa di KClO3 come agente ossidante e HNO3 per facilitare la dispersione della grafite, oltre ad avere un debole potere ossidante. Staudenmeier nel 1898 perfeziona tale sistema utilizzando KClO3 (o NaClO3) e HNO3 come agenti ossidanti e H2SO4 per la dispersione della grafite; inoltre l'acido solforico aumenta notevolmente le propriet\u00e0 ossidanti dell'acido nitrico. Nel 1958 Hummers propone un diverso connubio di ossidanti: NaNO3 e KMnO4; come agente disperdente mantiene H2SO4. Quest'ultimo metodo ha il pregio di completarsi in un giorno contro i quattro o cinque dei metodi precedenti ma comporta una lunga e dispendiosa fase di lavaggio e filtrazione del prodotto.\nCella elettrolitica.\nGli elettrodi utilizzati sono costituiti della grafite stessa che verr\u00e0 ossidata. La cella \u00e8 costituita da una soluzione acquosa di ammoniaca o elettroliti a carattere ossidante (NO2-, SO42-, ecc\u2026) e viene applicato un potenziale elettrico a corrente costante, oppure, per sfruttare entrambi gli elettrodi, alternata a bassa frequenza. Gli elettrodi vengono gradualmente corrosi rilasciando l'OG in dispersione acquosa. \u00c8 un metodo facile e rapido, il livello di ossidazione \u00e8 molto elevato e la conducibilit\u00e0 passa da 102 S/cm a 10\u22126 S/cm. Le lamelle sono tuttavia sottoposte ad un grave stress: le dimensioni si riducono notevolmente e si creano numerosi difetti.\nTorcia al plasma.\nNella camera di reazione una torcia al plasma provvede a ionizzare un flusso di ossigeno che reagisce con la grafite disposta su una superficie inerte. Tale metodo non necessita di solventi e consente di modulare il livello di ossidazione del prodotto finale mediante una opportuna regolazione del flusso e della pressione dell'ossigeno e della potenza della torcia. Tuttavia la reazione avviene in fase eterogenea, quindi lentamente. Un altro svantaggio \u00e8 che non permette la dispersione della grafite, il prodotto finale pu\u00f2 dunque presentare un diverso grado di ossidazione fra l'interno e l'esterno della struttura multilamellare della grafite; per ridurre questo inconveniente occorrono tempi lunghi, alta pressione di ossigeno e plasma a bassa potenza.\nApplicazioni.\nProduzione del grafene.\nSe l'OG viene ridotto tramite una torcia al plasma dopo essere stato vaporizzato, oppure un agente riducente dopo essere stato disperso in un solvente, ricostituisce difficilmente gli aggregati tipici della grafite. Tale fenomeno pu\u00f2 essere sfruttato per isolare una singola lamella di grafite e ottenere cos\u00ec il grafene. Tali procedure comporterebbero vantaggi di tipo economico per la produzione di grafene a livello industriale.\nMateriali compositi.\nUn'importante applicazione dell'OG riguarda la produzione di materiali compositi a matrice polimerica. Conferisce, infatti, alle plastiche, che normalmente sono isolanti, conducibilit\u00e0 termica ed elettrica in misura inversamente proporzionale al tenore di ossigeno e quindi modulabile. Tali caratteristiche li rendono potenziali concorrenti dei materiali metallici nei dispositivi elettronici o come scambiatori di calore. Il forte legame covalente o elettrostatico fra la matrice polimerica e l'OG incrementa notevolmente le propriet\u00e0 meccaniche come il modulo elastico e la resistenza ad abrasione; tali materiali risultano particolarmente adatti per la produzione di rivestimenti antistatici. L'OG riduce invece caratteristiche quali il carico e la deformazione alla rottura, non viene dunque impiegato in materiali per tiranti o organi meccanici in movimento.\nL'OG ridotto (OGR) miscelato con determinati minerali acquista un forte potere adsorbente nei confronti di elementi pesanti. Tale propriet\u00e0 sono state sfruttate nello sviluppo di sistemi di filtrazione e purificazione. In particolare compositi OGR-magnetite vengono usati per il trattamento di rimozione l'arsenico dalle acque."}
{"id": "3387608", "revid": "123619462", "url": "https://it.wikipedia.org/wiki?curid=3387608", "title": "Idol Lips", "text": "Gli Idol Lips sono un gruppo punk rock nato a Ceccano nel 2005.\nStoria del gruppo.\nLa formazione originale (attiva fino alla fine del 2008) prevedeva Tony Volume alla chitarra, Mr Adrian Valentine alla voce, Vale Blade alla chitarra, Dee Blade alla batteria e Paul Vegas al basso.\nNel 2006 esce il loro album d'esordio (in vinile) intitolato \"Too Much for the City\", prodotto da Alex Vargiu (leader dei romani Dissuaders e gi\u00e0 con i Bloody Riot e i Bingo), distribuito in Italia dalla Hate Records, negli Stati Uniti dalla Dead Beat Records e in Inghilterra dall'Underground Medicine.\nIl suono \u00e8 quello della New York punk del 1977, quello delle band che altalenavano tra il palco del CBGB'S e del Max Kansas City.\nNel 2007 partecipano al festival punk \"Road to Ruins\" di Roma, dove dividono il palco con Cheetah Chrome (chitarrista dei Dead Boys), Zeros e molti altri e all'Eastpack Etnika Rock di Ceccano, insieme a Ok Go, Strung Out, Senzabenza, Roy Paci ecc.\nNel 2008 il disco \u00e8 stato ristampato (questa volta su CD) dall'etichetta americana Zodiac Killer Records. Pubblicano poi il loro secondo disco, \"Love Hurts\", un EP contenente tre canzoni pubblicato dall'etichetta inglese No Front Theeth Records e partono per un minitour londinese in cui, assieme al loro futuro bassista Luke Voltage, fanno anche da backing band al rocker statunitense Rick Blaze per tre concerti.\nNel 2009 cambiano formazione, con Luke Voltage al basso, e Tony Volume (dopo l'abbandono di Mr. Valentine) alla voce. L'anno successivo, con la nuova formazione, tornano in studio per registrare la loro terza fatica discografica, l'album \"Scene Repulisti\", che prevede una scaletta di 10 pezzi di rinnovato (ma sempre old school NY '77) punk rock. Il nuovo disco esce a marzo 2011, in una doppia versione: in CD per l'etichetta Nerdsound Records, e in vinile per l'etichetta Whitezoo Records.\nNel 2011 vede la luce il secondo LP \"Scene Repulisti\" in una doppia versione:su cd per l'etichetta \"NerdSound Record\" e su vinile per la \"White Zoo Records\"\nDopo diversi anni di concerti live ed un cambio nella line-up, con l'ingresso di Adrian Ics al basso, gli Idol Lips tornano in studio ad Aprile 2017.\nNel giugno 2018 esce per la tedesca \"Wanda Records\", il nuovo album \"Street Values\", in versione vinile."}
{"id": "3387610", "revid": "114024692", "url": "https://it.wikipedia.org/wiki?curid=3387610", "title": "Microgramma", "text": "Microgramma \u00e8 un carattere tipografico creato nel 1952 da Alessandro Butti e Aldo Novarese per la Fonderia Nebiolo di Torino.\n\u00c8 probabilmente il pi\u00f9 internazionalmente noto dei caratteri disegnati da Novarese. Gi\u00e0 dagli anni sessanta divenne popolare presso gli illustratori tecnici, e dagli anni settanta anche presso i designer di tutto il mondo. Da allora \u00e8 largamente utilizzato anche in pubblicit\u00e0 e nel packaging, grazie anche alla grande disponibilit\u00e0 in forma di trasferibili Letraset. Alcune societ\u00e0 e stamperie tipografiche, come la AM Varityper, lo inclusero presto nella loro linea di caratteri.\nInizialmente presentava solamente le lettere maiuscole, e successivamente, alcune stamperie come la Linotype e la URW/Nebiolo, integrarono la serie con le lettere minuscole, gli accenti latini, i simboli matematici e le legature latine. Tuttavia, il carattere \u00e8 quasi sempre utilizzato in versione \"extended\" e \"bold extended\".\n\"Microgramma\" tuttavia non presenta le lettere minuscole. A questa mancanza, Novarese sopper\u00ec nel 1962 con il nuovo carattere \"Eurostile\", una sorta di \"Microgramma\" completo di lettere minuscole e di tutti i segni quali accenti, punteggiatura, parentesi ecc.\nIl Microgramma nella cultura di massa.\nGrazie al suo stile pulito, neutro e tecnico, ai suoi segni robusti e alle forme compatte delle lettere, il Microgramma \u00e8 particolarmente adatto a un contesto estetico futuristico, tecnologico e fantascientifico.\nLa versione \"bold extended\" ha visto un massiccio uso in film e serie televisive di fantascienza molto popolari, come ' del 1968, \"2010 - L'anno del contatto\" del 1984, \"Andromeda\" del 1971, \"Star Trek\", \"Spazio 1999\", \"UFO\", e nei logotipi di \"Dark Star\", ' e altri.\nIl carattere rimane ancora usato tutt'oggi in loghi di aziende, come Nokia, Casio, Ampex, Drass e la Casa automobilistica Abarth. \u00c8 stato a lungo adottato nel logo del canale tv RaiNews24.\nNegli anni ottanta e novanta, alcune Case automobilistiche come Honda e Nissan hanno usato il Microgramma per le indicazioni dei comandi del cruscotto. Il carattere \u00e8 presente anche sulle copertine di dischi molto popolari, come \"Master of Puppets\" dei Metallica, del 1986, e come logo dei Radiohead nelle copertine degli album \"The Bends\" del 1995 e \"Ok computer\" del 1997. Inoltre \u00e8 presente sugli album dei Tame Impala"}
{"id": "3387613", "revid": "1573940", "url": "https://it.wikipedia.org/wiki?curid=3387613", "title": "Servaea", "text": "Servaea \u00e8 un genere di ragni appartenente alla famiglia Salticidae.\nCaratteristiche.\nLe femmine di \"S. murina\" non superano gli 8 millimetri\nDistribuzione.\nDelle sei specie oggi note di questo genere ben cinque sono diffuse in Australia (la \"S. vestita\" \u00e8 stata reperita anche in Tasmania); la sesta specie, \"S. murina\", \u00e8 indonesiana, endemica dell'isola di Giava.\nTassonomia.\nA dicembre 2010, si compone di sei specie:"}
{"id": "3387618", "revid": "607021", "url": "https://it.wikipedia.org/wiki?curid=3387618", "title": "Michelotto Da Corella", "text": ""}
{"id": "3387622", "revid": "1543377", "url": "https://it.wikipedia.org/wiki?curid=3387622", "title": "Cristina Alziati", "text": "Biografia.\nHa studiato filosofia all'Universit\u00e0 Statale di Milano. \nNel 1992 ha esordito in antologia con una silloge poetica presentata da Franco Fortini. \nPubblicata nella collana diretta da Romano Luperini per Manni Editori, la sua raccolta \"A compimento\", in qualit\u00e0 di opera prima ed \u00e8 giunta finalista al Viareggio. \u00ab\u00c8 raro imbattersi in un poeta di cui, ad apertura di libro, si avverta la necessit\u00e0\u00bb, scrive il critico Massimo Raffaeli di questi versi di tensione morale e politica che, mediante una \u00abscansione secca, prevalenza della sintassi sulla prosodia, vibrazioni che si danno per figure metonimiche e mai metaforiche\u00bb offrono una lucida meditazione su ferite, errori, orrori della contemporaneit\u00e0. E del procedere di questa poesia, cos\u00ec nota Fortini: \u00abA denti stretti, accettando lo stridore ultrasonico dell'eroicismo, senza nulla alle spalle se non eserciti di spettri, le parole sono politiche nel senso, oggi quasi smarrito, di una coincidenza fra passione della fede nell'invisibile e raziocinio del visibile\u00bb. \n\"Come non piangenti\" Marcos y Marcos, 2011, \u00e8 la sua seconda raccolta poetica; Fabio Pusterla, che ne firma la quarta di copertina, cos\u00ec scrive: \u00abLa mia impressione \u00e8 questa: siamo di fronte a un'autrice vera, [...] potente nell'espressione, capace di condensare in immagini lancinanti un pensiero di vasta portata, insieme lirico e, si potrebbe quasi dire, epico, poich\u00e9 sa attraversare la soggettivit\u00e0 individuale affilata da un'esperienza terribile [...] e aprirsi a uno sguardo sugli altri, sui sofferenti, sui minacciati, sui negati\u00bb. \nSuoi versi sono stati tradotti in francese a cura di Ang\u00e8le Paoli e di Jean-Charles Vegliante. Cristina Alziati collabora con il Centro Studi Franco Fortini, contribuendo con articoli e interventi alla rivista online \"L'ospite ingrato\"."}
{"id": "3387626", "revid": "212348", "url": "https://it.wikipedia.org/wiki?curid=3387626", "title": "Peter DeFazio", "text": "In giovent\u00f9 serv\u00ec nella United States Air Force dal 1967 al 1971. Successivamente, dopo aver preso un bachelor, lavor\u00f2 come gerontologo.\nDal 1977 al 1982 fu attivo in politica, come assistente del deputato Jim Weaver. Quando Weaver decise di non cercare la rielezione, DeFazio si candid\u00f2 per sostituirlo e vinse con il 54% dei voti.Negli anni seguenti tent\u00f2 di farsi eleggere al Senato, ma non raggiunse mai l'obiettivo.\nDeFazio \u00e8 un progressista ed \u00e8 membro del Congressional Progressive Caucus.\nDi dichiarate origini italiane, fa parte della Italian American Congressional Delegation."}
{"id": "3387650", "revid": "183976", "url": "https://it.wikipedia.org/wiki?curid=3387650", "title": "John Sullivan (1740-1795)", "text": ""}
{"id": "3387680", "revid": "298229", "url": "https://it.wikipedia.org/wiki?curid=3387680", "title": "Campionati europei di atletica leggera indoor 2011 - Getto del peso femminile", "text": "La gara si \u00e8 svolta il 4 e il 5 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nSi qualificano alla finale le atlete che superano la misura di 17,90 (Q) oppure le 8 migliori."}
{"id": "3387681", "revid": "212348", "url": "https://it.wikipedia.org/wiki?curid=3387681", "title": "Kurt Schrader", "text": "Laureato alla Cornell University (dove conobbe sua moglie Martha), Schrader lavor\u00f2 come veterinario fino al 1996, quando fu eletto alla Camera dei Rappresentanti dell'Oregon. Nel 2002 pass\u00f2 al Senato di stato e poi fu eletto alla Camera dei Rappresentanti come successore di Darlene Hooley.\nSchrader \u00e8 un democratico moderato e fa parte della Blue Dog Coalition."}
{"id": "3387686", "revid": "149485", "url": "https://it.wikipedia.org/wiki?curid=3387686", "title": "Pallanuoto ai XIII Giochi panamericani", "text": "Il XIII torneo panamericano di pallanuoto si \u00e8 disputato dal 23 al 30 luglio 1999 a Winnipeg, nel corso dei \"XIII Giochi panamericani\". La citt\u00e0 canadese ha ospitato la rassegna per la seconda volta.\nIn questa edizione ha debuttato anche il torneo femminile, svoltosi nello stesso arco di tempo.\nTorneo maschile.\nLa formula del torneo \u00e8 stata la stessa delle edizioni pi\u00f9 recenti. Le otto partecipanti hanno affrontato una prima fase a gironi che ha qualificato le prime due di ogni raggruppamento alle semifinali.\nI campioni in carica statunitensi hanno confermato il titolo di quattro anni prima conquistando il loro ottavo successo continentale.\nTorneo femminile.\nIl I torneo femminile di pallanuoto dei \"Giochi panamericani\" ha visto la partecipazione di cinque formazioni. Le squadre hanno disputato un girone unico dopo il quale le prime quattro hanno disputato le semifinali.\nIl primo titolo della storia \u00e8 andato al Canada."}
{"id": "3387691", "revid": "1573940", "url": "https://it.wikipedia.org/wiki?curid=3387691", "title": "Aellopos", "text": "Aellopos \u00e8 un genere di lepidotteri appartenente alla famiglia Sphingidae, diffuso in America Settentrionale, Centrale e Meridionale.\nDescrizione.\nLe antenne sono di moderata lunghezza, clavate e uncinate alle estremit\u00e0. Il capo \u00e8 largo e i palpi labiali terminano repentinamente poco al di sopra del punto di inserzione della fronte.\nLa colorazione dominante dei rappresentanti di questo genere \u00e8 il marrone pi\u00f9 o meno scuro, con varianti giallo-fosche; in alcune specie l'addome presenta una banda bianco-argentata, pi\u00f9 o meno ampia, sul quarto segmento. Le ali, esse pure di colorazione principalmente bruna, presentano in talune forme, disegni o campiture bianche o gialle, di geometria variabile.\nDistribuzione e habitat.\nLa distribuzione \u00e8 esclusivamente neotropicale e neartica, a partire dagli Stati Uniti settentrionali (Maine, Michigan, New York), fino alla Terra del Fuoco.\nGli esemplari si rinvengono in zone boschive di ambienti principalmente tropicali o sub-tropicali. Le abitudini sono tipicamente diurne.\nAlimentazione.\nI bruchi parassitano principalmente le foglie di varie specie di Rubiaceae.\nTassonomia.\nSpecie.\nIl genere comprende sei specie:\nSinonimi.\n\u00c8 stato riportato un solo sinonimo:"}
{"id": "3387693", "revid": "6923", "url": "https://it.wikipedia.org/wiki?curid=3387693", "title": "Slavko Perovi\u0107", "text": ""}
{"id": "3387699", "revid": "110010254", "url": "https://it.wikipedia.org/wiki?curid=3387699", "title": "Giuseppe Giamp\u00e0", "text": "Biografia.\nAvvocato a Girifalco, giornalista calabrese e vecchio garibaldino, di idee filo-unitarie repubblicane e fondatore del foglio politico \"La luce calabra\". Si trattava di una rivista dichiaratamente repubblicana, pubblicata a Catanzaro, che venne anche sottoposta a ripetuti sequestri e processi, e le cui vicende lo portarono in contatto epistolare con Giuseppe Garibaldi e Giuseppe Mazzini che gli espressero la loro solidariet\u00e0 .\nNel 1865 \u00e8 tra i fondatori a Catanzaro di una societ\u00e0 letteraria, intitolata al patriota calabrese Alessandro Poerio, creata allo scopo di far crescere nella giovent\u00f9 l'amore verso gli studi e per lo sviluppo della cultura nelle classi popolari, gli scopi della societ\u00e0 includevano l'organizzazione di attivit\u00e0 di esercizio fisico come la scherma e la pratica del tiro a segno .\nTra il 1869 e il 1870, insieme a Ricciotti Garibaldi e Raffaele Piccoli ide\u00f2 e tent\u00f2 di creare la Repubblica di Filadelfia, dove sostenne l'ideale repubblicano di Mazzini. Dopo la repressione incruenta del moto repubblicano da parte delle truppe regie, venne arrestato nel maggio 1870 per i disordini provocati."}
{"id": "3387705", "revid": "298229", "url": "https://it.wikipedia.org/wiki?curid=3387705", "title": "Campionati europei di atletica leggera indoor 2011 - Salto triplo femminile", "text": "La gara si \u00e8 svolta il 4 e il 5 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nSi qualificano alla finale le atlete che superano la misura di 14,10 (Q) oppure le 8 migliori."}
{"id": "3387714", "revid": "600229", "url": "https://it.wikipedia.org/wiki?curid=3387714", "title": "Dodici fantasie per clavicembalo", "text": "Con l'espressione dodici fantasie per clavicembalo HWV \"deest\" ci si riferisce a una raccolta di composizioni la cui paternit\u00e0 \u00e8 attribuita a Georg Friedrich H\u00e4ndel.\nStoria.\nLe dodici fantasie vennero pubblicate nel 1942 col titolo \"Zw\u00f6lf Fantasien und vier St\u00fccke f\u00fcr Cembalo\" insieme alla sonata in do HWV 577. Bench\u00e9 i pezzi, in molti punti, ricordino lo stile di H\u00e4ndel, le composizioni sono ora considerate di dubbia attribuzione e non hanno un numero di catalogo HWV.\nSe di H\u00e4ndel, si tratta di pezzi sicuramente composti in giovent\u00f9, prima del viaggio in Italia e forse addirittura prima del periodo amburghese.\nStruttura.\n-Fantasia num. 1 in do maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 2 in la minore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 3 in do maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 4 in fa maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 5 in re minore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 6 in si bemolle maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 7 in mi minore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 8 in sol minore, \"La sala del cembalo del Caro Sassone\", Ferdinando De Luca, clavicembalo\n-Fantasia num. 9 in la maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num.10 in sol maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num.11 in mi maggiore, \"La sala del cembalo del Caro Sassone\", Ferdinando De Luca, clavicembalo\n-Fantasia num.12 in do minore, \"La sala del cembalo del Caro Sassone\", Ferdinando De Luca, clavicembalo"}
{"id": "3387718", "revid": "547992", "url": "https://it.wikipedia.org/wiki?curid=3387718", "title": "Dionisio Moltisanti", "text": "Biografia.\nConsegu\u00ec la laurea in giurisprudenza presso l'Universit\u00e0 degli Studi di Catania. Appartenente ad una famiglia di agricoltori ed egli stesso studioso di problemi agricoli, si specializz\u00f2 in diritto agrario.\nDirettore dell'agenzia di Ispica della Banca Agricola Popolare di Ragusa sin dalla sua istituzione fino al maggio del 1958, data in cui si dimise in seguito alla elezione a Senatore della Repubblica.\nAttivit\u00e0 politica.\nEntr\u00f2 giovanissimo nella vita politica, fu tra i dirigenti pi\u00f9 in vista del PNF nel ragusano ed ebbe diversi incarichi politici, amministrativi e di partito.\nDue volte Commissario Prefettizio al Comune di Ispica e successivamente podest\u00e0 dello stesso comune dal 12 luglio 1933 al 9 dicembre 1940.\nIl 4 agosto 1934 propose il cambiamento della denominazione della citt\u00e0 da Spaccaforno a Ispica, ottenendo il regio assenso con decreto del 6 maggio 1935.\nFu commissario prefettizio prima e governativo poi del consorzio di bonifica delle paludi di Ispica, da lui creato. Dal 1940 al 1943 fu presidente della Provincia di Ragusa.\nNel dopoguerra fu Sindaco di Ispica dal giugno 1956 al giugno 1958 per il MSI. Rieletto consigliere comunale di Ispica nelle amministrative del novembre 1960.\nElezione al Senato.\nIl 25 maggio 1958 fu eletto senatore nel collegio di Noto con 13.590 voti, risultando primo degli eletti del MSI in Sicilia e terzo in tutta Italia. Nella III Legislatura fece parte della decima Commissione legislativa del Senato.\nTra i provvedimenti a cui contribu\u00ec: il rimborso delle imposte, sovrimposte e addizionali sui redditi domenicali ed agrari pagati nell'annata agraria 1958-59 dagli agricoltori le cui aziende furono danneggiate da infestazioni di peronospora, l'istituzione di sezioni staccate di varie scuole, l'allargamento del comprensorio dell'area industriale di Siracusa con l'inclusione di buona parte del territorio di Noto, il finanziamento del porto riparo di Portopalo e di altre opere.\nFu favorevole al sistema parlamentare, all'europeismo, all'Alleanza atlantica e all'appoggio del MSI al governo. Partecip\u00f2 al IV congresso del Movimento Sociale Italiano a Genova. Nel 1963 fu rieletto senatore nella IV Legislatura con 16.804 voti.\nColpito da infarto, mor\u00ec il 7 aprile 1964 all'et\u00e0 di 58 anni, e gli subentrer\u00e0 al Senato Giuseppe Maggio.\nLa figlia Marisa Moltisanti fu anche lei eletta (dal 1983) Senatrice della Repubblica del MSI- DN nella IX-X-XI e nella XII legislatura di Alleanza Nazionale."}
{"id": "3387719", "revid": "1305772", "url": "https://it.wikipedia.org/wiki?curid=3387719", "title": "Jean Hoerni", "text": "Biografia.\nDopo aver conseguito il dottorato in Fisica sia all'Universit\u00e0 di Ginevra sia all'Universit\u00e0 di Cambridge, nel 1952 si trasfer\u00ec negli Stati Uniti d'America per lavorare presso il California Institute of Technology (Caltech), dove conobbe William Shockley, uno dei creatori del transistor. Alcuni anni pi\u00f9 tardi fu contattato da Shockley per lavorare allo Shockley Semiconductor Laboratory, ma poi decise di abbandonarlo e assieme ad altri 7 ingegneri di quell'azienda (riuniti nel cosiddetto \"Traitorous Eight\") fond\u00f2 la Fairchild Semiconductor, in cui svilupp\u00f2 ed invent\u00f2 il processo planare, che consent\u00ec la realizzazione dei transistor in silicio al posto del germanio. Nel 1961, assieme a Jay Last e Sheldon Roberts, fond\u00f2 l'Amelco (in seguito assorbita da Teledyne). Nel 1964 fond\u00f2 la Union Carbide Electronics e nel 1967 Intersil. \u00c8 stato insignito dell'Edward Longstreth Medal nel 1969 e del Premio McDowell nel 1972. \u00c8 morto di mielofibrosi a 72 anni."}
{"id": "3387720", "revid": "767487", "url": "https://it.wikipedia.org/wiki?curid=3387720", "title": "Musiqq", "text": "I Musiqq sono un duo lettone formatosi nel 2009. Il 23 febbraio 2011 hanno vinto la selezione nazionale lettone, con la canzone \"Angel in Disguise\" (\"Angelo travestito\"), per poter rappresentare la Lettonia all'Eurovision Song Contest 2011 a D\u00fcsseldorf, in Germania.\nIl duo \u00e8 composto da \"Marats Og\u013cez\u0146evs\" e \"Em\u012bls Balceris\". I Musiqq hanno avuto molta popolarit\u00e0 in patria grazie alle hit \"Klimata kontrole\", \"Abrakadabra\" e \"Dzim\u0161anas diena\"."}
{"id": "3387727", "revid": "1869172", "url": "https://it.wikipedia.org/wiki?curid=3387727", "title": "Classi O e P (cacciatorpediniere)", "text": "Le classi O e P sono state due gruppi di cacciatorpediniere della Royal Navy britannica. Ordinate nel 1939, furono le prime unit\u00e0 del War Emergency Programme (Programma di emergenza di guerra) varato per fornire alla marina militare le unit\u00e0 moderne necessarie per il secondo conflitto mondiale allora agli inizi. Le due classi furono quindi note anche come Prima e Seconda Flottiglia di Emergenza. Servirono come scorte ai convogli durante la guerra, venendo poi convertite in fregate veloci di seconda classe con compiti antisom negli anni cinquanta.\nProgetto.\nLo scafo delle classi O e P \u00e8 basato su quello della precedente classe J, ma con modifiche per contrastare la cattiva qualit\u00e0 delle manovre tipiche della classe J. Le unit\u00e0 erano anche equipaggiate con un sistema di controllo fuoco Fuze Keeping Clock HA.\nClasse O.\nLe navi della classe O vennero prodotte in due serie da quattro imbarcazioni. Il primo gruppo era dotato di un cannone da 4.7 pollici, con affusti che ne permettevano l'elevazione fino ad un massimo di 40 gradi. Di conseguenza vennero dotate anche di un cannone da 4 pollici antiaereo al posto di un gruppo di tubi lanciasiluri.\nLa seconda serie di produzione era invece armata con cannoni da 4 pollici (100 mm) con affusti che ne permettevano un'elevazione maggiore, poteva operare come posamine ed era riconoscibile dallo scivolo per le mine a poppa. Quando utilizzate per questo scopo, le unit\u00e0 dovevano sbarcare il pezzo Y, i siluri e le cariche di profondit\u00e0. In base al progetto l'armamento antiaereo consisteva in un impianto quadruplo di cannoni \"Pom Pom\" da 40 mm e da due mitragliatrici quadruple da 12,7 mm della Vickers. Quando queste ultime si dimostrarono obsolete, vennero sostituite con le mitragliere da 20 mm della Oerlikon, fino ad un massimo di sei pezzi.\nClasse P.\nLa classe P era una copia della classe O, dotata interamente di cannoni da 4 pollici equipaggiati con un nuovo tipo di scudo frontale. Inoltre le unit\u00e0 di questa classe non vennero private di un impianto lanciasiluri per fare spazio all'armamento antiaereo.\nNavi.\nClasse O.\nTutte le navi di questa classe sopravvissero alla guerra. Cinque unit\u00e0 parteciparono alla battaglia del mare di Barents, nella quale la \"Onslow\" venne gravemente danneggiata. Dopo lo scontro le navi vennero modificate con l'installazione di alberi pi\u00f9 alti a traliccio.\n\u2020 = Attrezzate come posamine\nClasse P.\nLe unit\u00e0 della classe servirono principalmente nel Mediterraneo, dove quattro di esse vennero perse in azione."}
{"id": "3387730", "revid": "298229", "url": "https://it.wikipedia.org/wiki?curid=3387730", "title": "Campionati europei di atletica leggera indoor 2011 - Salto in lungo femminile", "text": "La gara si \u00e8 svolta il 5 e il 6 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nSi qualificano alla finale le atlete che superano la misura di 6,60 (Q) oppure le 8 migliori."}
{"id": "3387733", "revid": "1386670", "url": "https://it.wikipedia.org/wiki?curid=3387733", "title": "Sistema critico", "text": "Un sistema critico (dall'inglese \"critical system\") \u00e8 un generico sistema che, in caso di fallimento nel suo funzionamento, pu\u00f2 provocare danni non considerati accettabili. Essi si distinguono tra \"sistemi critici per la sicurezza\" e \"sistemi critici per la missione\", meglio noti con i loro rispettivi termini inglesi \"safety-critical\" e \"mission-critical\". L'ingegneria della sicurezza e l'ingegneria dell'affidabilit\u00e0 sono la branche dell'ingegneria che si occupano della coordinazione delle attivit\u00e0 di progettazione di questi sistemi.\nUn sistema critico per la sicurezza \u00e8 definito come un sistema il cui fallimento pu\u00f2 portare a:\nEsempi di questi sistemi includono dispositivi medici, sistemi avionici, razzi o missili, impianti nucleari.\nUn sistema critico per la missione \u00e8 definito come un sistema il cui fallimento pu\u00f2 causare danni economici potenzialmente irreparabili per l'azienda che produce e/o usa il sistema. Un esempio di questi sistemi sono i satelliti artificiali o i sistemi bancari.\nClassificazione dei sistemi.\nRegimi di affidabilit\u00e0.\nUna distinzione tra sistemi critici riguarda il loro comportamento previsto in caso di guasti. Diversi termini e classificazioni sono stati proposti, tra i quali i pi\u00f9 comuni sono:\nNon \u00e8 sempre possibile classificare a priori dell'analisi dei requisiti di sicurezza il regime di affidabilit\u00e0 richiesto da un sistema. Per esempio, un autopilota pu\u00f2 essere classificato semplicemente fail-passive, perch\u00e9 il suo malfunzionamento pu\u00f2 essere gestito dai piloti, ma deve essere fail-operational se offre funzionalit\u00e0 di atterraggio completamente automatico, dove i piloti non avrebbero sufficiente tempo per reagire a un guasto dell'autopilota.\nIngegnerizzazione della probabilit\u00e0 di guasto.\nEssendo materialmente impossibile costruire un sistema che non si guasti mai, l'ingegnerizzazione dei sistemi critici prevede il controllo della probabilit\u00e0 di guasto o pi\u00f9 in generale della riduzione del rischio. Per ottenere questi risultati si applicano approfondite analisi (ad esempio analisi dei materiali) e miglioramento dei sistemi di sicurezza. Quando non \u00e8 possibile migliorare ulteriormente un dato componente, o nel caso sia non vantaggioso da un punto di vista economico, si applicano tecniche di ridondanza. \nI requisiti di un sistema critico.\nSecondo la norma IEC 61508 i requisiti in termini di probabilit\u00e0 di guasto di un sistema critico si esprimono attraverso:\nLa scelta tra i due requisiti dipende dal la frequenza con la quale la funzione critica del sistema viene attivata. Se essa \u00e8 \"continua\", si sceglier\u00e0 PFH, se essa \u00e8 da considerarsi \"sporadica\", il requisito sar\u00e0 espresso da PFD. La volutamente non oggettiva distinzione lascia al progettista, e all'eventuale ente certificatore, la valutazione di quale requisito \u00e8 pi\u00f9 appropriato.\nUn valore tipico utilizzato per i sistemi aeronautici critici \u00e8 un formula_1, ovvero ogni ora un incidente catastrofico deve avvenire con una probabilit\u00e0 minore di formula_2. In altre parole, il tempo medio al primo guasto catastrofico \u00e8 di circa 100.000 anni.\nStima della probabilit\u00e0 di guasto.\nUno dei modelli pi\u00f9 utilizzato per stimare la probabilit\u00e0 di guasto di un sistema \u00e8 la curva a vasca da bagno.\nSistemi critici informatici.\nNei moderni sistemi critici, i sistemi informatici svolgono un ruolo fondamentale per il funzionamento e la sicurezza del sistema stesso. La maggior parte di questi sistemi sono solitamente classificabili come sistemi real-time, perch\u00e9 il funzionamento di detti sistemi \u00e8 determinato anche dal tempo di risposta degli stessi. Questo richiede che il tempo di esecuzione peggiore di un programma sia stimato correttamente. "}
{"id": "3387766", "revid": "1305772", "url": "https://it.wikipedia.org/wiki?curid=3387766", "title": "Nadal (famiglia)", "text": "I Nadal (talvolta anche Natali) furono una famiglia patrizia veneziana, annoverata fra le cosiddette \"Case Nuove\".\nStoria.\nSecondo la tradizione, i Nadal sarebbero stati originari dell'entroterra veneto, precisamente di Oderzo, donde, nel 790, si trasferirono prima a Torcello e quindi a Rialto.\nDopo aver dato alla citt\u00e0 lagunare antichi tribuni, i Nadal furono inclusi nel patriziato veneto alla serrata del Maggior Consiglio del 1297. Una parte della famiglia, successivamente, si trasfer\u00ec nelle colonie veneziane sull'isola di Candia.\nDopo la caduta della Serenissima, la famiglia Nadal ricevette la conferma della patente di nobilt\u00e0 dal governo imperiale austriaco con la Sovrana Risoluzione del 22 novembre 1817.\nLuoghi e architetture.\nA Venezia, in San Mois\u00e8, esisteva un tempo un Palazzo Nadal, oggi scomparso."}
{"id": "3387767", "revid": "767487", "url": "https://it.wikipedia.org/wiki?curid=3387767", "title": "Luc\u00eda P\u00e9rez", "text": "Carriera.\nNel 2002, all'et\u00e0 di 17 anni, ha vinto il talent show per cantanti amatoriali \"Canteira de Cantareiros\". Un anno dopo ha pubblicato il suo primo album, \"Amores y amores\".\nNel 2005 ha rappresentato la Spagna al \"Vi\u00f1a del Mar International Song Festival\" in Cile classificandosi seconda con la canzone \"Qu\u00e9 har\u00eda contigo\". Nel 2009 ha partecipato al \"Vi\u00f1a del Mar Festival\" per la seconda volta.\nNel 2011 ha preso parte alla selezione nazionale spagnola per l'Eurovision Song Contest 2011 (\"Destino Eurovisi\u00f3n\") e il 18 febbraio ha vinto la finale con la canzone \"Que me quiten lo bailao\", con la quale ha rappresentato il paese nella finale a D\u00fcsseldorf, Germania, ottenendo 50 punti sufficienti a raggiungere la 23\u00aa posizione in una finale composta da 25 paesi."}
{"id": "3387769", "revid": "2217068", "url": "https://it.wikipedia.org/wiki?curid=3387769", "title": "Phoenix Marie", "text": "Biografia.\nCresciuta tra la California e l'Arizona, alle superiori era una ragazza intelligente per\u00f2 molto timida e ci\u00f2 danneggiava la sua vita sociale. Come poi \"confessato\" in una intervista a Bang Bros del 2007, il fare film porno ha contribuito a sviluppare le parti della sua personalit\u00e0 che sono state inibite durante l'adolescenza, per esempio, essere pi\u00f9 socievole con le persone.\nLa sua carriera nel campo dell'intrattenimento per adulti inizia nel 2006 in un night club a Los Angeles dove si trovava con degli amici: il buttafuori, dopo averla vista, le and\u00f2 incontro e si rivel\u00f2 essere un parente di un agente di modelle. Phoenix accett\u00f2 l'offerta per soldi, e dal 2007 ad oggi ha all'attivo pi\u00f9 di 1100 tra film e scene internet. La sua prima scena \u00e8 stata per Vivid's Brand New Faces 2.\nHa lavorato per importanti aziende di produzione come Evil Angel, Brazzers, Bang Bros, Hustler e Penthouse. A soli tre anni dall'inizio della carriera di attrice \u00e8 stata nominata per gli AVN Awards del 2010, e a novembre dello stesso anno \u00e8 stata scelta come Penthouse Pet del mese. Ha due carattere cinesi tatuati sopra la linea del bikini che significano \"Pride and Loyalty\".\nNel 2010 \u00e8 stata la \"Penthouse Pets\" del mese di novembre.\nNel 2013, \u00e8 apparsa nel videoclip \"We Still in This Bitch\" del rapper B.o.B.\nNel 2015 ha preso parte alla prima stagione di Brazzers House ed \u00e8 arrivata terza; l'anno successivo ha partecipato di nuovo senza, tuttavia, raggiungere la fase finale. \nNel corso del 2017 \u00e8 diventata a partire dall'episodio 58 la Co-Host del Podcast \"Conversation with the Big Guy\" condotto dall'ex Wrestler WWE Ryback. \nDal 2019 ha un contratto in esclusiva con Brazzers. "}
{"id": "3387773", "revid": "171091", "url": "https://it.wikipedia.org/wiki?curid=3387773", "title": "Antagnod", "text": "Antagnod (pron. fr. : ) \u00e8 il capoluogo del comune sparso di Ayas, uno dei 74 comuni della Valle d'Aosta.\nGeografia fisica.\nIl borgo di Antagnod sorge sulla destra orografica della Val d'Ayas, a 1710 metri di quota, ai piedi del Monte Zerbion.\nMusei.\nNella cappella del cimitero, della fine del XV secolo, si trova il Museo di arte sacra di Ayas, Champoluc e Antagnod.\nSport.\nSci.\nAntagnod fa parte del comprensorio Monterosa Ski. Gli impianti di risalita attualmente presenti sono:\n\u00c8 anche presente un baby snow park."}
{"id": "3387775", "revid": "122452969", "url": "https://it.wikipedia.org/wiki?curid=3387775", "title": "Sull'elettrodinamica dei corpi in movimento", "text": "Sull'elettrodinamica dei corpi in movimento (nell'originale tedesco \"Zur Elektrodynamik bewegter K\u00f6rper\") \u00e8 l'articolo scientifico scritto da Albert Einstein nel giugno 1905 nel quale viene esposta per la prima volta la teoria della relativit\u00e0 ristretta.\n\u00c8 composto di dieci paragrafi (cinque di carattere cinematico, cinque di carattere elettromagnetico) nei quali la teoria \u00e8 esposta nei suoi aspetti fondamentali; tutta la fisica relativistica sviluppata negli anni successivi discende, dal punto di vista teorico, dall'applicazione dei principi enunciati in questo articolo.\nL'articolo fa parte dei cosiddetti \"Annus Mirabilis Papers\", una serie di quattro articoli pubblicati da Einstein nel 1905, riguardanti alcune fondamentali questioni della fisica della seconda met\u00e0 dell'ottocento.\nContenuti.\nL'articolo inizia con la considerazione che, nell'interpretazione che ne veniva fatta a fine Ottocento, \u00abl\u2019\"elettrodinamica di Maxwell presenta delle asimmetrie non inerenti ai fenomeni\"\u00bb. Tali asimmetrie consistevano nelle difficolt\u00e0 di assumere il principio di relativit\u00e0 all'interno della descrizione dei fenomeni elettrodinamici, che porta a evidenti incongruenze all'interno della teoria elettrodinamica stessa (Einstein cita l'esempio di un magnete e un conduttore in moto relativo).\nEinstein scart\u00f2 le spiegazioni ottocentesche di queste asimmetrie, che si poggiavano sul concetto di etere come sistema di riferimento assoluto rispetto al quale \"misurare\" il moto di un corpo (\u00abil concetto di quiete assoluta non solo in meccanica, ma anche in elettrodinamica non corrisponde ad alcuna propriet\u00e0 dell'esperienza\u00bb) e formul\u00f2 una nuova cinematica a partire dai postulati:\nQuesti due postulati, \u00abapparentemente inconciliabili\u00bb (il principio di relativit\u00e0 galileiano prevedeva che la velocit\u00e0 di qualunque corpo fosse soggetta alla legge di composizione nel passaggio da un sistema ad un altro in moto relativo) possono convivere solo a partire da una ridefinizione del concetto di tempo. In questo modo \u00e8 possibile costruire \u00abun'elettrodinamica dei corpi in movimento semplice ed esente da contraddizioni, costruita sulla base della teoria di Maxwell per i corpi in quiete\u00bb. Si rivela inoltre \u00absuperfluo\u00bb il concetto di un etere luminifero.\nLa parte cinematica della teoria parte quindi da una ridefinizione del concetto di \"simultaneit\u00e0\", che non \u00e8 pi\u00f9 un concetto assoluto, ma relativo al sistema di riferimento scelto (\u00abnon \u00e8 possibile attribuire un significato assoluto al concetto di simultaneit\u00e0\u00bb). A partire da queste considerazioni, Einstein prosegue nel suo ragionamento e giunge a scrivere le trasformazioni relativistiche tra sistemi di riferimento inerziali (gi\u00e0 scoperte indipendentemente da Lorentz qualche anno prima, ma senza un significato cinematico).\nDopodich\u00e9 l'articolo affronta, spiegandoli dal punto di vista relativistico, alcuni fenomeni fisici gi\u00e0 noti: la contrazione di Lorentz-FitzGerald, il teorema di addizione delle velocit\u00e0 (gi\u00e0 noto a Poincar\u00e9), l'aberrazione stellare, la legge di trasformazione per le frequenze della luce (effetto Doppler trasversale). Inoltre viene dimostrata la covarianza delle trasformazioni relativistiche rispetto alle equazioni di Maxwell (il che definitivamente pone fine alle \"asimmetrie\" tra sistemi di riferimento da cui l'articolo partiva).\nNell'articolo non compare la nota formula E=mc\u00b2, che comparve, in altra forma equivalente (la differenza di massa \u00e8 uguale a L/c\u00b2 dove L \u00e8 l\u2019energia emessa sotto forma di radiazione) solo nell'ultimo dei quattro articoli, nel settembre 1905. Tuttavia l'articolo di giugno tratta gi\u00e0 dell'energia cinetica di un elettrone nel caso di piccole accelerazioni \nda cui si deduce che la massa di un corpo \u00e8 una misura del suo contenuto di energia. La formula E=mc\u00b2 in questa forma appare per la prima volta in un manoscritto di Einstein solo nel 1912."}
{"id": "3387776", "revid": "599013", "url": "https://it.wikipedia.org/wiki?curid=3387776", "title": "Rino Lavezzini", "text": "Carriera.\nAllenatore.\nInizia la carriera di allenatore al Polesine nel 1985, per poi passare al Soragna. Dal 1987 al 1991 allena nei settori giovanili del Fiorenzuola, Fidenza e .\nNel 1991 diventa allenatore del , con cui giunge al terzo posto nel Girone B della Serie C2 1991-1992 e l'ottavo in quella successiva. Passa nel 1993 alla , che militava in Serie C1, rimanendovi all'inizio della stagione seguente. Nel febbraio 1995 \u00e8 assunto alla guida del Giorgione, club col quale retrocede nei Dilettanti a fine play out della Serie C2 1994-1995.\nNel 1995 passa al , venendo esonerato. Nel 1996, diventa allenatore del : esonerato mentre la squadra era terza in classifica, viene richiamato ai play off non riuscendo a ottenere la promozione in Serie C1.\nNel 1997 passa alla Massese, nel Campionato Nazionale Dilettanti 1997-1998: vi colleziona il terzo esonero consecutivo. Torna a allenare in Serie C2 nella stagione seguente, venendo chiamato a stagione in corso dal , e raggiunge il terzo posto del Girone A, perdendo ai play off col . Nella stagione seguente \u00e8 esonerato alla terza di campionato dal club lombardo. Nella stagione 2000-2001 \u00e8 chiamato alla guida del Viareggio, club nel quale viene esonerato, richiamato e nuovamente esonerato.\nNella Serie C2 2001-2002 \u00e8 chiamato a stagione in corso alla guida della neopromossa Poggese, subendo un nuovo esonero. Dal 22 settembre 2002, guida insieme a Vincenzo Torrente il che militava in Serie B, che al termine della stagione retroceder\u00e0 in Serie C1 (verr\u00e0 ripescata a seguito del Caso Catania). Rimasto coi \"rossoblu\", Lavezzini \u00e8 posto alla guida della Primavera.\nNel 2004 si trasferisce in Lituania alla guida del S\u016bduva Marijampol\u0117, militante nella A Lyga 2004, e ottiene il settimo posto. Guida i lituani sino a maggio 2005 raggiungendo terzo posto e qualificazione in coppa UEFA .\nA fine esperienza estera torna in Liguria, alla guida della Lavagnese, militante il Girone E della Serie D 2005-2006, venendo esonerato a novembre 2005 dopo il pareggio 2-2 col Cascina.\nNel 2006 torna all'estero, in Romania, alla guida del Petrolul Ploie\u0219ti. Coi rumeni ottenne il terzo posto della Serie I nella Liga II 2006-2007.\nTorna in Italia per guidare la primavera del e da febbraio 2009 la , con cui ottiene il nono posto del Girone B della Lega Pro Seconda Divisione 2008-2009. Lasciato nell'estate il sodalizio toscano, che gli aveva offerto un posto da responsabile dell'area tecnica, per il desiderio di continuare a allenare, vi torna a novembre dello stesso anno, richiamato per sostituire il dimissionario Salvatore Mango. Il ritorno a Carrara \u00e8 negativo, venendo esonerato a febbraio 2010.\nNel 2010 diviene allenatore della Primavera del Vicenza. Dal luglio 2011 \u00e8 direttore tecnico del settore giovanile del Pisa.\nIl 6 gennaio 2012 assume la guida del Rosignano Sei Rose, in Serie D, in sostituzione dell'esonerato Stefano Brondi., ma vi resta per poche gare prima di essere esonerato il 18 febbraio seguente.\nIl 31 luglio 2012 \u00e8 nominato allenatore del San Marco Avenza, squadra neopromossa nel campionato Eccellenza toscana. Il 10 maggio 2014 dopo la retrocessione in Promozione, lascia la squadra toscana.\nIl 29 luglio 2014 diventa il allenatore di Carmine Parlato alla Biancoscudati Padova in Serie D, che al termine della stagione ottiene la promozione in Lega Pro. Nella stagione successiva, 2015-2016, rimane nella prima parte della stagione come vice di Carmine Parlato e poi, a seguito dell'esonero di quest'ultimo, diventa vice allenatore del nuovo tecnico Giuseppe Pillon.\nIl 10 giugno 2016, con l'approdo di Oscar Brevi sulla panchina del Padova, diventa collaboratore dell'area tecnica della squadra veneta.\nIl 15 aprile 2017 viene ingaggiato dall' come secondo dell'allenatore Giuseppe Pillon, rimanendovi fino al termine del mandato di quest'ultimo.\nNel marzo 2019 \u00e8 chiamato alla guida dell', sempre in Serie C, in sostituzione dell'esonerato Claudio Bellucci: con lui la squadra ligure ottiene infine la salvezza diretta nel girone A.\nNel gennaio 2020, viene ingaggiato dal Ghiviborgo, club di serie D. Incarico che ricopre sino a febbraio 2021, quando con la squadra ultima in classifica, rassegna le dimissioni.\nNel novembre 2021 \u00e8 chiamato alla guida della in Eccellenza Toscana. Il 22 febbraio 2022, dopo la sconfitta esterna sul campo del Signa, rassegna le dimissioni.\nStatistiche.\nStatistiche da allenatore.\n\"Statistiche aggiornate al 12 novembre 2021\"."}
{"id": "3387780", "revid": "1008732", "url": "https://it.wikipedia.org/wiki?curid=3387780", "title": "C/2010 X1 Elenin", "text": "La Cometa Elenin, formalmente C/2010 X1 (Elenin), \u00e8 una cometa non periodica del sistema solare. \u00c8 stata scoperta dall'astronomo russo Leonid Vladimirovi\u010d Elenin il 10 dicembre 2010 grazie all'osservatorio robotico \"International Scientific Optical Network\" nei pressi di Mayhill, nello Stato del Nuovo Messico, U.S.A. La cometa si \u00e8 frantumata in prossimit\u00e0 del suo perielio il 10 settembre 2011, ad una distanza di circa 0,48\u00a0UA. Il 16 ottobre 2011, gas e altri frammenti della cometa sono transitati a circa 0,23\u00a0UA (35.000.000 km) dalla Terra alla velocit\u00e0 relativa di 85.000\u00a0Km/h..\nA causa della sua eccentricit\u00e0 orbitale, diverse epoche astronomiche potevano generare soluzioni di \"best-fit\" del problema dell'orbita di due corpi molto diversi (diseguali in massa) per un'orbita orbita eliocentrica non perturbata, fornendo diverse soluzioni per la distanza all'afelio (massima distanza dal sole) di questo oggetto. Per oggetti ad elevata eccentricit\u00e0, le coordinate baricentriche del Sole sono pi\u00f9 stabili rispetto alle coordinate eliocentriche. Utilizzando le effemeridi JPL Horizons con un arco orbitale osservato di 83 giorni, gli elementi orbitali baricentrici per l'epoca del 1 gennaio 2020 generano un semiasse maggiore di 472\u00a0UA e un periodo di circa 10.200\u00a0anni.\nLuminosit\u00e0 della cometa Elenin C/2010X1.\nNell'aprile del 2011, la cometa ha raggiunto una magnitudine apparente attorno a 15 (circa la luminosit\u00e0 di Plutone), con una chioma (costituita da una tenue atmosfera di gas e polveri) con una lunghezza stimata di circa 80.000\u00a0km di diametro. Il 21 maggio del 2011 la chioma era lunga pi\u00f9 di 100.000\u00a0km, e nell'agosto del 2011 aveva superato i 200.000\u00a0km. Le stime della luminosit\u00e0 visuale della cometa variavano da 13,1 a 13,8 di magnitudine tra il 22 maggio e il 4 giugno, e si avvicinarono a 10 verso la fine di luglio del 2011, ed erano attorno a 8,3 verso il 15 agosto del 2011. Anche alla magnitudine di 8,3 la cometa \u00e8 circa 5 volte pi\u00f9 debole rispetto alla soglia minima che si riesce a osservare ad occhio sotto un cielo completamente scuro (di mare aperto o montagna).\nCalcolo dei transiti ravvicinati: perielio.\nC/2010 X1 ebbe il massimo avvicinamento al Sole (perielio) il 10 settembre del 2011 alla\ndistanza di 0,4824 unit\u00e0 astronomiche (72.170.000\u00a0km). La distanza minima dalla Terra era calcolata per il 16 ottobre del 2011, a una distanza di 0,2338\u00a0UA (34.980.000\u00a0km) che era una distanza leggermente minore a quella che ci divide dal pianeta Venere, con una velocit\u00e0 relativa di 86.000\u00a0km/h.\nColpita da una CME solare che disintegr\u00f2 la cometa.\nIl 19 agosto del 2011 la cometa Elenin fu colpita da una espulsione di massa coronale (CME). La cometa cominci\u00f2 a disintegrarsi, come avvenne per la cometa C/1999 S4 LINEAR. A met\u00e0 del settembre 2011 la cometa divent\u00f2 pi\u00f9 tenue delle magnitudine 10,5, e appariva circa della magnitudine 12 fotografata da STEREO-A. Nell'ottobre del 2011 i resti della cometa Elenin avevano una magnitudine 14 ed erano in via di diradamento. Dopo la met\u00e0 di ottobre 2011 non si avevano pi\u00f9 notizie di avvistamento della Cometa Elenin, anche con potenti telescopi come il telescopio Faulkes Nord da 2,5 metri, per questo si sospetta che la magnitudine limite dei suoi resti sia inferiore a 20,5. La nube di polvere residuo di Elenin cominci\u00f2 ad essere visibile ai telescopi a terra attorno al 21 ottobre del 2011. L'aspetto post-disintegrazione della C/2010 X1 \u00e8 stato confrontato sotto il punto di vista visivo a quello dei resti della cometa Shoemaker-Levy 9 visti dopo il 23 giugno del 1993.\nTra il 1\u00ba e il 12\u00ba agosto del 2011, la NASA gir\u00f2 la sonda STEREO-B per osservare la diffrazione della luce (\"forward scattering\") mentre la sonda, la cometa e il Sole si allineavano. Dopo il 14 agosto 2011, la cometa Elenin era visibile da STEREO-B senza rotazioni della sonda. Dopo la disintegrazione della cometa, a fine settembre 2011, la sonda spaziale SOHO non \u00e8 riuscita a rilevare la dispersione della luce da parte della chioma cometaria. Dal momento che l'orbita della cometa Elenin era quasi coincidente al piano dell'eclittica con una inclinazione di soli 1.84\u00b0, la cometa entr\u00f2 nel campo geometrico della visuale del \"forward-scattering\" per STEREO-B, SOHO, e la Terra. Se la cometa non si fosse disintegrata, avrebbe permesso lo studio della diffrazione della luce solare da parte della polvere (\"dust scattering\") da due posizioni simultaneamente."}
{"id": "3387792", "revid": "85053", "url": "https://it.wikipedia.org/wiki?curid=3387792", "title": "Marina militare del Kenya", "text": ""}
{"id": "3387793", "revid": "599013", "url": "https://it.wikipedia.org/wiki?curid=3387793", "title": "Congregazione del ritiro", "text": "La Congregazione del Ritiro (in francese \"Congr\u00e8gation de la Retraite\") \u00e8 un istituto religioso femminile di diritto pontificio.\nStoria.\nLa congregazione deriva dalla casa per ritiri aperta nel 1665 a Vannes da Catherine de Francheville (1620-1689) per la diffusione della pratica degli esercizi spirituali tra le donne. Dopo qualche problema iniziale dovuto alla difficolt\u00e0 di inquadrare giuridicamente l'opera, la congregazione venne approvata dal vescovo di Vannes il 5 agosto 1674 e ottenne il riconoscimento civile nel 1683 con lettere patenti di Luigi XIV.\nL'opera si diffuse rapidamente in numerose citt\u00e0 della Francia e del Belgio, ma le comunit\u00e0 di dame del Ritiro vennero tutte disperse con la Rivoluzione: alcune case si riorganizzarono nell'Ottocento (tra le prime quelle di Quimper) e diedero origine a diverse congregazioni.\nL'11 maggio 1966 la Santa Sede decret\u00f2 l'unione di tre congregazioni del Ritiro (quelle di Angers e Lannion, di diritto pontificio, e quella di Bruges, di diritto diocesano) in un unico istituto centralizzato con sede a Saint-Germain-en-Laye, in diocesi di Versailles.\nAttivit\u00e0 e diffusione.\nLe religiose si dedicano all'opera dei ritiri e all'educazione della giovent\u00f9. La loro spiritualit\u00e0 \u00e8 biblica e Ignaziana.\nLe dame del Ritiro sono presenti in Belgio, Camerun, Cile, Francia, Irlanda, Mali, Paesi Bassi, Regno Unito; la sede generalizia \u00e8 a Saint-Germain-en-Laye.\nAlla fine del 2008 la congregazione contava 198 religiose in 32 case."}
{"id": "3387795", "revid": "39028722", "url": "https://it.wikipedia.org/wiki?curid=3387795", "title": "Esterici", "text": ""}
{"id": "3387796", "revid": "125342802", "url": "https://it.wikipedia.org/wiki?curid=3387796", "title": "Monte Nock", "text": "Il Monte Nock \u00e8 una piccola montagna situata nel comune di Ruffr\u00e9-Mendola, in Trentino, alta 1342 s.l.m.\n\u00c8 presente uno dei 3 impianti di risalita della Val di Non (gli altri sono al Monte Roen (Passo Mendola) e l'altro sull'altopiano della Predaia). Quello del Monte Nock lungo 420 metri composto da una seggiovia biposto che parte a 1218 s.l.m e arriva alla cima (1342 s.l.m.) serve una pista nera e una pista rossa, entrambe sono illuminate consentendo di sciare anche in notturna. Entrambe le piste sono riconosciute dalla FISI. La pista Nera chiamata \"Monte Nock A\" \u00e8 lunga 400 metri, quella rossa chiamata \"Monte Nock B\" \u00e8 lunga 800 metri."}
{"id": "3387797", "revid": "39028753", "url": "https://it.wikipedia.org/wiki?curid=3387797", "title": "Carbossilici", "text": ""}
{"id": "3387798", "revid": "599013", "url": "https://it.wikipedia.org/wiki?curid=3387798", "title": "Halim Ben Mabrouk", "text": "Carriera.\nCon la Nazionale algerina ha partecipato ai Mondiali 1986 dispuntandovi 2 partite."}
{"id": "3387799", "revid": "62748", "url": "https://it.wikipedia.org/wiki?curid=3387799", "title": "Limira", "text": "Limira (, in licio \"Zemuri\") era una piccola citt\u00e0 dell'antichit\u00e0 nella Licia sulla costa meridionale dell'Asia Minore vicino al fiume \"Limyrus\" a 3,7\u00a0km dalla sua foce. \u00c8 menzionata da Strabone (XIV, 666), Tolomeo (V, 3, 6) e altri autori latini. Ivi mor\u00ec Gaio Cesare, il figlio adottivo di Augusto..\nStoria.\nSulla storia della citt\u00e0 \u00e8 stato tramandato pochissimo.\nI primi reperti del sito (ceramiche tardogeometriche) risalgono alla fine dell'VIII secolo a.C., ma non consentono alcuna conclusione sulla struttura e l'estensione dell'insediamento di cui testimoniano l'esistenza. A Limira ci sono anche poche informazioni disponibili su periodo arcaico e sul primo periodo classico antico. Tuttavia, nel V secolo a.C. Zemuri fu la zecca della dinastia dei \"Kuprlli\" di Xanthos, e si pensa che essa abbia occupato una posizione significativa all'interno della gerarchia degli insediamenti regionali.\nLa citt\u00e0 fior\u00ec nel periodo classico, quando divenne la residenza di una nascente dinastia della Licia orientale. Il szo protagonista, il dinasta Perikle, cambi\u00f2 il panorama politico della regione. \u00c8 possibile che nella prima met\u00e0 del IV secolo a.C. l'intraprendente generale avesse sconfitto la dinastia di Xanthos e dominasse brevemente la Licia e le aree adiacenti nel nord e nell'est. Questo spostamento di relazioni di potere avvenne probabilmente contro la volont\u00e0 dei signori persiani, cos\u00ec che nella ricerca storica Perikle \u00e8 collegato alla cosiddetta rivolta dei satrapi con la partecipazione dei Lici. Nel prosieguo del periodo classico, la citt\u00e0 mantenne la sua importanza, come testimonia la morte di Gaio Cesare, figlio adottivo di Augusto, avvenuta nella citt\u00e0 il 4 d.C.. Importanti lavori urbanistici (vedi sotto) testimoniano della ricchezza della citt\u00e0 anche nel periodo imperiale.\nDescrizione.\nLe rovine dell'antica citt\u00e0 di Limira si trovano circa 5,25\u00a0km a est della citt\u00e0 di Finike in passato Fineka (in antichit\u00e0 il porto fenicio di Phoenicus), la quale durante l'impero ottomano apparteneva al sangiaccato ottomano di Antalia nel vilayet di Konya. \nNel tardo periodo dinastico, a Limira fu realizzato un vasto programma di costruzioni, nel corso del quale furono costruiti un anello di mura comprendente 25 ettari e una fortificazione della collina. Due alte torri simili a \"bergfried\" torreggiavano sopra questa cittadella. Esse dovevano probabilmente sottolineare il potere e l'importanza dei loro costruttori. In quel periodo nacque anche l'Heroon monumentale della dinastia licia orientale.\nIn questa costruzione a podio anfiprostilo, le cui sale anteriori erano sostenute da cariatidi e le cui pareti laterali erano decorate con fregi a tema militare, la mescolanza della tradizione edilizia locale con l'influenza greca diventa chiara. Altre tombe monumentali probabilmente servivano da luoghi di sepoltura di una classe superiore aristocratica. Di particolare rilievo \u00e8 la tomba a due piani di \"xntabura\", la cui decorazione a rilievo include non solo una scena sacrificale ma anche un'apocalisse e una scena comica, temi centrali dell'iconografia classica licia. Le vaste necropoli, in cui sono stati conservati numerosi rilievi e iscrizioni in lingua e scrittura licia, fiancheggiavano l'insediamento formando cos\u00ec un grande insieme di tombe rupestri licie. Particolarmente impressionante \u00e8 la necropoli I, costruita all'ingresso della valle dell'Arykandos in una imponente parete rocciosa. Una semplice tomba rupestre nel cimitero \"Xuwata\" nella Necropoli II \u00e8 decorata con un rilievo raffigurante un duello basato sul famoso scudo di Atena Parthenos di Fidia. In un'altra tomba, \"Tebursseli\" viene raffigurato come eroe vittorioso, mentre sconfigge con il suo re Pericles i generali \"Arttumpara\" nella valle dello Xanto. Presso la doppia tomba di Artimas nella necropoli V, una delle poche iscrizioni aramaiche dell'Asia Minore testimonia le connessioni tra Licia e le regioni centrali dell'impero achemenide. \nDall'inventario dei monumenti del periodo classico di Limira si pu\u00f2 dedurre un pronunciato filellenismo della direzione politica del periodo dinastico: la semantica della cultura licia di questo periodo, tuttavia, era in gran parte determinata dall'appartenenza a un mondo orientale. Il dominio indipendente delle dinastie termin\u00f2 bruscamente dopo la soppressione persiana della rivolta dei Satrapi, dopo la quale la Licia fu aggiunta al territorio degli Ecatomnidi Cariani. Edifici pomposi nella citt\u00e0 bassa, come il Ptolemaion ellenistico e il cenotafio di Gaio Cesare, figlio adottivo di Augusto, deceduto nel 4 d. C. a Limira, testimoniano l'importanza dell'insediamento in epoche successive. Il teatro, un complesso termale, una porta e strade a colonnato illustrano la fioritura urbana di Limira durante l'era imperiale. \nLa posizione di Limira come vescovato \u00e8 illustrata dalla chiesa episcopale e da altri edifici di culto cristiani. Limira tuttora rimane una sede titolare della Chiesa cattolica appartenente alla precedente provincia ecclesiastica di Licia.Testimoniano tempi tormentati nel periodo post-antico gli enormi anelli di cinta muraria della citt\u00e0 a est e ovest. Con la Tekke di K\u00e2fi-Baba, il pi\u00f9 antico monastero dei Bektashi sulla costa meridionale turca, fondata nel XVI secolo, Limira possiede anche un importante monumento della storia islamica.\nCirca 3.2 km a est delle rovine della citt\u00e0 si trova il mal noto ponte romano di Limira. La struttura in cattivo stato \u00e8 uno dei ponti a arco segmentati pi\u00f9 antichi al mondo. \u00c8 lungo 360 metri e poggia su un totale di 26 archi segmentati."}
{"id": "3387802", "revid": "1543377", "url": "https://it.wikipedia.org/wiki?curid=3387802", "title": "C-drone defect", "text": "C-Drone-Defect (qualche volta abbreviato CDD) \u00e8 un progetto solista Aggrotech di Marc Horstmeier; il gruppo \u00e8 nato nel 1998. Il nome \u00e8 stato scelto nel 2000 e, scritto in maniera completa, risulta \"Counter-Drone-Defect\"."}
{"id": "3387808", "revid": "161273", "url": "https://it.wikipedia.org/wiki?curid=3387808", "title": "Cometa Elenin", "text": ""}
{"id": "3387809", "revid": "71433", "url": "https://it.wikipedia.org/wiki?curid=3387809", "title": "It's Ok", "text": ""}
{"id": "3387816", "revid": "599013", "url": "https://it.wikipedia.org/wiki?curid=3387816", "title": "Karim Maroc", "text": "Caratteristiche tecniche.\nEra un'ala.\nCarriera.\nNazionale.\nCon la Nazionale algerina ha partecipato ai Mondiali 1986 dispuntandovi 2 partite."}
{"id": "3387820", "revid": "486946", "url": "https://it.wikipedia.org/wiki?curid=3387820", "title": "Total Drama World Tour!", "text": ""}
{"id": "3387834", "revid": "599013", "url": "https://it.wikipedia.org/wiki?curid=3387834", "title": "Larbi El Hadi", "text": "Carriera.\nCon la Nazionale algerina ha partecipato ai Mondiali 1986 dispuntandovi 2 partite. Nel 1990 ha vinto con la suddetta Nazionale, la Coppa d'Africa 1990."}
{"id": "3387836", "revid": "486946", "url": "https://it.wikipedia.org/wiki?curid=3387836", "title": "Episodi di Total Drama World Tour", "text": ""}
{"id": "3387842", "revid": "39029351", "url": "https://it.wikipedia.org/wiki?curid=3387842", "title": "Eterei", "text": ""}
{"id": "3387843", "revid": "39029379", "url": "https://it.wikipedia.org/wiki?curid=3387843", "title": "Dispersioni", "text": ""}
{"id": "3387846", "revid": "39029400", "url": "https://it.wikipedia.org/wiki?curid=3387846", "title": "Soluzioni colloidali", "text": ""}
{"id": "3387852", "revid": "767487", "url": "https://it.wikipedia.org/wiki?curid=3387852", "title": "Vitakridrinda sulaimani", "text": "La vitakridrinda (Vitakridrinda sulaimani) \u00e8 un dinosauro carnivoro appartenente agli abelisauri. Visse nel Cretaceo superiore (Maastrichtiano, circa 70 milioni di anni fa) e i suoi resti fossili sono stati ritrovati in Pakistan.\nDescrizione.\nQuesto dinosauro \u00e8 noto per alcuni fossili molto parziali provenienti dalla formazione Pab, nel Balochistan. Questi fossili includono frammenti di cranio (scatola cranica parziale, premascella, mascella, nasale parziale, palatino e denti) e di due femori; una ricostruzione dettagliata dell'animale \u00e8 quindi impossibile. Il cranio, secondo l'autore della descrizione (Malkani, 2006), mostra alcune particolarit\u00e0 non riscontrabili in altri dinosauri teropodi: l'apertura nasale, ad esempio, era completamente racchiusa nell'osso premascellare. \nCome tutti gli abelisauri, \"Vitakridrinda\" doveva essere un grosso carnivoro bipede, dagli arti posteriori potenti e dal grande cranio.\nClassificazione.\n\"Vitakridrinda\" \u00e8 stato descritto per la prima volta nel 2004, nell'ambito di uno studio sui dinosauri rinvenuti nel Cretaceo superiore in Pakistan. Successivamente lo stesso autore ha pubblicato un altro articolo (Malkani, 2006) con una descrizione pi\u00f9 particolareggiata dell'animale. In realt\u00e0 \"Vitakridrinda\" \u00e8 un dinosauro sostanzialmente sconosciuto, i cui resti fossili rimangono frammentari e scarsamente illustrati. Malkani ha accostato \"Vitakridrinda\" alla famiglia degli abelisauridi, un gruppo di dinosauri teropodi di grandi dimensioni ritrovati principalmente nei continenti meridionali. "}
{"id": "3387854", "revid": "22356", "url": "https://it.wikipedia.org/wiki?curid=3387854", "title": "Vitakridrinda", "text": ""}
{"id": "3387855", "revid": "438678", "url": "https://it.wikipedia.org/wiki?curid=3387855", "title": "Il delinquente delicato", "text": "Il delinquente delicato (\"The Delicate Delinquent\") \u00e8 un film del 1957 diretto da Don McGuire, con protagonista Jerry Lewis.\n\u00c8 il primo film dove il comico statunitense recita senza l'ex partner Dean Martin dal quale si era appena separato. Insieme avevano girato diciassette film.\nTrama.\nSidney Pythias si arrangia con piccoli lavoretti nel condominio dove vive in un appartamento piccolissimo e scomodissimo. Mentre una sera svuota la pattumiera finisce nel mezzo di uno scontro tra bande rivali mandando a monte tale scontro. La polizia arresta i componenti delle bande e Sidney stesso perch\u00e9 scambiato per uno dei membri. Tutti vengono rilasciati ma un poliziotto nota l'atteggiamento patetico di Sidney che piange e chiede piet\u00e0 prima di essere rilasciato, e il modo in cui Sidney ringrazia il commissario per il rilascio, aggrappandosi alla sua gamba. Il poliziotto inizia cos\u00ec a parlare a Sidney cercando di redimerlo fino a fargli prendere la decisione di diventare poliziotto. La cosa non \u00e8 ben vista dai membri di una delle due bande che si sono scontrate all'inizio (Sidney \u00e8 infatti amico dei membri di una di queste bande) ma Sidney continua per la sua strada. Egli \u00e8 per\u00f2 molto imbranato e alle lezioni combina disastri. Riesce comunque a diventare un membro delle forze dell'ordine. In uno scontro tra poliziotti e la banda che ha minacciato Sidney, parte un colpo da una pistola che ferisce alla gamba uno dei ragazzi. Pare che sia stato sparato dalla pistola di Sidney. Il ferito, per vendicarsi del fatto che Sidney si \u00e8 arruolato in polizia, afferma, anche se non \u00e8 vero e lui lo sa, che il colpo lo ha effettivamente sparato Sidney. Ora lui \u00e8 nei guai. Ma quando le cose sembrano precipitare un altro dei membri della banda confessa di aver preso lui la pistola di Sidney per venderla e aver sparato per sbaglio. Ora tutto \u00e8 a posto e Sidney cerca di redimere gli amici della banda di teppisti.\nProduzione.\nLe riprese de \"Il delinquente delicato\" si svolsero dal 5 settembre al 12 ottobre 1956. Il soggetto del film si basa su un copione intitolato \"Damon and Pythias\" inspirato alla leggenda di Damone e Finzia. Darren McGavin fu scritturato per sostituire Dean Martin che avrebbe dovuto recitare la parte di un agente di polizia, ruolo che si rifiut\u00f2 di interpretare, sancendo la fine della partnership Martin &amp; Lewis. Anche se i crediti del film mostrano il 1956 come data del copyright, la pellicola venne distribuita l'anno successivo, pratica comune a Hollywood. Lewis, che produsse anche il film, interpreta il ruolo di un adolescente, anche se aveva gi\u00e0 30 anni all'epoca."}
{"id": "3387857", "revid": "22475", "url": "https://it.wikipedia.org/wiki?curid=3387857", "title": "Narambuenatitan palomoi", "text": "Il narambuenatitan (Narambuenatitan palomoi ) \u00e8 un dinosauro erbivoro appartenente ai sauropodi. \nVisse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Sudamerica (Argentina).\nClassificazione.\nQuesto dinosauro \u00e8 stato descritto per la prima volta nel 2011, sulla base di uno scheletro incompleto di un individuo subadulto. I resti fossili comprendono parte di un cranio, alcune vertebre (principalmente caudali), frammenti di costole, parte degli arti anteriori, cinti scapolare e pelvico incompleti e un femore sinistro incompleto. Questi resti hanno permesso ai paleontologi di ricostruire e classificare Narambuenatitan come un appartenente ai titanosauri, un gruppo di sauropodi particolarmente diffuso nel Cretaceo dei continenti meridionali. In particolare, Narambuenatitan sembrerebbe essere stato strettamente imparentato con Epachthosaurus, un altro titanosauro sudamericano relativamente primitivo. Le affinit\u00e0 tra i due animali si riscontrano principalmente a livello delle vertebre caudali, con una spina neurale allungata posteriormente. Come tutti i sauropodi, Narambuenatitan era dotato di collo e coda lunghi, corpo voluminoso e arti colonnari. I resti fossili provengono dalla formazione Anacleto."}
{"id": "3387859", "revid": "22356", "url": "https://it.wikipedia.org/wiki?curid=3387859", "title": "Narambuenatitan", "text": ""}
{"id": "3387862", "revid": "81103", "url": "https://it.wikipedia.org/wiki?curid=3387862", "title": "Koreaceratops hwaseongensis", "text": "Il koreaceratopo (Koreaceratops hwaseongensis) \u00e8 un dinosauro erbivoro appartenente ai ceratopsi, o dinosauri cornuti. Visse alla fine del Cretaceo inferiore (Albiano, circa 105 milioni di anni fa) e i suoi resti sono stati ritrovati in Corea del Sud. \u00c8 noto per le vertebre caudali particolarmente alte.\nDescrizione.\nNoto per uno scheletro incompleto ritrovato nel 2008 nella formazione Tando, questo dinosauro possedeva una caratteristica insolita: le vertebre caudali erano molto alte a causa delle spine neurali allungatissime (pi\u00f9 di cinque volte rispetto al centro vertebrale). L'aspetto era probabilmente simile a quello di molti ceratopsi primitivi, dotati di un grosso cranio dotato di collare osseo posteriore corto e un grande becco, forti zampe posteriori e arti anteriori relativamente brevi. La coda, per\u00f2, era pi\u00f9 alta e appiattita lateralmente rispetto a quella delle forme simili come \"Archaeoceratops\". In vita, \"Koreaceratops\" non doveva superare i 2 metri di lunghezza.\nClassificazione.\nSecondo la descrizione dei reperti fossili, avvenuta nel 2011, \"Koreaceratops\" era un dinosauro cornuto piuttosto basale, forse pi\u00f9 evoluto rispetto a forme come \"Archaeoceratops\" ma meno derivato rispetto ai neoceratopsi, come \"Protoceratops\", \"Leptoceratops\" e i ceratopsidi veri e propri. L'allungamento delle spine neurali delle vertebre caudali era un carattere piuttosto importante in molti neoceratopsi: alcune forme non strettamente imparentate fra loro (oltre a \"Koreaceratops\", anche \"Montanoceratops\", \"Udanoceratops\", \"Protoceratops\" e \"Bagaceratops\") erano dotate di code alte. Ci\u00f2 suggerirebbe che questa caratteristica si sia sviluppata indipendentemente. Un'altra caratteristica insolita di \"Koreaceratops\" \u00e8 data dall'astragalo, diviso in due fosse da una sorta di cresta prominente. Lo studio delle zampe di questa e altre forme ha indotto gli studiosi autori della descrizione a ritenere che i ceratopsi fossero in un primo momento esclusivamente bipedi, per poi passare attraverso stadi evolutivi in cui divennero bipedi facoltativi, finendo per diventare quadrupedi obbligati. "}
{"id": "3387863", "revid": "22356", "url": "https://it.wikipedia.org/wiki?curid=3387863", "title": "Koreaceratops", "text": ""}
{"id": "3387872", "revid": "39029827", "url": "https://it.wikipedia.org/wiki?curid=3387872", "title": "Imitatio Christi", "text": ""}
{"id": "3387874", "revid": "247222", "url": "https://it.wikipedia.org/wiki?curid=3387874", "title": "L'ultimo testimone (EP)", "text": ""}
{"id": "3387876", "revid": "729019", "url": "https://it.wikipedia.org/wiki?curid=3387876", "title": "Ferrovia La Roche-sur-Foron - Saint-Gervais", "text": "La ferrovia La Roche-sur-Foron - Saint-Gervais \u00e8 una linea ferroviaria SNCF dell'Alta Savoia, in Francia, a semplice binario e a scartamento normale.\nSi dirama a La Roche-sur-Foron, sulla ferrovia Aix-les-Bains - Annemasse e raggiunge la stazione di Saint-Gervais-les-Bains-Le Fayet; \u00e8 elettrificata a corrente alternata monofase a 25 kV, 50\u00a0Hz.\nStoria.\nLa linea venne costruita dalla Compagnia Paris-Lyon-M\u00e9diterran\u00e9e e messa in servizio, il 1\u00ba giugno 1890 da La Roche-sur-Foron a Cluses. Per l'attivazione del tratto successivo fino a Saint-Gervais-Le Fayet si dovette attendere il 5 giugno del 1898. L'esercizio venne svolto con locomotive a vapore e successivamente con automotrici fino all'elettrificazione.\nLa stessa societ\u00e0 ferroviaria PLM present\u00f2, nel 1890, un progetto di prolungamento della ferrovia per raggiungere la rinomata localit\u00e0 turistica di Chamonix ai piedi del Monte Bianco che si concretizz\u00f2 per\u00f2 con la costruzione e l'esercizio di una ferrovia a scartamento metrico da Saint Gervais a partire dal 25 luglio 1901. Nel 1906 il tracciato veniva prolungato fino a Vallorcine e successivamente fino alla frontiera Svizzera. Il 20 agosto 1906 veniva inaugurata la tratta svizzera, di 18\u00a0km, gestita dalla Societ\u00e0 del Monte Bianco realizzando il collegamento con la stazione di Martigny sulla linea principale Losanna-Briga.\nLa linea fu oggetto del primo esperimento francese di alimentazione elettrica a 25.000 volt, corrente alternata monofase a frequenza industriale.\nL'infrastruttura.\nLa ferrovia \u00e8 a binario unico con pendenze del 20\u00a0\u2030. Il raggio di curvatura minimo \u00e8 di 300\u00a0m nella zona di Balme-Ar\u00e2ches chi permette una velocit\u00e0 massima non superiore a 80\u00a0km/h. Il rimanente della linea ha raggi di curvatura dell'ordine dei 500\u00a0m con velocit\u00e0 massime a seconda della tratta fino a 100 e 130\u00a0km/h.\nIl distanziamento dei treni avviene per mezzo di un sistema di blocco elettrico manuale; la sicurezza \u00e8 garantita da un controllo di velocit\u00e0 del tipo KVB a mezzo di balise. La marcia dei treni \u00e8 seguita per mezzo di un collegamento radio terra-treno senza trasmissione di dati."}
{"id": "3387893", "revid": "116998920", "url": "https://it.wikipedia.org/wiki?curid=3387893", "title": "Visite pastorali di Giovanni Paolo II", "text": "Durante il suo pontificato, papa Giovanni Paolo II ha viaggiato pi\u00f9 di tutti i precedenti papi messi assieme. Oltre ad effettuare 104 viaggi apostolici nel mondo, ha compiuto anche 146 visite pastorali in Italia.\nLista delle visite.\nDi seguito la lista completa delle 146 visite pastorali di Giovanni Paolo II in Italia:\nPer regione d'Italia.\nPapa Giovanni Paolo II durante il suo pontificato ha visitato almeno una volta tutte le venti regioni d'Italia. Il numero totale delle visite per regione \u00e8 superiore a 146 in quanto nell'ambito di alcune visite pastorali Giovanni Paolo II si \u00e8 recato in pi\u00f9 regioni."}
{"id": "3387898", "revid": "125427385", "url": "https://it.wikipedia.org/wiki?curid=3387898", "title": "Donna Axum", "text": "Laureata in arte presso l'universit\u00e0 dell'Arkansas, i cui studi sono stati completati grazie alla borsa di studio di Miss America, dopo il concorso la Axum ha sposato prima Michael Alan Buckley, dal quale ha avuto una figlia, Lisa. Dopo aver divorziato da Buckley, Donna Axum ha sposato il politico Gus Franklin Mutscher, dal quale ha in seguito divorziato.\nMembro del Consiglio consultivo di Fort Worth World Affairs di Dallas, dal 1984 era sposata con J. Bryan Whitworth, col quale gener\u00f2 cinque figli."}
{"id": "3387900", "revid": "599013", "url": "https://it.wikipedia.org/wiki?curid=3387900", "title": "Fawzi Benkhalidi", "text": "Carriera.\nNazionale.\nCon la Nazionale algerina ha partecipato ai Mondiali 1986."}
{"id": "3387901", "revid": "716642", "url": "https://it.wikipedia.org/wiki?curid=3387901", "title": "Mohamed Cha\u00efb", "text": "Carriera.\nClub.\nHa giocato nella prima divisione algerina.\nNazionale.\nCon la nazionale algerina ha partecipato ai Mondiali 1986 ed a tre edizioni della Coppa d'Africa; in precedenza aveva giocato anche i Mondiali Under-20 del 1979."}
{"id": "3387903", "revid": "287204", "url": "https://it.wikipedia.org/wiki?curid=3387903", "title": "Mohamed Chaib", "text": ""}
{"id": "3387906", "revid": "124365713", "url": "https://it.wikipedia.org/wiki?curid=3387906", "title": "Pamela Camassa", "text": "Biografia.\nPamela Camassa \u00e8 nata a Prato, \u00e8 si diplomata in ragioneria all'ITC Dagomari. Nel 2000 ha partecipato al film \"Via del Corso\" di Adolfo Lippi, dove ha interpretato il ruolo della protagonista insieme a Laura Chiatti e Ilaria Spada. Nell'estate del 2002 ha vinto il titolo di \"Miss Mondo Italia\" ottenendo la possibilit\u00e0 di rappresentare l'Italia a Miss Mondo 2002; ma rinuncer\u00e0 come segno di protesta verso il trattamento nei confronti delle donne del paese ospitante, la Nigeria. \nNel settembre 2005 si classific\u00f2 al terzo posto al concorso Miss Italia 2005, edizione poi vinta da Edelfa Chiara Masciotta.\nNella primavera 2006 esordisce in televisione, come valletta per Carlo Conti nel programma in prima serata \"I raccomandati\" su Rai 1, assieme a Laura Barriales e Natalia Bush. Nell'autunno 2006, in coppia con il ballerino Angelo Madonia, partecipa al talent show \"Ballando con le stelle\" e si classifica al secondo posto: nel 2007 ripete l'esperienza prendendo parte all'edizione ucraina dello stesso programma. L'inverno 2008 affianca Carlo Conti nel condurre la prima edizione de \"I migliori anni\" su Rai 1 e nel successivo autunno \u00e8 tra i concorrenti della terza edizione del reality show \"La talpa\" su Italia 1. Ha preso parte anche ai film \"Un'estate al mare\" (2008) di Carlo Vanzina e \"Cenci in Cina\" (2009) di Marco Limberti.\nNel 2009 ha condotto \"Poker for Charity\" su LA7. Nel 2011 torna su Rai 1 come una delle concorrenti della prima edizione \"Attenti a quei due - La sfida\", gareggiando per Max Giusti: in seguito \u00e8 stata di nuovo concorrente di quel programma anche nella seconda edizione, in onda nell'inverno 2012, condotta da Paola Perego. Nell'autunno 2012 partecipa come concorrente alla seconda edizione di \"Tale e quale show\", il programma di Rai 1 condotto da Carlo Conti, diventando una dei personaggi-rivelazione secondo la critica e quindi ha partecipato allo spin-off \"torneo dei campioni\" e alla puntata speciale \"I Duetti\". Nell'inverno 2013 \u00e8 stata co-conduttrice della sesta edizione de \"I migliori anni\" su Rai 1, mentre nell'estate del 2014 \u00e8 nel cast del programma comico-sportivo \"Maxinho do Brazil\" su Rai Sport 1. Nell'autunno 2019 partecipa (insieme al suo storico fidanzato Filippo Bisciglia) e vince la prima edizione di \"Amici Celebrities\", programma basato sul format di \"Amici\" con persone VIP, in onda su Canale 5.\nVita privata.\n\u00c8 da tempo fidanzata con Filippo Bisciglia."}
{"id": "3387915", "revid": "709565", "url": "https://it.wikipedia.org/wiki?curid=3387915", "title": "Tarquin Blackwood", "text": "Tarquin Anthony \"Quinn\" Blackwood \u00e8 un personaggio immaginario della saga delle \"Cronache dei vampiri\" di Anne Rice. Appare per la prima volta in \"Il vampiro di Blackwood \".\nVicende di Quinn.\nTarquin Blackwood \u00e8 un vampiro ventenne che ha sempre vissuto affiancato da uno spirito persecutorio, soprannominato Goblin. Quando gli viene dato il \"Dono Tenebroso\" da parte di Petronia, Goblin lo attacca e comincia a nutrirsi del suo sangue; perci\u00f2 Quinn, temendo che lo spirito diventi troppo pericoloso e addirittura che tale nutrimento possa far nascere una nuova specie di vampiri, chiede aiuto al potente vampiro Lestat.\nQuinn gli racconta tutta la sua vita, da quando ha conosciuto Goblin, a quando \u00e8 morta Lynelle, la sua amata maestra. Da quando conosce Mona Mayfair, il suo grande amore, a quando seduce Jasmine. Da quando scopre di avere un figlio, a quando cominciano a morire i suoi familiari, lasciandogli tutto e divenendo cos\u00ec l'ultimo erede della fortuna dei Blackwood. Lestat rimane affascinato da Quinn e dalla sua famiglia, perci\u00f2 chiede aiuto a Merrick Mayfair, diventata vampiro grazie a Louis de Pointe du Lac. Merrick riesce finalmente ad eliminare Goblin (anche se il gesto le costa la vita), prima per\u00f2 scoprendo un segreto di cui era all'oscuro anche Quinn: lo spirito persecutorio era quello del suo gemello, morto appena partorito.\nIn seguito Lestat soggiorna per un po' di tempo nell'ampia tenuta dei Blackwood, nei pressi di New Orleans assieme a Quinn, con il quale instaura un felice connubio; finch\u00e9 la loro vita viene sconvolta dall'arrivo di una donna mortale, Mona Mayfair, allo stremo delle forze, una giovane ed avvenente donna di cui Quinn era perdutamente innamorato prima di diventare un vampiro. Poco dopo arriva alla tenuta anche la cugina di Mona, Rowan Mayfair, famosa scienziata, della quale \u00e8 Lestat a perdere la testa. Le due donne per\u00f2 nascondono un segreto: sono entrambe delle Streghe Mayfair e madri dei T\u00e1ltos, esseri superiori dotati di poteri straordinari. E Rowan vorrebbe riportare Mona in ospedale, perch\u00e9 sta per morire.\nLestat, per amore di Quinn, trasforma Mona in vampiro, cos\u00ec da garantire all'amico l'eterna presenza dell'amata. I tre quindi vanno a cercare i Taltos sopravvissuti e salvano gli ultimi tre, portandoli al centro ricerche dei Mayfair, presieduto da Rowan Mayfair. Nonostante l'amore che Lestat prova per Rowan, per ora egli decide di non trasformala in vampiro, nonostante le sue richieste, perch\u00e9 lei deve prima completare la sua missione di salvare i Taltos e di far funzionare adeguatamente il centro di ricerche mediche, a cui aveva dedicato la sua esistenza."}
{"id": "3387919", "revid": "287204", "url": "https://it.wikipedia.org/wiki?curid=3387919", "title": "La torre del tempo", "text": "La torre del tempo (\"\u0427\u0435\u0440\u043d\u043e\u0432\u0438\u0301\u043a\", traslitterazione dal cirillico russo: \"Chernovik\") \u00e8 un romanzo del 2005 di Sergej Luk'janenko.\nIl romanzo \u00e8 stato tradotto in lingua inglese con il titolo di \"Rough Draft\" e ha un seguito,\"\u0427\u0438\u0441\u0442\u043e\u0432\u0438\u0301\u043a\" (\"Chistovik, tradotto nell'edizione inglese con Final Draft\"). Le due opere sono entrambe ambientate in un universo parallelo chiamato \"Draft Universe\".\nSebbene Mondadori abbia tradotto in italiano il primo dei due romanzi - appunto, col titolo \"La torre del tempo\" - nel 2010, il secondo libro risulta tuttora inedito in Italia.\nTrama.\n\"Degli estranei vivono nel tuo appartamento. Un'altra persona ha occupato il tuo posto di lavoro. I tuoi amici e la tua ragazza non si ricordano pi\u00f9 di te. Ti stanno cancellando da questo mondo... Chi sono?\"\nKirill Maksimov \u00e8 un ventiseienne moscovita che conduce una vita qualunque: lavora come manager in una ditta di informatica, ha appena rotto con la ragazza e vive con il cane Anacardo.\nUn giorno, rincasando, trova un'intrusa nel suo appartamento, che afferma di abitare l\u00ec da tre anni. Da quel momento, Kirill comincia ad essere tagliato fuori dal mondo: i suoi documenti sbiadiscono e scompaiono, gli amici e i parenti lo dimenticano; persino gli estranei si dimenticano di averlo incontrato pochi minuti dopo aver parlato con lui. Il giovane trova rifugio in una vecchia torre idrica, seguendo le indicazioni di uno sconosciuto. Ben presto si scopre che quella torre \u00e8 una sorta di passaggio fra cinque universi paralleli, e Kirill \u00e8 stato scelto come doganiere, sviluppando incredibili capacit\u00e0 fisiche e psichiche. Insieme all'amico Kotja (che si \u00e8 dimenticato di lui, ma che ha nuovamente accettato la sua amicizia), Kirill cerca di capire quale sia il suo ruolo.\nKirill \u00e8 stato trasformato in un Funzionale, una classe di super-uomini che vengono scelti per esercitare al meglio una funzione o un mestiere (nel caso del protagonista, doganiere nella torre che congiunge i cinque mondi). La virtuale immortalit\u00e0 e i privilegi dei Funzionali, tuttavia, non sono l'unica faccia della medaglia."}
{"id": "3387922", "revid": "114874097", "url": "https://it.wikipedia.org/wiki?curid=3387922", "title": "Spitz di Tonezza", "text": "Lo Spitz di Tonezza (1.694 ) \u00e8 una montagna dell'Altopiano di Tonezza del Cimone nelle Prealpi Vicentine. Domina l'abitato di Tonezza del Cimone. Il toponimo deriva dal cimbro e significa punta, cima appuntita.\nCaratteristiche.\nIl monte si trova ad est del Monte Campomolon e del Monte Toraro. Il versante sud verso Tonezza si presenta boscoso e di facile accesso; il versante nord precipita sulla strada che da Tonezza conduce all'Altopiano dei Fiorentini e sulla Val d'Astico."}
{"id": "3387923", "revid": "125707368", "url": "https://it.wikipedia.org/wiki?curid=3387923", "title": "Catena Tre Vescovi - Mars", "text": "La Catena Tre Vescovi-Mars \u00e8 un massiccio montuoso situato lungo la linea di confine tra il Piemonte e la Valle d'Aosta. Appartiene alle Alpi Biellesi nelle Alpi Pennine.\nCaratteristiche.\nIl gruppo si trova tra la piemontese Valle del Cervo e la valdostana Valle del Lys, ma interessa anche marginalmente il Canavese e la Valsesia. \u00c8 delimitato a nord dal Colle del Loo (2.452\u00a0m), che lo separa dai Contrafforti valsesiani del Monte Rosa, mentre ad est la Bocchetta del Croso fa da confine con il secondo gruppo delle Alpi Biellesi, la Catena Monte Bo-Barone. Gli altri confini del gruppo sono ad ovest la linea definita dal Torrente Lys e dalla Dora Baltea, a sud la pianura padana e ad est il Torrente Chiobbia e il Cervo.\nOrograficamente fa parte del gruppo anche la porzione orientale dell'Anfiteatro morenico di Ivrea (e, in particolare, la Serra di Ivrea).\nClassificazione.\nLa SOIUSA definisce la \"Catena Tre Vescovi-Mars\" come un gruppo alpino e vi attribuisce la seguente classificazione:\nIl gruppo non \u00e8 ulteriormente suddiviso in sottogruppi\nMontagne principali.\nLe montagne principali del gruppo sono:\nRifugi alpini.\nPer favorire l'escursionismo e la salita alle vette il gruppo \u00e8 dotato dei seguenti rifugi alpini (da nord a sud):\nSport invernali.\nNella parte centro-orientale del gruppo alpino si trova la stazione sciistica biellese di Oropa.\nProtezione della natura.\nSul versante Valdaostano del gruppo si trova il Riserva naturale Mont Mars, che culmina con l'omonima montagna.\nSul versante piemontese esistono invece la Riserva naturale speciale del Parco Burcina - Felice Piacenza e quella del Sacro Monte di Oropa."}
{"id": "3387925", "revid": "124808", "url": "https://it.wikipedia.org/wiki?curid=3387925", "title": "Pair of Kings", "text": ""}
{"id": "3387934", "revid": "120634498", "url": "https://it.wikipedia.org/wiki?curid=3387934", "title": "Catena Monte Bo-Barone", "text": "La Catena Monte Bo-Barone \u00e8 un massiccio montuoso situato tra Biellese e Valsesia. Appartiene alle Alpi Biellesi nelle Alpi Pennine.\nCaratteristiche.\nIl gruppo si trova tra il bacino del Cervo e quello della Sesia. \u00c8 delimitato a ovest dalla Bocchetta del Croso (1.943\u00a0m), che lo separa secondo gruppo delle Alpi Biellesi, la Catena Tre Vescovi - Mars. Gli altri limiti del gruppo sono a nord e ad est la linea formata dal Torrente Sorba e dalla Sesia, a sud la pianura padana e ad ovest il Torrente Chiobbia e il Cervo.\nOrograficamente fa parte del gruppo anche la vasta area collinare compresa tra Biella e Gattinara.\nClassificazione.\nLa SOIUSA definisce la Catena Monte Bo-Barone come un gruppo alpino e vi attribuisce la seguente classificazione:\nSuddivisione.\nLa catena viene suddivisa in due sottogruppi:\nI due sottogruppi sono separati tra loro dal versante settentrionale del Monte Bo e dal Sessera.\nRifugi alpini.\nPer favorire l'escursionismo e la salita alle vette il gruppo \u00e8 dotato dei seguenti rifugi alpini:\nSport invernali.\nNella parte centrale del gruppo alpino si trova la stazione sciistica biellese di Bielmonte e, per quanto riguarda lo sci di fondo, quella del Bocchetto di Sessera. Sul versante valsesiano, pochi km pi\u00f9 a nord, sono invece situati gli impianti dell'Alpe di Mera.\nProtezione della natura.\nL'alta Valsessera \u00e8 inclusa, assieme alla testata della Valle Cervo, nel Sito di Interesse Comunitario (SIC) della rete europea Natura 2000 \u201cVal Sessera\u201d (codice IT1130002), ed \u00e8 inoltre tutelata dall'Oasi Zegna.\nIl Brich di Zumaglia ricade invece nell\"'area attrezzata Brich di Zumaglia e Mont Pr\u00e8ve\", istituita dalla Regione Piemonte nel 1995."}
{"id": "3387940", "revid": "709565", "url": "https://it.wikipedia.org/wiki?curid=3387940", "title": "Mona Mayfair", "text": "Mona Mayfair \u00e8 un personaggio immaginario presente sia nella saga delle \"Cronache dei vampiri\" sia in quella delle \"Streghe Mayfair\", entrambe di Anne Rice. Appare per la prima volta nel libro \"L'ora delle streghe\".\nVicende di Mona.\nMona \u00e8 una giovane cugina di Rowan Mayfair, la tredicesima strega del clan Mayfair; Mona per\u00f2 appartiene ad un ramo collaterale e molto pi\u00f9 povero della grande famiglia Mayfair. Il suo patrimonio genetico per\u00f2 la rende una strega altrettanto potente di Rowan e quindi adatta a generare un Taltos. Visto che Rowan non \u00e8 pi\u00f9 in grado di generare altri figli (dopo il parto dei due Taltos Lasher e poi Emaleth), Mona viene scelta quale erede designata del Legato Mayfair e posta sotto alla tutela di Rowan stessa. Ci\u00f2 significa che Mona \u00e8 destinata a diventare la quattordicesima strega del clan e colei che gestir\u00e0 l'immenso patrimonio della famiglia.\nIn seguito per\u00f2 Mona seduce Michael Curry, altro suo cugino e marito di Rowan, restando quindi incinta di Morrigan, un nuovo Taltos. Il parto lascia il corpo di Mona completamente esaurito e la giovane strega si ammala sempre pi\u00f9 gravemente, fino a capire di essere giunta agli ultimi giorni di vita. Mona perci\u00f2 fugge dall'ospedale e si rifugia nella tenuta dei Blackwood, dal suo amatissimo Quinn, il quale per\u00f2 nel frattempo \u00e8 stato trasformato in vampiro da Petronia ed \u00e8 diventato amico di Lestat de Lioncourt. Lestat, per amore di Quinn, trasforma quindi Mona in vampiro. I tre vampiri quindi vanno a cercare i Taltos sopravvissuti ed imprigionati da uomini malvagi. Dopo una cruenta battaglia salvano gli ultimi tre Taltos, e li portano al centro ricerche dei Mayfair, gestito da Rowan, affinch\u00e9 vengano seguiti e tutelati."}
{"id": "3387941", "revid": "358169", "url": "https://it.wikipedia.org/wiki?curid=3387941", "title": "Campionati europei di atletica leggera indoor 2011 - Salto con l'asta femminile", "text": "La gara si \u00e8 svolta il 5 e il 6 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nQualificazioni.\nSi qualificano alla finale le atlete che superano la misura di 4,55 (Q) oppure le 8 migliori."}
{"id": "3387945", "revid": "287204", "url": "https://it.wikipedia.org/wiki?curid=3387945", "title": "Le ragazze (brano musicale)", "text": ""}
{"id": "3387948", "revid": "287204", "url": "https://it.wikipedia.org/wiki?curid=3387948", "title": "Le ragazze (album)", "text": ""}
{"id": "3387949", "revid": "83531", "url": "https://it.wikipedia.org/wiki?curid=3387949", "title": "Football Club Messina Peloro 2002-2003", "text": "Questa voce raccoglie le informazioni riguardanti il Football Club Messina Peloro nelle competizioni ufficiali della stagione 2002-2003."}
{"id": "3387956", "revid": "1543377", "url": "https://it.wikipedia.org/wiki?curid=3387956", "title": "Olga Antonetti", "text": " La modella \u00e8 stata la rappresentante ufficiale del Venezuela a Miss Universo 1963, concorso tenuto a Long Beach, California, il 18 agosto 1962, dove si \u00e8 classificata fra le prime quindici finaliste. Olga Antonetti \u00e8 morta in un incidente aereo il 12 dicembre 1968 all'et\u00e0 di ventitr\u00e9 anni."}
{"id": "3387957", "revid": "599013", "url": "https://it.wikipedia.org/wiki?curid=3387957", "title": "Stand Up and Fight", "text": ""}
{"id": "3387963", "revid": "178076", "url": "https://it.wikipedia.org/wiki?curid=3387963", "title": "Catena Monte Bo - Barone", "text": ""}
{"id": "3387967", "revid": "178076", "url": "https://it.wikipedia.org/wiki?curid=3387967", "title": "Catena Tre Vescovi-Mars", "text": ""}
{"id": "3387968", "revid": "628767", "url": "https://it.wikipedia.org/wiki?curid=3387968", "title": "Distretto di Surquillo", "text": "Il distretto di Surquillo \u00e8 un distretto del Per\u00f9 che appartiene geograficamente e politicamente alla provincia e dipartimento di Lima ed \u00e8 situato a sud della capitale peruviana.\nCapoluogo e data di fondazione.\nIl distretto \u00e8 stato istituito il 15 luglio 1949\nDistretti confinanti.\nConfina a nord con il distretto di San Isidro e con il distretto di San Borja; a sud e ad ovest con il distretto di Miraflores; e ad est con il distretto di Santiago de Surco.\nSindaco (Alcalde).\nEvoluzione demografica.\nSuperficie e popolazione: 3,46\u00a0km\u00b2 e una popolazione stimata nel 2007 in 89\u00a0283 persone, di cui il 55% donne e il 45% uomini."}
{"id": "3387972", "revid": "1990325", "url": "https://it.wikipedia.org/wiki?curid=3387972", "title": "Amministrazione di Castel Goffredo nella storia", "text": ""}
{"id": "3387980", "revid": "984922", "url": "https://it.wikipedia.org/wiki?curid=3387980", "title": "Cyrus Frisch", "text": "Cyrus Frisch si \u00e8 laureato nella Dutch Film and Television Academy nel 1992. Lavora come regista e sceneggiatore per il cinema e il teatro. Le sue opere sono sempre accolte in modo controverso e la critica lo definisce un provocatore. \n\"Waarom heeft niemand mij verteld dat het zo erg zou worden in Afghanistan\" \u00e8 il primo lungometraggio realizzato con un videofonino presentato in un grande festival (IFFR, Tribeca, SFIFF).\nLa storia, raccontata in prima persona, mostra la disperazione, l'ansiet\u00e0 di un soldato olandese veterano della guerra in Afghanistan che non pu\u00f2 levarsi di dosso i suoi fantasmi."}
{"id": "3387998", "revid": "83531", "url": "https://it.wikipedia.org/wiki?curid=3387998", "title": "Football Club Messina Peloro 2001-2002", "text": "Questa voce raccoglie le informazioni riguardanti il Football Club Messina Peloro nelle competizioni ufficiali della stagione 2001-2002."}
{"id": "3388005", "revid": "80339", "url": "https://it.wikipedia.org/wiki?curid=3388005", "title": "Salavat Yulaev", "text": ""}
{"id": "3388007", "revid": "149485", "url": "https://it.wikipedia.org/wiki?curid=3388007", "title": "Campionati europei di atletica leggera indoor 2011 - Eptathlon", "text": "La gara si \u00e8 svolta il 5 e il 6 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:"}
{"id": "3388008", "revid": "767487", "url": "https://it.wikipedia.org/wiki?curid=3388008", "title": "I Cry (Ja Rule)", "text": "I Cry \u00e8 un brano musicale estratto come terzo singolo dall'album \"\", pubblicato nel 2000. Il brano, che figura la partecipazione del rapper Lil' Mo, ha raggiunto la quarantesima posizione della classifica \"Billboard Hot 100\"."}
{"id": "3388012", "revid": "288300", "url": "https://it.wikipedia.org/wiki?curid=3388012", "title": "Julio Ricardo Guti\u00e9rrez", "text": ""}
{"id": "3388014", "revid": "113734150", "url": "https://it.wikipedia.org/wiki?curid=3388014", "title": "Enrico Montanari", "text": "Biografia.\nEnrico Montanari \u00e8, dal 1993, professore ordinario di Storia delle religioni presso il Dipartimento di studi storico-religiosi della Facolt\u00e0 di Lettere e Filosofia della Sapienza Universit\u00e0 di Roma.\nCoordinatore del Dottorato di ricerca in \"Storia Religiosa\" alla Sapienza Universit\u00e0 di Roma dal 1995 al 2008, ha collaborato con il Seminario internazionale di Studi storici \"Da Roma alla Terza Roma\" e con il Pontificio Istituto Orientale.\nPrecedentemente aveva ricoperto l'incarico di preside presso la Facolt\u00e0 di Lettere e Filosofia all'Universit\u00e0 dell'Aquila durante il triennio 1990-1993.\nDirige per la Bulzoni editore la collana \"Mos maiorum\", inerente agli studi sulla tradizione romana. "}
{"id": "3388015", "revid": "767487", "url": "https://it.wikipedia.org/wiki?curid=3388015", "title": "Put It on Me", "text": "Put It On Me \u00e8 un brano musicale estratto come secondo singolo dall'album \"\", pubblicato nel 2000. Il brano, che figura la partecipazione dei rapper Vita e Lil' Mo, ha raggiunto l'ottava posizione della classifica \"Billboard Hot 100\"."}
{"id": "3388016", "revid": "336956", "url": "https://it.wikipedia.org/wiki?curid=3388016", "title": "Fass 90", "text": ""}
{"id": "3388021", "revid": "438678", "url": "https://it.wikipedia.org/wiki?curid=3388021", "title": "The Soul of Youth", "text": "The Soul of Youth \u00e8 un film muto del 1920 diretto da William Desmond Taylor. Prodotto e distribuito dalla Realart Pictures Corporation, aveva come interpreti Lewis Sargent, Ernest Butterworth Jr., Clyde Fillmore, Grace Morse, Lila Lee.\nLa sceneggiatura di Julia Crawford Ivers si basa su una storia apparsa su di una rivista riguardante il giudice Ben Lindsey (che appare di persona nel film) e il tribunale minorile di Denver.\nTrama.\nEd Simpson \u00e8 un ragazzo ormai adolescente che vive in un orfanotrofio, dove la sua vitalit\u00e0 lo porta spesso a scontrarsi con gli adulti. L'amore entra per la prima volta nella sua vita quando adotta un cane. Ma al cane non \u00e8 permesso di rimanere nell'orfanotrofio. Ed allora fugge e vive per la strada con il suo cane e l'amico Mike. Questo conduce ad una serie di avventure, che si concluderanno con l'adozione di Ed da parte di una famiglia benestante.\nProduzione.\nIl film, inteso come veicolo per due famosi attori bambini dell'epoca, Lewis Sargent e Ernest Butterworth Jr., fu girato a Los Angeles, prodotto dalla Realart Pictures Corporation con il titolo di lavorazione \"The Boy\".\nDistribuzione.\nIl copyright del film, richiesto dalla Realart, fu registrato il 17 luglio 1920 con il numero LP15366. Distribuito dalla Realart Pictures, usc\u00ec nelle sale statunitensi nel settembre 1920.\nCopia completa del film \u00e8 conservata negli archivi della Library of Congress di Washington (American Film Institute / Paramount Pictures collection)."}
{"id": "3388025", "revid": "486946", "url": "https://it.wikipedia.org/wiki?curid=3388025", "title": "Giampi Daldello", "text": ""}
{"id": "3388029", "revid": "3115", "url": "https://it.wikipedia.org/wiki?curid=3388029", "title": "Charles De Grave Sells", "text": "Biografia.\nNato a Newington, distretto di Southwark, quartiere di Londra nel 1876, era un draughtsman. La sua famiglia aveva interessi nel campo del commercio del carbone.\nSpos\u00f2 il 14 giugno 1897 Mary Anne Minchin da cui ebbe tre figli, Charles nel 1898, deceduto due anni dopo, Zara nel 1899 ed Eileen nel 1900. Mor\u00ec a Londra nel 1942.\nDirigente sportivo.\nFu tra i fondatori, il 7 settembre 1893, del Genoa Cricket and Athletic Club, primo club di calcio italiano, di cui venne eletto primo presidente.\nMantenne la carica sino alle dimissioni del 1897, lasciando l'incarico ad Hermann Bauer.\nSotto la sua presidenza si iscrisse, nel 1896, alla sezione calcio James Spensley, che fu tra le figure pi\u00f9 importanti della storia del Genoa e del calcio italiano."}
{"id": "3388030", "revid": "39032297", "url": "https://it.wikipedia.org/wiki?curid=3388030", "title": "Gianni Terrile", "text": ""}
{"id": "3388031", "revid": "1718925", "url": "https://it.wikipedia.org/wiki?curid=3388031", "title": "Between Me and You", "text": "Between Me and You \u00e8 un singolo di Ja Rule, il primo estratto dall'album \"\", pubblicato nel 2000. Il brano, che vede la partecipazione della cantante Christina Milian, ha raggiunto l'undicesima posizione della classifica \"Billboard Hot 100\"."}
{"id": "3388034", "revid": "83531", "url": "https://it.wikipedia.org/wiki?curid=3388034", "title": "Football Club Messina Peloro 2000-2001", "text": "Questa voce raccoglie le informazioni riguardanti il Football Club Messina Peloro nelle competizioni ufficiali della stagione 2000-2001."}
{"id": "3388037", "revid": "628767", "url": "https://it.wikipedia.org/wiki?curid=3388037", "title": "Distretto di Chorrillos", "text": "Il distretto di Chorrillos \u00e8 un distretto del Per\u00f9 che appartiene geograficamente e politicamente alla provincia e dipartimento di Lima ed \u00e8 situato a sud della capitale peruviana.\nCapoluogo e data di fondazione.\nIl distretto \u00e8 stato istituito il 2 gennaio 1857\nDistretti confinanti.\nConfina a nord con il Distretto di Barranco e con il Distretto di Santiago de Surco; a sud e ad ovest con il Oceano Pacifico; e ad est con il Distretto di Santiago de Surco.\nSindaco (Alcalde).\nEvoluzione demografica.\nSuperficie e popolazione: 38,94\u00a0km\u00b2 e una popolazione stimata nel 2007 in 286\u00a0977 persone, di cui il 55% donne e il 45% uomini."}
{"id": "3388038", "revid": "287204", "url": "https://it.wikipedia.org/wiki?curid=3388038", "title": "Rainer Eitzinger", "text": "Raggiunge il suo best ranking in singolare il 31 luglio 2006 con la 166\u00aa posizione; mentre nel doppio divenne, il 9 agosto 2010, il 275\u00ba del ranking ATP.\nIn carriera in singolare, \u00e8 riuscito a conquistare due tornei challenger e cinque tornei futures. In doppio, ha ottenuto la vittoria finale in due tornei challenger.\nNel 2006 \u00e8 stato convocato nella squadra austriaca di Coppa Davis nel match di primo turno di World Group contro il Messico. In questa sua unica convocazione ha sconfitto Daniel Garza con il punteggio di 6-3, 6-1."}
{"id": "3388040", "revid": "298229", "url": "https://it.wikipedia.org/wiki?curid=3388040", "title": "Campionati europei di atletica leggera indoor 2011 - 3000 metri piani femminili", "text": "La gara si \u00e8 svolta il 5 e il 6 marzo 2011.\nRecord.\nPrima di questa competizione, il record del mondo (RM), il record europeo (EU) ed il record dei campionati (RC) sono i seguenti:\nRisultati.\nPrimo turno.\nle prime 4 di ogni batteria e i 4 migliori tempi si qualificano per la finale."}
{"id": "3388042", "revid": "110157", "url": "https://it.wikipedia.org/wiki?curid=3388042", "title": "Holla Holla", "text": "Holla Holla \u00e8 un brano musicale estratto come primo singolo dall'album \"Venni Vetti Vecci\", pubblicato nel 1999. Il brano ha raggiunto la trentacinquesima posizione della classifica \"Billboard Hot 100\". Il video musicale prodotto per il brano \u00e8 stato diretto da Hype Williams ed Irv Gotti."}
{"id": "3388045", "revid": "1926649", "url": "https://it.wikipedia.org/wiki?curid=3388045", "title": "Football Club Messina Peloro 1999-2000", "text": "Questa voce raccoglie le informazioni riguardanti il Football Club Messina Peloro nelle competizioni ufficiali della stagione 1999-2000."}
{"id": "3388046", "revid": "600229", "url": "https://it.wikipedia.org/wiki?curid=3388046", "title": "Fuga per liuto in Sol minore", "text": ""}
{"id": "3388056", "revid": "83531", "url": "https://it.wikipedia.org/wiki?curid=3388056", "title": "Football Club Messina Peloro 1998-1999", "text": "Questa voce raccoglie le informazioni riguardanti il Football Club Messina Peloro nelle competizioni ufficiali della stagione 1998-1999."}
{"id": "3388065", "revid": "1494169", "url": "https://it.wikipedia.org/wiki?curid=3388065", "title": "In Session", "text": ""}
{"id": "3388067", "revid": "1005847", "url": "https://it.wikipedia.org/wiki?curid=3388067", "title": "Sirio (P 409)", "text": "Il Sirio \u00e8 un pattugliatore d'altura italiano per la vigilanza della pesca (ViPe), la sorveglianza e la difesa costiera e il controllo del traffico mercantile marittimo; assieme al gemello \"Orione\" fa parte della classe Costellazioni 2\u00aa serie del progetto denominato: \"Nuove Unit\u00e0 Pattugliamento d'Altura\", unit\u00e0 gestite operativamente dalla Marina Militare e finanziate dal Ministero dei trasporti e della navigazione.\nServizio.\nIl pattugliatore, costruito negli stabilimenti di Muggiano \u00e8 stato varato l'11 maggio 2002 e consegnato alla Marina Militare il 30 maggio 2003. La Bandiera di Combattimento \u00e8 stata consegnata il 12 marzo 2005 a La Spezia dal Gruppo ANMI \"Vanni Folco\" di Savona.\nL'unit\u00e0 porta il nome di una torpediniera della seconda guerra mondiale della Regia Marina che dopo il conflitto ha prestato servizio come unit\u00e0 di scorta nella Marina Militare: \"Sirio\".\n\u00c8 inquadrato nel COMSQUAPAT2 del COMFORPAT, il Comando delle forze da pattugliamento per la sorveglianza e la difesa costiera con base operativa ad Augusta ed \u00e8 impiegato nel pattugliamento costiero ed in particolare nel controllo del traffico mercantile e la sorveglianza nel controllo dell'immigrazione nel canale di Sicilia. Oltre alle missioni ViPe (vigilanza pesca) e a quelle sopra citate, svolge occasionalmente attivit\u00e0 di formazione ospitando ad esempio sessioni della Scuola del Comando Navale.\nNell'ambito della sua attivit\u00e0 di vigilanza, ha effettuato vari salvataggi di migranti in difficolt\u00e0 nel tentativo di attraversare il Canale di Sicilia verso le coste italiane.\nNel 2010 il pattugliatore ha effettuato anche attivit\u00e0 di esercitazione antinquinamento, precisamente la \"Naxos 2010\" che simulava lo sversamento di greggio nel mare antistante Giardini Naxos e conseguente inquinamento anche della spiaggia."}
{"id": "3388070", "revid": "4252", "url": "https://it.wikipedia.org/wiki?curid=3388070", "title": "Michelotto da Corella", "text": ""}
{"id": "3388072", "revid": "1005847", "url": "https://it.wikipedia.org/wiki?curid=3388072", "title": "Elezioni parlamentari in Montenegro del 1992", "text": "Le elezioni parlamentari in Montenegro del 1992 si sono tenute il 20 dicembre. Esse hanno visto la vittoria del Partito Democratico dei Socialisti del Montenegro; Milo Djukanovi\u0107 \u00e8 stato confermato Primo ministro."}
{"id": "3388073", "revid": "47767", "url": "https://it.wikipedia.org/wiki?curid=3388073", "title": "Signore delle cripte", "text": "Signore delle cripte \u00e8 un titolo che pu\u00f2 riferirsi a diverse creature dell'universo di Warcraft:"}
{"id": "3388076", "revid": "161273", "url": "https://it.wikipedia.org/wiki?curid=3388076", "title": "Universit\u00e0 statale dell'Utah", "text": ""}
{"id": "3388077", "revid": "767487", "url": "https://it.wikipedia.org/wiki?curid=3388077", "title": "Vintil\u0103 Cossini", "text": "Biografia.\nCresciuto nelle giovanili del Tricolor Constan\u021ba, viene ceduto al , club nel quale esordisce in Divizia A il 6 novembre 1932 contro il \u0218oimii Sibiu nel campionato 1932-33\nDopo la prima stagione caratterizzata da difficolt\u00e0 di ambientamento, diventa titolare e contribuisce alle vittorie in Coppa di Romania della propria squadra, 6 coppe vinte in 7 anni di cui 5 consecutive al momento del ritiro dal campo di gioco, avvenuto il 31 agosto 1941 nel match contro il Venus Bucure\u0219ti, la 163\u00ba partita disputata nella massima divisione\nNazionale.\nEsordisce in nazionale il 17 giugno 1935 nella partita persa dalla Romania contro la Jugoslavia 2-0. Complessivamente gioca 25 partite senza mai segnare e partecipa ai mondiali nel 1938, manifestazione nella quale la Romania viene sconfitta al primo turno da Cuba\nDopo il ritiro.\nDopo il ritiro e dopo la seconda guerra mondiale, Vintil\u0103 Cossini inizia a lavorare come ingegnere elettromeccanico nella capitale, diventando anche allenatore della squadra aziendale. Tra il 1971 e il 1976 \u00e8 stato presidente della commissione per lo sviluppo del calcio di Bucarest"}
{"id": "3388085", "revid": "484362", "url": "https://it.wikipedia.org/wiki?curid=3388085", "title": "Rulletta (meccanica)", "text": ""}
{"id": "3388089", "revid": "729019", "url": "https://it.wikipedia.org/wiki?curid=3388089", "title": "In Session (Albert King e Stevie Ray Vaughan)", "text": "In Session \u00e8 un album registrato dal vivo dai bluesman Stevie Ray Vaughan e Albert King per la trasmissione omonima presso gli studi televisivi della TV canadese di Hamilton CHCH-TV il 6 dicembre 1983 e pubblicato solo nel 1999 dalla Stax Records.\nLa scaletta \u00e8 tratta principalmente dal repertorio di Albert King con un solo brano di Stevie Ray \"Pride and Joy\".\nLa band di supporto era composta da Tony Llorens alle tastiere, Gus Thornton al basso e Michael Llorens alla batteria.\nDella registrazione \u00e8 stato pubblicato un DVD nel settembre del 2010 di durata superiore e con una differente selezione dei brani\nMusicisti.\nNote aggiuntive"}
{"id": "3388090", "revid": "2121973", "url": "https://it.wikipedia.org/wiki?curid=3388090", "title": "Ceppe", "text": "Le ceppe (pi\u00f9 propriamente maccheroni con le ceppe) sono un tipo di pasta all'uovo tipiche della provincia di Teramo, in particolare di Civitella del Tronto. Sono una sorta di bucatini corti 8\u201310\u00a0cm, ottenuti arrotolando la pasta (farina, acqua, uova) intorno a un bastoncino di legno, la \"ceppa\" appunto. Con il tempo, per metonimia, con il termine \"ceppa\" si \u00e8 passati ad indicare non solo lo strumento, ma il tipo di pasta stesso.\nAll'originale ceppa in legno \u00e8 andata via via sostituendosi un sottile ferro in acciaio inox."}
{"id": "3388092", "revid": "729019", "url": "https://it.wikipedia.org/wiki?curid=3388092", "title": "Battaglia di Hulluch", "text": "La battaglia di Hulluch fu uno scontro che ebbe luogo tra il 27 e il 29 aprile 1916, durante la prima guerra mondiale, nei pressi dell'omonimo villaggio francese. Questo combattimento vide contrapposte alle forze tedesche la \"16th (Irish) Division\", del \"19th Corps\".\nI \"Royal Inniskilling Fusiliers\", nella notte del 27 aprile, nei pressi del villaggio di Hulluch, un chilometro e mezzo a nord di Loos-en-Gohelle, subirono perdite molto elevate in seguito ad un attacco chimico dei Tedeschi, che utilizzarono gas al cloro.\nI Tedeschi iniziarono a prepararsi all'attacco durante tutta la prima met\u00e0 di aprile, posizionando circa 7'400 contenitori lungo un fronte di 3\u00a0km. I Tedeschi iniziarono l'attacco rilasciando dapprima del semplice fumo, seguito, un'ora e mezza dopo, dal gas, che era conservato in 3'800 contenitori. Questo sotterfugio convinse i soldati britannici a non indossare le loro maschere antigas \"Phenate-Esamina Goggle\" e come risultato gli Inglesi contarono 486 intossicati durante l'attacco vero e proprio: di questi, 135 morirono.\nAnche altre unit\u00e0 della \"16th Division\", compresi i \"Royal Irish Rifles\", i \"Royal Munster Fusiliers\" e i \"Royal Dublin Fusiliers\", furono chiamate a respingere l'attacco tedesco.\nIl 29 aprile, i tedeschi attaccarono utilizzando ancora il gas, ma questa volta il vento spinse la nube venefica sopra le loro stesse truppe.\nHulluch fu il teatro di uno dei pi\u00f9 grossi attacchi chimici dell'intera guerra."}
{"id": "3388093", "revid": "110157", "url": "https://it.wikipedia.org/wiki?curid=3388093", "title": "Pia Pakarinen", "text": "Biografia.\n\u00c8 stata incoronata settantaduesima Miss Finlandia il 5 marzo 2010, ottenendo il diritto di rappresentare la Finlandia a Miss Universo 2011, concorso che si \u00e8 tenuto a S\u00e3o Paulo, in Brasile, il 12 settembre 2011."}
{"id": "3388096", "revid": "91533", "url": "https://it.wikipedia.org/wiki?curid=3388096", "title": "Maccheroni con le ceppe", "text": ""}
{"id": "3388099", "revid": "1305772", "url": "https://it.wikipedia.org/wiki?curid=3388099", "title": "William Brown", "text": ""}
{"id": "3388101", "revid": "1543377", "url": "https://it.wikipedia.org/wiki?curid=3388101", "title": "William Brown (giocatore di curling)", "text": "Biografia.\nPartecip\u00f2 ai I Giochi olimpici invernali edizione disputata a Chamonix (Francia) nel 1924, riuscendo a vincere una medaglia d'oro nella squadra britannica con i connazionali Laurence Jackson, Robin Welsh, William K. Jackson, John T. S. Robertson-Aikman, John McLeod, Thomas Murray e D. G. Astley. \nNell'edizione l'argento and\u00f2 agli svedesi, il bronzo alla Francia."}
{"id": "3388104", "revid": "484362", "url": "https://it.wikipedia.org/wiki?curid=3388104", "title": "Scurovisione (Dungeons &amp; Dragons)", "text": ""}
{"id": "3388106", "revid": "100663777", "url": "https://it.wikipedia.org/wiki?curid=3388106", "title": "Bandiera del Transvaal", "text": "La bandiera del Transvaal (1857\u20131902) fu disegnata dal reverendo Dirk van der Hoff, fu esposta per la prima volta a Potchefstroom il 6 gennaio 1857 e fu approvata ufficialmente dal Volksraad (parlamento) il 18 febbraio 1858.\nLa bandiera, nota con il nome \"Vierkleur\" (lett. \"quattro colori\"), aggiungeva ai colori della madrepatria una striscia verticale verde che simboleggiava \u201cla giovane Olanda\u201d, vale a dire il nuovo stato fondato da coloni olandesi. \nInsieme alla bandiera dello Stato Libero dell'Orange e all'Union Jack compariva in posizione orizzontale al centro della fascia bianca della bandiera del Sudafrica adottata dal 1927 al 1994."}
{"id": "3388109", "revid": "729019", "url": "https://it.wikipedia.org/wiki?curid=3388109", "title": "Delaval Astley", "text": "Famiglia.\nFiglio di Frederic Bernard Astley e Emma Augusta Schreiber, il primo luglio 1891 sposa Kate Clark, figlia di John Kerr Clark. Dal suo matrimonio nascono Joan Doreen Astley e Betty L'Estrange Astley.\nCarriera militare.\nMilitare nella British Army guadagna il grado di tenente al servizio del Welch Regiment, guadagna poi il grado di Maggiore al servizio del North Somerset Yeomanry. Ricopre la carica di Aldermanno nella contea del Norfolk, dove diviene Vice Luogotenente (DL) e giudice di pace (JP).\nNel 1941 viene investito come compagno dell'Ordine del Bagno (CB).\nCarriera sportiva.\nPartecipa ai I Giochi olimpici invernali come riserva, quell'edizione viene disputata a Chamonix (Francia) nel 1924, dove la squadra britanna riesce a vincere la medaglia d'oro. Delevar Astley dichiara anche di partecipare ad una partita con la squadra svedese (medaglia d'argento) contro la Francia, diverrebbe dunque l'unico atleta ad aver vinto due medaglie per due paesi diversi all'interno della stessa competizione nella stessa edizione delle olimpiadi. Tuttavia la sua dichiarazione si rivela infondata, infatti Delevar non partecipa alle competizioni e non viene dunque insignito di nessuna medaglia."}
{"id": "3388110", "revid": "1699816", "url": "https://it.wikipedia.org/wiki?curid=3388110", "title": "La Pantera Rosa &amp; Co.", "text": "La Pantera Rosa &amp; Co. (\"Pink Panther and Pals\") \u00e8 una serie animata prodotta da MGM Television, Rubicon Studios e Desert Panther Production, composta da 26 puntate contenenti ciascuna 3 mini-episodi da 7 minuti. Negli Stati Uniti \u00e8 andata in onda dal 7 marzo 2010 su Cartoon Network.\nIn Italia \u00e8 stata trasmessa in prima visione su Boomerang dal 5 luglio 2010, mentre in chiaro su Boing dal 9 gennaio 2012, su Italia 1 dal 2 marzo 2019 e su Cartoonito dal 5 agosto 2019.\nTrama.\nOgni episodio contiene tre storie: la prima e l'ultima riguardano la pantera rosa e Nasone, mentre in quella in mezzo ci sono la formica rossa e l'oritteropo.\nEpisodi.\nNell'edizione italiana degli episodi, a video \u00e8 stato mantenuto il titolo originale, mentre la voce in sottofondo recita il titolo italiano, che non appare scritto. Nei primi 16 episodi la voce \u00e8 di Luca Sandri, mentre dall'episodio 17 in poi la voce \u00e8 di Diego Sabre."}
{"id": "3388114", "revid": "253269", "url": "https://it.wikipedia.org/wiki?curid=3388114", "title": "Franklin Adreon", "text": "Biografia.\nDurante la seconda guerra mondiale combatt\u00e9 negli United States Marine Corps. Fu regista di numerosi episodi di telefilm quali \"Lassie\", \"Avventure in fondo al mare\" e \"Everglades\". Mor\u00ec all'et\u00e0 di 76 anni."}
{"id": "3388115", "revid": "375960", "url": "https://it.wikipedia.org/wiki?curid=3388115", "title": "Montignano Albani", "text": ""}
{"id": "3388116", "revid": "1005847", "url": "https://it.wikipedia.org/wiki?curid=3388116", "title": "Orione (P 410)", "text": "Nave Orione (P 410) \u00e8 un pattugliatore d\u2019altura per la vigilanza della pesca (ViPe), la sorveglianza e la difesa costiera e il controllo del traffico mercantile marittimo; assieme al gemello \"Sirio\" fa parte della classe Costellazione 2\u00aa serie del progetto denominato: \"Nuove Unit\u00e0 Pattugliamento d'Altura\", unit\u00e0 gestite operativamente dalla Marina Militare e finanziate dal Ministero dei trasporti e della navigazione.\nDescrizione.\nL'unit\u00e0 porta il nome di una torpediniera della seconda guerra mondiale della Regia Marina che dopo il conflitto ha prestato serviziocome unit\u00e0 di scorta nella Marina Militare: \"Orione\".\n\u00c8 inquadrata nel COMSQUAPAT1 del COMFORPAT, il Comando delle forze da pattugliamento per la sorveglianza e la difesa costiera con base operativa a Cagliari. La nave \u00e8 impiegata nel pattugliamento costiero ed in particolare nel controllo del traffico mercantile e la sorveglianza nel controllo dell'immigrazione nel canale di Sicilia.\nNell'ambito della sua attivit\u00e0 di vigilanza, ha effettuato numerosi salvataggi di migranti in difficolt\u00e0 nel tentativo di attraversare il Canale di Sicilia verso le coste italiane.\nIl 1 luglio 2009 ha eseguito un respingimento illegale di rifugiati in Libia e per questo episodio l'Italia \u00e8 stata condannata a risarcire i deportati e a riammetterli in territorio italiano dando loro la possibilit\u00e0 di chiedere protezione internazionale (Il 14 novembre 2009 c'\u00e8 stata la sentenza del tribunale civile di Roma)"}
{"id": "3388118", "revid": "30610", "url": "https://it.wikipedia.org/wiki?curid=3388118", "title": "Etica della scienza", "text": "L'etica della scienza \u00e8 la disciplina filosofica che si occupa delle implicazioni morali delle assunzioni scientifiche e dell'uso sociale della scienza. Allo stato attuale, in analogia con la filosofia della scienza, questo particolare campo di applicazione dell'etica non ha un aspetto unitario, ma si estende a diverse discipline settoriali.\nEtica della ricerca scientifica.\nUn primo aspetto dell'etica della scienza riguarda gli aspetti etici dell'attivit\u00e0 scientifica.\nGli aspetti etici della scienza sono indagati anche da Ferdinand Gonseth.\nQuesti aspetti etici, secondo Riccardo Campa, sono da inquadrare all'interno dell'etica della scienza pura.\nUn altro aspetto dell'etica della scienza \u00e8 pi\u00f9 legato all'applicazione della scienza (con le sue ricadute tecnologiche) ed alle conseguenze sociali dell'uso della scienza.\nEtica applicata alla scienza.\nPremesso il richiamarsi agli studi e dibattiti di filosofia della scienza, l'etica applicata fa la comparsa all'inizio degli anni '70 con l'intento di promuovere una riflessione etica non di tipo generale o fondamentale, ma strettamente agganciata alle problematiche particolari, per tenere testa allo sviluppo tecnologico e scientifico, sforzandosi d'integrare la propria competenza con l'acquisizione di nozioni e dati che provengono dalle scienze naturali, biologiche, sociali ecc.\n\u201cLo studio sistematico del comportamento umano nel campo delle scienze della vita e della salute, in quanto questo comportamento \u00e8 esaminato alla luce di valori e principi morali\u201d.\nIl filosofo norvegese Arne N\u00e6ss si contrappone all'antropocentrismo (rifiuto dell'immagine dell'uomo nell'ambiente) con il biocentrismo (immagine relazionale) in \u201clinea di principio\u201d perch\u00e9 non tutto \u00e8 evitabile, ed \u00e8 \u201cinevitabile una certa quantit\u00e0 di uccisioni, sfruttamento e soppressione\u201d. Il mancato riconoscimento dell'egualitarismo e dell'interdipendenza tra le specie viventi compromette la qualit\u00e0 della propria vita perch\u00e9 la isola dalle altre (crisi ambientale), quando invece c'\u00e8 bisogno di identificarsi in profondit\u00e0 con gli altri esseri (Spinoza). L'ambiente \u00e8 una rete che collega una molteplicit\u00e0 di nodi, e la qualit\u00e0 della vita di un singolo nodo dipende dalla relazione instaurata con gli altri nodi.\nTeorico dell'ecologia profonda (deep ecology) che contrappone nel 1973 all'ecologia superficiale, \u00e8 stato il primo a utilizzare il termine ecosofia (oikos=casa-terra).\nEgli revisiona il secondo imperativo categorico di Kant: \u201cnon usare mai un'altra persona solo come mezzo\u201d, con \u201cnon usare mai un essere vivente solo come mezzo\u201d perch\u00e9 hanno tutti un valore intrinseco.\nIl filosofo tedesco Hans Jonas afferma che il bene \u00e8 l'essere, e congiungendo ci\u00f2 che Aristotele nell'etica nicomachea separava, l'agire (praxis) e il produrre, promuove le condizioni per la sopravvivenza del genere umano e dell'ecosistema vedendo un fine per l'agire della natura umana la quale, avendo delle capacit\u00e0 specifiche in pi\u00f9, come quella di distruzione con la produzione di armi atomiche, deve attuare il principio di responsabilit\u00e0, prendendosi cura della natura e del futuro del pianeta terra.\nLa reciprocit\u00e0 consiste che al dovere dell'uno corrisponde il diritto dell'altro e viceversa. In questo caso il diritto delle generazioni future.\nLa sua riflessione \u00e8 un'etica fondata sulla metafisica, perch\u00e9 nega la fallacia naturalistica secondo la quale l'etica non pu\u00f2 derivare dall'ontologia, il dover essere dall'essere, da una descrizione avalutativa dell'essere non pu\u00f2 derivare una prescrizione valutativa per l'essere. \nLa Bioetica.\nIl termine bioetica, coniato nel 1970 dal cancerologo statunitense Van Rensselaer Potter, indica un'etica incentrata sull'assunzione di responsabilit\u00e0 dell'uomo per il sistema complessivo della vita. Con lo stesso termine, in seguito, si venne a delineare lo studio della condotta umana nell'area delle scienze della vita e della cura della salute, esaminata alla luce di valori e princ\u00ecpi morali. &lt;br&gt;\nLa bioetica si sviluppa negli anni settanta fra il \"Kennedy Institute of Ethics\" (a Washington) e l\"'Hastings Center\" (a New York), in cui nasce la pi\u00f9 importante rivista di bioetica \"The Hastings Center Report\".\nLa bioetica nasce perch\u00e9 lo sviluppo delle scienze e delle tecnologie biomediche ha posto problemi che travalicano l'ambito del sapere scientifico per investire quello della responsabilit\u00e0 morale e della regolamentazione giuridica. Alcune importanti novit\u00e0 causarono la nascita della bioetica:\nQueste sono le questioni che hanno dato luce alla bioetica e che fondamentalmente la tengono in vita, dando origine a due posizioni:"}
{"id": "3388123", "revid": "131145", "url": "https://it.wikipedia.org/wiki?curid=3388123", "title": "Gilda Jannaccone", "text": "Ha partecipato alle Olimpiadi di sugli 800 metri piani, venendo tuttavia eliminata in batteria.\nBiografia.\nIl 18 maggio 1957 stabil\u00ec a Napoli il primato italiano dei 400 metri con 60.9, battendo di due decimi il precedente record di Vita Virgilio. Nel 1958, pass\u00f2 a correre gli 800 metri in cui l'8 giugno dello stesso anno stabil\u00ec con 2.16.3 il nuovo record nazionale.\nDal 1958 al 1963 si \u00e8 aggiudicata per sei volte consecutive il titolo di campionessa italiana assoluta sia sugli 800 metri che nel cross.\nGilda Jannaccone \u00e8 stata l'atleta che ha rivoluzionato il mezzofondo femminile italiano. Prima di lei, infatti, non si era registrato negli 800 metri nessun movimento particolare e la disciplina era scarsamente considerata. L'Enciclopedia della Rizzoli \u201cConoscere l'Atletica\u201d, nel capitolo dedicato agli 800 metri italiani, commenta ed elogia l'operosit\u00e0 dell'atleta:\nLa fortissima mezzofondista napoletana inizia la sua progressione nel 1958 quando, a Roma, stabilisce il primo dei ben undici primati italiani (dodici se si aggiunge quello dei 400 metri) portando in questi sei anni il record nazionale degli 800 metri da 2.16 a 2.08 con un miglioramento di circa 18 secondi.\nSi ritira dall'attivit\u00e0 nel 1965.\nProgressione.\n1957: (17) 60.9 (400\u00a0m); 1958: (18) 2.14.9 (800\u00a0m); 1959: (19) 58.9 (400\u00a0m), 2.14.6 (800\u00a0m); 1960 (20) 2.10.9 (800\u00a0m); 1961 (21) 59.4 (400\u00a0m), 2.13.4 (800\u00a0m); 1962 (22) 2.09.5 (800\u00a0m); 1963 (23) 2.09.1 (800\u00a0m); 1964 (24) 2.08.9 (800\u00a0m); 1965 (25) 2.16.5 (800\u00a0m)."}
{"id": "3388124", "revid": "270833", "url": "https://it.wikipedia.org/wiki?curid=3388124", "title": "Parigi-Roubaix 2001", "text": "La Parigi-Roubaix 2001, novantanovesima edizione della corsa e valida come terzo evento della Coppa del mondo di ciclismo su strada 2001, venne disputata il 15 aprile 2001, per un percorso totale di 254,5\u00a0km. Fu vinta dall'olandese Servais Knaven, al traguardo con il tempo di 6h45'00\" alla media di 37.704\u00a0km/h.\nPresero il via da Compi\u00e8gne 197 corridori, suddivisi in 25 squadre; 55 di essi portarono a termine la gara."}
{"id": "3388125", "revid": "81142603", "url": "https://it.wikipedia.org/wiki?curid=3388125", "title": "Villa Biancardi", "text": "Villa Biancardi \u00e8 il nome di due edifici liberty della provincia di Lodi"}
{"id": "3388127", "revid": "767487", "url": "https://it.wikipedia.org/wiki?curid=3388127", "title": "Cenci in Cina", "text": "Cenci in Cina \u00e8 un film italiano del 2009, diretto da Marco Limberti, con Alessandro Paci, Francesco Ciampi e Man Lo Zhang.\nTrama.\nSiamo a Prato, capitale europea dell'industria tessile: Vittorio Pelagatti, dopo la fine della seconda guerra mondiale, ritrova casualmente tra dei cespugli una quantit\u00e0 enorme di rocche di lana e, al mercato principale della citt\u00e0, incontra Armando Giachetti, un meccanico tessile che aveva in officina molte macchine tessili a causa della crisi: i due si uniscono e creano la Gobbotex, specializzata nell'industria tessile.\nDa quel periodo i due riuscirono a costruirsi un piccolo impero monetario. Circa sessant'anni dopo a Prato a gestire la Gobbotex ci sono i due rispettivi nipoti, che si chiamano esattamente come i nonni: Vittorio Pelagatti come il nonno \u00e8 un dongiovanni che ama spassarsela con le belle donne e con belle auto; Armando Giachetti invece, avendo lo stesso carattere del progenitore, \u00e8 un grande lavoratore, l'unico che manda avanti la fabbrica.\nIn questo periodo a Prato c'\u00e8 \"l'invasione\" dei cinesi, che vendono i loro prodotti a poco prezzo: ci\u00f2 comporta una crisi nel settore tessile. I due protagonisti si ritrovano a fare i conti con la signora Li - che nel frattempo aveva acquistato la maggior parte delle ditte che avevano crediti nei confronti della Gobbotex - la quale chiede ai due soci una somma pari a 2 milioni di euro.\nPelagatti e Giachetti cercano delle soluzioni e trovano dietro una foto dei nonni un foglio con scritto come si poteva accedere ad una somma di denaro messa da parte dei progenitori in caso di crisi, chiamata \"i soldi di cuoio\". I due, passando molte peripezie, scoprono che quei soldi non valgono pi\u00f9 niente e decidono cos\u00ec, dopo un'irruzione in casa della Signora Li, di accordarsi con l'imprenditrice cinese, lasciandole la met\u00e0 della ditta."}
{"id": "3388128", "revid": "111539783", "url": "https://it.wikipedia.org/wiki?curid=3388128", "title": "Villa Biancardi (Zorlesco)", "text": "Villa Biancardi Vistarini \u00e8 un palazzo in stile \"liberty\" posto nel centro abitato di Zorlesco, frazione del comune di Casalpusterlengo.\nFu fatta costruire nel 1911 dal Cav. Serafino Biancardi all'architetto Gino Copped\u00e8, l\u00e0 dove in origine probabilmente vi era una struttura fortificata (da qui il nome tradizionale di \"castello\"). L'egante edificio \u00e8 situato all'interno di un ampio parco. Si segnala, all'interno, la Sala della caccia, affrescata dal pittore casalese Angelo Prada (1859-1934). L\u2019elemento architettonico pi\u00f9 caratteristico \u00e8 la torre del belvedere."}
{"id": "3388129", "revid": "124808", "url": "https://it.wikipedia.org/wiki?curid=3388129", "title": "La Pantera Rosa &amp; Co", "text": ""}
{"id": "3388131", "revid": "319329", "url": "https://it.wikipedia.org/wiki?curid=3388131", "title": "Paris-Roubaix 2002", "text": ""}
{"id": "3388133", "revid": "319329", "url": "https://it.wikipedia.org/wiki?curid=3388133", "title": "Paris-Roubaix 2001", "text": ""}
{"id": "3388135", "revid": "47767", "url": "https://it.wikipedia.org/wiki?curid=3388135", "title": "Evgeny Najer", "text": ""}
{"id": "3388141", "revid": "446353", "url": "https://it.wikipedia.org/wiki?curid=3388141", "title": "Cosacchi siberiani", "text": "I cosacchi siberiani furono i cosacchi che si stabilirono in Siberia a partire dalla fine del XVI secolo, a seguito della conquista della regione da parte di Ermak Timofeevi\u010d. In quel periodo, praticamente tutti gli appartenenti alla popolazione russa siberiana, specialmente coloro al servizio dello zar, venivano chiamati cosacchi; c'\u00e8 da dire, per\u00f2, che l'etnonimo \"cosacco\" era dovuto solamente al fatto che i coloni non erano n\u00e9 proprietari terreni, n\u00e9 contadini: la maggior parte di loro, infatti, proveniva dalla Russia nord occidentale ed aveva poco a che fare con i cosacchi del Don o i cosacchi dello Zaporo\u017e'e.\nNel 1808, Alessandro I cre\u00f2 l'armata cosacca siberiana, dalla quale vennero distaccati nel 1867 i cosacchi del Semir\u011b\u010d'e (dal nome dell'omonima regione), destinati ad essere impiegati in Kazakistan e Kirghizistan.\nI cosacchi siberiani parteciparono a molti conflitti tra il XIX e XX secolo, fino a che l'armata non venne sciolta nel 1918; a quel punto molti di loro formarono unit\u00e0 militari e si unirono all'ammiraglio Aleksandr Vasil'evi\u010d Kol\u010dak nella sua lotta contro i bolscevichi.\nDurante la seconda guerra mondiale, la maggior parte dei cosacchi siberiani combatterono dalla parte dei sovietici mentre alcuni di loro si arruolarono nella I Divisione cosacca, nella quale furono inquadrati come secondo reggimento della prima brigata. Questi ultimi, alla fine della guerra, seguendo le sorti degli altri cosacchi, vennero consegnati all'Unione sovietica dagli alleati."}
{"id": "3388143", "revid": "110157", "url": "https://it.wikipedia.org/wiki?curid=3388143", "title": "Olesja Stefanko", "text": " Nel 2008, prima della sua partecipazione a Miss Ucraina, la Stefanko era stata nominata Miss Odesa National Law Academy in quanto studentessa dell'Istituto di Procura e Investigazione.\nNel 2011 gareggia fra le quindici finaliste del concorso Miss Universo Ucraina, che si tiene a Kiev l'11 dicembre 2010 e dove la Stefanko verr\u00e0 incoronara vincitrice, ottenendo quindi il diritto di rappresentare l'Ucraina a Miss Universo 2011, che si \u00e8 tenuto a S\u00e3o Paulo, in Brasile il 12 settembre 2011, e dove la modella si \u00e8 classificata alla seconda posizione dietro alla vincitrice Leila Lopes."}
{"id": "3388144", "revid": "111325", "url": "https://it.wikipedia.org/wiki?curid=3388144", "title": "Visite pastorali", "text": ""}
{"id": "3388147", "revid": "399678", "url": "https://it.wikipedia.org/wiki?curid=3388147", "title": "Franz Borghese", "text": "Nella sua opera rappresenta una borghesia di inizio secolo, con vena ironica e fantastica la quale, quanto \u00e8 pi\u00f9 tagliente e amara, tanto \u00e8 pi\u00f9 vicina e empatica alla debolezza umana, tramite un linguaggio e una poetica che si elevano a metafora universale.\nBiografia e opere.\nFranz Borghese, nasce a Roma il 21 gennaio del 1941, da Giacomo Borghese e Giovanna Senesi.\nIncomincia a dipingere durante gli anni di liceo artistico in via di Ripetta, dove insegnano Domenico Purificato, Giuseppe Capogrossi, Umberto Maganzini e Giulio Turcato.\nNel 1964 fonda il Gruppo e l'omonima rivista \u201cIl Ferro di Cavallo\u201d.\nNel 1968, alla sua prima personale, espone il grande quadro \"In morte di Luther King\". Nello stesso anno il suo dipinto \"Le ombre\" viene accettato ed esposto alla VI Rassegna d'Arti Figurative di Roma e del Lazio al Palazzo delle Esposizioni; la Pinacoteca Comunale di Roma acquista una sua opera.\nA partire dal 1970, si affacciano nella sua pittura la satira e il sarcasmo: la pittura drammatica dai toni scuri e profondi viene abbandonata per lasciare il posto ai primi personaggi che indossano abiti e adottano gesti degli anni Dieci. Un nuovo linguaggio che evoca certamente pi\u00f9 di un parallelo con George Grosz, Otto Dix, James Ensor, Mino Maccari e Heinrich Hoerle.\nNel 1972 dedica i primi studi e disegni ai militari e al militarismo. Dipinge \"I ciechi\".\nBorghese \u00e8 profondamente colpito da Bosch e Brughel, ai quali dedica \"Il concerto nell'uovo\",\n\"La cura della follia\", \"La nave dei folli\", ma anche da Jaques Callot, da cui trae spunto per alcune originali soluzioni prospettiche; ne \"I duchi\" ritroviamo Piero della Francesca; ad Hogarth dedica i nove quadri ispirati alla Carriera del Libertino; ancora lo interessano Goya, per le sue grandi composizioni corali e per il modo crudo di rappresentare la violenza, Grosz e Dix, certamente, per la rappresentazione tragica e graffiante della societ\u00e0. Tra i contemporanei apprezza sicuramente Longanesi e Maccari.\nNegli anni '70 Borghese conosce Salvatore Fiume, con il quale dipinge a quattro mani nel 1975, \"La condanna di Cristo\".\nTra i principali temi nell'opera di Borghese ricordiamo, oltre a quelli sopra citati, i \"Coniugi\", \"Partita a scacchi\" (essendone lui un abile e appassionato giocatore), \"Il fascino discreto della borghesia\", \"Ritratto immaginario\".\nBorghese realizza numerose incisioni (\"Gli orrendi misfatti di Phantomas\", \"Viva la guerra\") e acqueforti (\"Stultifera navis\" \u2013 \"La nave dei folli e altri fatti immaginari\" 1978), serigrafie e litografie.\nSi dedica alla scultura a partire dagli anni '70, \"I nuovi animali domestici\" e \"Eduardo esce dal teatro\", saranno le prime, seguite da \"Ufficiale e signora\", \"Girotondo\", \"La fotografia\" e \"La famiglia dell'ingegnere\" e nel 1984 realizza la scultura, \"Il fascino discreto\".\nDegli anni '80 sono le sculture, \"I trampoli\" e \"Il ritratto immaginario\", la cartella di acqueforti \"Les amoureux \u2013 quattro acqueforti di Franz Borghese\", il ciclo di dipinti \"La carriera del Libertino\", rivisitando la serie di William Hogarth.\nDel 1986 \u00e8 la personale al Museo Nazionale di Castel Sant'Angelo.\nLa passione per il periodo storico di Napoleone, lo porta a scrivere e disegnare nel 1990 \"Waterloo, battaglia immaginaria\" .\nDegli anni Novanta \u00e8 il quadro di grandi dimensioni \"L'atelier del pittore o la vita \u00e8 sogno (titolo provvisorio)\"; ispirandosi alle ricerche di Cesare Lombroso, d\u00e0 vita ai due cicli pittorici dedicati allo studio della figura umana, \"Il manuale della Fisiognomica\", seguito poi da \"Appendice al manuale della Fisiognomica\". Ancora di questi anni sono i primi studi per il ciclo \"Le macchine volanti\".\nNel 1992 a Palazzo Braschi a Roma, viene presentata una mostra di tecniche miste su faesite e di disegni dal titolo \"Invenzioni e scoperte, ritratti immaginari e altro\".\nDel 1997 \u00e8 la cartella di litografie \"Storie e misfatti del Governo Vecchio\", omaggio al poeta G. G. Belli e le acqueforti della serie \"Tutti gli uomini del piano regolatore\".\nNel dicembre 2005, poco tempo dopo la sua ultima mostra pubblica presso il Refettorio Quattrocentesco di Palazzo Venezia, muore a Roma nel suo studio di via della Seggiola."}
