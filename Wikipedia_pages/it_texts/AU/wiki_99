{"id": "3647692", "revid": "287204", "url": "https://it.wikipedia.org/wiki?curid=3647692", "title": "Fiordaliso (album)", "text": ""}
{"id": "3647697", "revid": "729019", "url": "https://it.wikipedia.org/wiki?curid=3647697", "title": "Isola Near", "text": " \nL'isola Near (isola vicina) si trova vicino alla costa est dell'isola Kodiak, nell'arcipelago omonimo, in Alaska; pi\u00f9 precisamente a sud della citt\u00e0 di Kodiak di cui ne comprende una parte: il \"St. Herman Harbor\", uno dei due porti turistici della citt\u00e0; \u00e8 collegata a quest'ultima da un ponte.\nL'isola ha una superficie di 1,11\u00a0km\u00b2, un'altitudine massima di 40\u00a0m e una popolazione residente di 6 persone (censimento del 2000). Amministrativamente appartiene al Borough di Kodiak Island.\nAltre varianti del suo nome sono state: \"ostrov Blizkiy\" o \"Close Island\" (con cui fu registrata nel 1814), \"Bliskie\" e \"Pogibshi\". L'isola Near non va confusa con le isole Near, il gruppo pi\u00f9 occidentale dell'arcipelago delle Aleutine, nel Mare di Bering."}
{"id": "3647702", "revid": "74801", "url": "https://it.wikipedia.org/wiki?curid=3647702", "title": "Jos\u00e9 de la Paz Herrera", "text": ""}
{"id": "3647705", "revid": "1543377", "url": "https://it.wikipedia.org/wiki?curid=3647705", "title": "NetApp", "text": "NetApp, inc. (), precedentemente Network Appliance, Inc. \u00e8 una societ\u00e0 che ha il suo quartier generale a Sunnyvale (California). \u00c8 un membro della NASDAQ-100 ed \u00e8 stata inserita dalla rivista Fortune al quinto posto tra i migliori luoghi in cui lavorare.\nStoria.\nLa NetApp fu fondata nel 1992 da David Hitz, e Michael Malcolm. All'epoca l'azienda concorrente pi\u00f9 in vista era la Auspex. Nel 1994 la NetApp ricevette dei fondi dalla Sequoia Capital. Nel 1995 effettu\u00f2 l'offerta pubblica iniziale; tra la met\u00e0 degli anni 1990 e il 2001, la NetApp esper\u00ec un consistente aumento di ricavi, tanto da raggiungere la cifra annuale di un miliardo di dollari; esauritosi il periodo di boom, la societ\u00e0 scese fino a 800 milioni nel 2002; in seguito, i ricavi hanno ripreso un costante incremento.\nIl 19 agosto 2009 Dan Warmenhoven lasci\u00f2 il posto di amministratore delegato a Tom Georgens. Dal giugno 2015 il CEO \u00e8 George Kurian.\nCollaborazioni.\nLa NetApp ha iniziato dei rapporti di collaborazione con svariate societ\u00e0, tra cui BMC Software, Brocade, Cisco, Citrix, Microsoft, Oracle Corporation, SAP AG, Symantec, Apple e VMware.\nControversie.\nSun Microsystems.\nNel settembre 2007 NetApp inizi\u00f2 una procedura legale contro la Sun Microsystems, sostenendo che lo ZFS File System sviluppato dalla Sun violasse i propri brevetti. Un mese dopo la Sun annunci\u00f2 l'intenzione di far causa a sua volta alla NetApp, contestandogli un uso illecito di tecnologie brevettate dalla Sun stessa. Buona parte delle richieste della NetApp non furono accolte in seguito al riesame effettuato dallo United States Patent and Trademark Office.\nIl 9 settembre 2010 la NetApp ha annunciato un accordo con la Oracle Corporation (nuova proprietaria della Sun Microsystems) per lasciar cadere le accuse.\nAmbiente di lavoro.\nLa NetApp \u00e8 da tempo inserita in molte liste che elencano le migliori aziende in cui lavorare. Si classific\u00f2 al primo posto nella classifica stilata a tal riguardo da \"Fortune\" nel 2009. Tale risultato giunse dopo sei anni consecutivi in cui la NetApp si posizionava tra le migliori cinquanta in tale graduatoria; la societ\u00e0 fu anche messa al primo posto nella ricerca condotta da Research Triangle Park nel 2006. Oltre a questi due primati, la NetApp \u00e8 stata inclusa anche in altre classifiche: tra di esse, \"Top 100 Places to Work in IT 2005\", \"Best Places to Work 2006\" nella Greater Bay Area (graduatoria compilata dal \"San Francisco Business Times\" e dal \"Silicon Valley/San Jose Business Journal\"), e l'ottavo posto nella lista dei migliori posti in cui lavorare in Germania pubblicata da Capital Magazine. La NetApp Canada si posizion\u00f2 al secondo posto secondo il Great Place to Work Institute nella lista delle 75 migliori aziende in cui lavorare stilata nel 2010."}
{"id": "3647707", "revid": "171091", "url": "https://it.wikipedia.org/wiki?curid=3647707", "title": "La Sengla", "text": "La Sengla (3.714\u00a0 - ortografato anche come \"La Singla\" o \"La Ceingla\", tutti omofoni in francese) o mont de la Ceingla \u00e8 una montagna della Catena Gel\u00e9-Collon nelle Alpi Pennine. Si trova al confine tra l'Italia (Valle d'Aosta) e la Svizzera (Canton Vallese).\nCaratteristiche.\nLa montagna si trova lungo la cresta di montagne che dal Colle Collon e passando dalla Becca d'Oren conduce alla Gran Becca Blanchen. Dal versante svizzero si trova sopra il ghiacciaio d'Otemma; dal versante italiano domina la Valpelline e pi\u00f9 in particolare la \"Comba d'Oren\" (pron. fr. \"Or\u00e0n\").\n\u00c8 composta da tre vette principali e da diversi pinnacoli:"}
{"id": "3647709", "revid": "729019", "url": "https://it.wikipedia.org/wiki?curid=3647709", "title": "WCW Backstage Assault", "text": "WCW Backstage Assault \u00e8 un videogioco sul wrestling professionistico uscito nel 2000 su PlayStation e Nintendo 64, pubblicato da Electronic Arts. Ad oggi, il gioco ha venduto solo 200.000 copie.\nCaratteristiche.\n\"Backstage Assault\" \u00e8 molto diverso a confronto degli altri giochi di wrestling. Qualsiasi videogioco di wrestling usava le aree dietro le quinte come location ausiliari, invece in questo gioco sono usate come vere e proprie arene ufficiali, eliminando cos\u00ec il concetto di ring.\nModalit\u00e0 di gioco.\nLa modalit\u00e0 di gioco pi\u00f9 importante di questo gioco \u00e8 sicuramente la \"Hardcore Challenge\". La sfida consiste nel sconfiggere tutti gli avversari prima di arrivare a sfidare il campione. Durante il gioco, i giocatori possono sbloccare vari lottatori, arene e mosse da usare quando si crea un lottatore. Dopo aver conquistato il titolo, il giocatore non pu\u00f2 difendere il titolo appena vinto.\nAccoglienza.\n\"WCW Backstage Assault\" ha ricevuto un'accoglienza generalmente poco favorevole stando alle recensioni aggregate del sito di Metacritic."}
{"id": "3647717", "revid": "122250231", "url": "https://it.wikipedia.org/wiki?curid=3647717", "title": "Stefan Bell", "text": "Caratteristiche Tecniche.\nStefan Bell \u00e8 un difensore centrale efficace nei contrasti e dotato di un ottimo senso della posizione. Fa del gioco aereo una delle sue doti migliori.\nCarriera.\nClub.\nI prestiti a Monaco e Francoforte.\nIl 14 agosto 2010 si trasferisce in prestito annuale al Monaco 1860, scegliendo di indossare la maglia numero 3. L'esordio con i bavaresi avviene alla seconda partita stagionale nella partita vinta per 3-1 contro l'Osnabr\u00fcck, dove Bell riceve al 32' minuto un'ammonizione. Il 29 settembre nella partita vinta per 2-1 contro l'Augusta segna il suo primo gol stagionale. il 17 gennaio 2011 si infortuna al tendine saltando la partita di ritorno contro l'Osnabr\u00fcck rientrando subito dopo, nella partita finita 1-1 contro il Oberhausen si infortuna nuovamente in questo caso ritorna soltanto per l'ultima giornata di campionato contro Paderborn perdendo 3-2. Alla fine della stagione 2010-11 ritorna al Magonza dopo aver collezionato in totale con i bavaresi 25 presenze siglando 2 gol e 3 assist.\nNel estate 2011 si trasferisce nuovamente in prestito annuale all'Eintracht Francoforte scegliendo di indossare la maglia numero 5, con la squadra di Francoforte ottiene solo 2 presenze in 6 mesi, nel mercato di gennaio termina anzitempo il prestito facendo ritorno al Magonza.\nIl ritorno al Magonza.\nIl 26 gennaio 2012 si infortuna alla caviglia rientrando soltanto il 12 aprile dello stesso anno, non trovando spazio tra i titolari gioca le ultime due partite della stagione con la seconda squadra militante in quarta serie.\nStagione 2012-13.\nBell in questa stagione si ritrova a giocare con la seconda squadra, ma il 1\u00ba dicembre fa l'esordio in Bundesliga nella partita vinta per 2-1 contro l'Hannover, il 9 marzo 2013 contro il Leverkusen, esordisce da titolare venendo per\u00f2 schierato come terzino. Al termine della stagione 2012-13 riesce a collezionare 8 presenze senza mai andare a rete.\nStagione 2013-14.\nNelle prime partite della seconda stagione non viene convocato nella prima squadra andando a giocare con la seconda. Ma con l'infortunio di Bo Svensson viene schierato titolare e il 5 ottobre 2013 gioca la sua prima partita della stagione, contro l'Hoffenheim. Al termine della seconda stagione colleziona 28 presenze totali riuscendo a siglare 3 assist, con la squadra al 7\u00ba posto in classifica che affronter\u00e0 i preliminari di Europa League.\nStagione 2014-15.\nLa stagione si apre con i preliminari di Europa League persi al 3\u00ba turno contro Asteras Tripoli (il Magonza vince l'andata per 1-0 e perde 3-1 in trasferta greca). Il 22 novembre 2014 nella partita finita 2-2 contro il Friburgo segna la sua prima rete con la maglia del Magonza. Il 18 dicembre si rompe il legamento collaterale saltando cos\u00ec la partita contro il Bayern (persa poi dal Magonza per 2-1), il 24 aprile 2015 nella partita vinta per 2-0 contro lo Schalke segna la sua prima doppietta in Bundesliga. Al termine della terza stagione colleziona 31 presenze siglando 3 gol e 2 assist.\nStagione 2015-16.\nIl primo e unico gol della quarta stagione avviene nella vittoria per 3-2 contro il Darmstadt il 2 ottobre 2015, il 5 novembre si ammala di gastroenterite saltando la partita vinta 2-0 contro il Wolfsburg, il 15 febbraio 2016 si infortuna al ginocchio restando lontano dai campi da gioco fino alla partita di ritorno contro il Darmstadt, il 2 aprile con l'assenza di Baumgartlinger e di Bungert, indossa per la prima volta la fascia di capitano contro l'Augusta (la partita e finita con il punteggio finale di 4-2 per il Magonza). il 24 aprile nella partita persa per 2-1 contro l'Eintracht Francoforte commette un autogol. Al termine della quarta stagione Bell colleziona in totale 32 presenze siglando un gol e fornendo 4 assist, la squadra si classifica al 6\u00ba posto entrando direttamente in Europa League.\nStagione 2016-17.\nCon la partenza di Baumgartlinger al Bayer Leverkusen diventa il vice-capitano della squadra alle spalle di Bungert. Con i numerosi infortuni di quest'ultimo indossa la fascia di capitano ben 26 volte. Segna la prima rete stagionale il 24 settembre 2016 nella partita persa per 3-2 contro il Leverkusen. Il 19 marzo 2017 nella partita persa per 2-1 contro il Darmstadt riceve la sua prima espulsione (per doppia ammonizione). In Europa League il Magonza non si qualifica per i sedicesimi di finale arrivando 3\u00ba nel girone, Bell indossa la fascia di capitano in Europa League solo una volta, nella partita persa per 6-1 contro l'Anderlecht. Al termine della quinta stagione colleziona in totale 38 presenze siglando 5 gol e 1 assist.\nNazionale.\nUnder 19.\nViene convocato da Horst Hrubesch per disputare delle partite di qualificazione agli europei Under 19, nella partita persa per 2-1 contro la Norvegia commette un autogol. La Germania non si qualificher\u00e0 a questo europeo. Con la Germania Under 19 totalizza 7 presenze senza andare a segno.\nUnder 20.\nViene convocato in nazionale Under 20 da Frank Wormuth, in cui disputa solo la partita vinta per 4-2 contro la Polonia venendo poi sostituito all'86' minuto.\nUnder 21.\nViene convocato in Nazionale Under 21 per la prima volta per le ultime due partite del girone agli europei 2011 gioca la sua prima partita il 7 settembre 2010 in Germania-Irlanda del Nord (3-0), ma la Germania non riesce a qualificarsi all'europeo. Viene convocato per le partite del girone contro San Marino, Grecia e Cipro, giocandole tutte e tre da titolare segnando il suo unico gol a Tripoli in Grecia-Germania 4-5, 11 novembre 2011. Non viene convocato con la nazionale agli europei 2013 concludendo la sua avventura con 5 presenze, 1 gol e 2 assist.\nStatistiche.\nPresenze e reti nei club.\n\"Statistiche aggiornate al 21 febbraio 2020.\""}
{"id": "3647719", "revid": "2219778", "url": "https://it.wikipedia.org/wiki?curid=3647719", "title": "Darlanne Fluegel", "text": "Biografia.\nGiovinezza e carriera.\nDarlanne Fluegel nacque a Wilkes-Barre in Pennsylvania il 25 Novembre 1953. Il padre era un chiropratico, mentre la madre lavorava nel Dipartimento di Sicurezza Sociale. Aveva due sorelle pi\u00f9 grandi e tre fratelli pi\u00f9 piccoli, insieme a quali trascorse la sua giovinezza a Binghamton (New York). All\u2019et\u00e0 di 17 anni suo padre mor\u00ec per \u00a0un tumore al cervello e, a causa di questo avvenimento drammatico, Darlanne decise di trasferirsi a New York dove, nel 1974, inizi\u00f2 la propria attivit\u00e0 di modella, rendendosi quindi indipendente economicamente in modo da non essere di peso per la madre. Lavor\u00f2 con le principali agenzie di moda quali la Eileen Ford e la Zoli, guadagnando 100 Dollari l\u2019ora all\u2019inizio della carriera e arrivando, al culmine del successo, a 300 Dollari l\u2019ora. \nAll\u2019et\u00e0 di 25 anni decise che doveva dare una svolta alla sua carriera, quindi accanton\u00f2 l\u2019attivit\u00e0 di modella, concludendola definitivamente nel 1981, e inizi\u00f2 a studiare recitazione, prendendo lezioni da Stella Adler. \nDebutt\u00f2 sul grande schermo nel film di Irvin Kershner \"Gli occhi di Laura Mars\" (1978), recitando a fianco della collega Lisa Taylor, interpretando proprio il ruolo di una modella e lavorando assieme ad attori del calibro di Faye Dunaway e Tommy Lee Jones. Due anni pi\u00f9 tardi, nel 1980, era Nanelia nel film di fantascienza \"I magnifici sette nello spazio.\" \nNel film \"C'era una volta in America\" (1984) di Sergio Leone imperson\u00f2 Eve, la fidanzata di Noodles, interpretato da Robert De Niro. Nel 1985 ebbe un ruolo di rilievo in \"Vivere e morire a Los Angeles\" nel personaggio di Ruth Lanier, l'informatore amante di Richard Chance (William Petersen). Nel film \"Due tipi incorreggibili\" (1986) interpret\u00f2 la compagna di Archie Long, impersonato dal Kirk Douglas. Sempre in quell\u2019anno fu Anna Costanzo, ex moglie di Billy Crystal, nel film \"Una perfetta coppia di svitati.\" Nel 1989 recit\u00f2 in \"Sorvegliato speciale\" accanto a Sylvester Stallone. \nDebutt\u00f2 in TV nell\u2019episodio pilota di MacGyver nel 1985. Successivamente ebbe un ruolo principale nella prima stagione della serie drammatica della NBC \"Crime Story,\" dal 1986 al 1987, nel personaggio di Julie Torello, moglie del duro poliziotto della Chicago anni '60, Mike Torello, interpretato da Dennis Farina. Ebbe un ruolo ricorrente in \"Oltre la legge - L'informatore\", e dal 1990 al 1991 interpret\u00f2 la detective Joanne Molenski nella stagione finale della serie \"Hunter\", che abbandon\u00f2 dopo appena 12 episodi, a causa di divergenze sul set con l\u2019attore Fred Dryer. A partire dagli anni \u201890 la carriera dell\u2019attrice sub\u00ec un declino, con apparizioni sempre pi\u00f9 sporadiche in film non all\u2019altezza dei precedenti, che portarono alla decisione di ritirarsi dalle scene nel 1996. Dodici anni pi\u00f9 tardi, torn\u00f2 a recitare nel cortometraggio \"No Worries\" (2008) diretto da Mark Gerstein.\nDarlanne insegn\u00f2 inoltre come professore presso l'University of Central Florida dal 2002 al 2007.\nVita privata.\nDal 1983 al 2004 fu sposata con Michael Ira Small, da cui ebbe due figli, Jenna Carey e Coulter Nathan.\nMorte.\nA soli 56 anni, le venne diagnosticata la malattia di Alzheimer. L'attrice \u00e8 morta nella sua casa di Orlando, in Florida il 15 dicembre 2017 all'et\u00e0 di 64 anni. Il decesso \u00e8 per\u00f2 stato reso noto solo nel mese di Gennaio 2018."}
{"id": "3647721", "revid": "188116", "url": "https://it.wikipedia.org/wiki?curid=3647721", "title": "Fiume Chinisia", "text": ""}
{"id": "3647730", "revid": "767487", "url": "https://it.wikipedia.org/wiki?curid=3647730", "title": "Milano-Torino 1997", "text": "La Milano-Torino 1997, ottantaduesima edizione della corsa, fu disputata il 15 ottobre 1997, per un percorso totale di 207\u00a0km. Venne vinta dal francese Laurent Jalabert giunto al traguardo con il tempo di 4h54'58\" alla media di 42,106\u00a0km/h.\nAlla partenza 179 ciclisti, 151 di essi portarono a termine la gara."}
{"id": "3647744", "revid": "113912545", "url": "https://it.wikipedia.org/wiki?curid=3647744", "title": "Catena Grand Combin-Monte V\u00e9lan", "text": "La Catena Grand Combin-Monte V\u00e9lan \u00e8 un massiccio montuoso delle Alpi del Grand Combin nelle Alpi Pennine. Si trova in Valle d'Aosta e nel Canton Vallese e prende il nome dalle due montagne pi\u00f9 significative: il Grand Combin ed il Monte V\u00e9lan. La Grand Combin de Grafeneire (4.314\u00a0m) ne \u00e8 la montagna pi\u00f9 alta.\nGeografia.\nLa catena raggruppa le montagne tra il Colle del Gran San Bernardo e la Fen\u00eatre Durand. Ruotando in senso orario i limiti geografici sono: Colle del Gran San Bernardo, Val d'Entremont, Val di Bagnes, Fen\u00eatre Durand, torrente Buthier, Valle del Gran San Bernardo, Colle del Gran San Bernardo.\nClassificazione.\nLa SOIUSA individua la Catena Grand Combin-Monte V\u00e9lan come un supergruppo alpino e vi attribuisce la seguente classificazione:\nSuddivisione.\nIl gruppo montuoso \u00e8 suddiviso in due gruppi e due sottogruppi:\nIl \"Gruppo Monte V\u00e9lan-T\u00eate de By\" raccoglie le montagne collocate a sud del Col du Sonadon mentre il Gruppo del Grand Combin quelle collocate a nord.\nMontagne.\nLe montagne principali sono:"}
{"id": "3647746", "revid": "599013", "url": "https://it.wikipedia.org/wiki?curid=3647746", "title": "Catena Grand Combin-Monte Vel\u00e0n", "text": ""}
{"id": "3647747", "revid": "767487", "url": "https://it.wikipedia.org/wiki?curid=3647747", "title": "Fredrika Stahl", "text": "Il suo stile mescola il jazz con la musica pop. Oltre a cantare, sa suonare il pianoforte e la chitarra.\nIl suo album d'esordio, \"A Fraction of You\", pubblicato nel 2006, \u00e8 stato realizzato in collaborazione com Tom McClung (pianoforte ed arrangiamenti), Jos\u00e9 Palmer (chitarra), Diego Imbert (contrabbasso) e Karl Jannuska (batteria). Le musiche e i testi dei brani dell'album sono stati interamente composti da lei.\nNel secondo album, \"Tributaries\", hanno collaborato Hiro Morozumi (pianoforte), Oyvind Nypan &amp; Andreas Oberg (chitarra), Pierre Boussaguet &amp; Acelio de Paula (basso) e Simon\u00e9 Prattico (batteria), oltre ad un gruppo parigino di musicisti di strumenti a fiato e a corda.\nLa canzone \"Twinkle Twinkle\" (rifacimento di una popolare ninna nanna inglese, \"Twinkle twinkle little star\", a sua volta derivante dalla canzone francese \"Ah! Vous dirai-je, Maman\"), inserita come bonus track nell'album \"Sweep Me Away\", \u00e8 nota per essere stata usata all'interno di uno spot pubblicitario della Nissan Juke."}
{"id": "3647749", "revid": "1305772", "url": "https://it.wikipedia.org/wiki?curid=3647749", "title": "Friends with Benefits", "text": "Friends with Benefits, letteralmente \"amici con benefici\" in lingua inglese, pu\u00f2 riferirsi a:"}
{"id": "3647750", "revid": "71433", "url": "https://it.wikipedia.org/wiki?curid=3647750", "title": "Friends with benefits", "text": ""}
{"id": "3647756", "revid": "767487", "url": "https://it.wikipedia.org/wiki?curid=3647756", "title": "Milano-Torino 1996", "text": "La Milano-Torino 1996, ottantunesima edizione della corsa, fu disputata il 16 ottobre 1996, per un percorso totale di 206\u00a0km. Venne vinta dall'italiano Daniele Nardello giunto al traguardo con il tempo di 4h43'37\" alla media di 43,58\u00a0km/h.\nAlla partenza 176 ciclisti, 103 di essi portarono a termine la gara."}
{"id": "3647763", "revid": "324090", "url": "https://it.wikipedia.org/wiki?curid=3647763", "title": "Evasione ed elusione fiscale", "text": ""}
{"id": "3647774", "revid": "767487", "url": "https://it.wikipedia.org/wiki?curid=3647774", "title": "Operazione Siegfried", "text": "Operazione Siegfried (\"Inside Out\") \u00e8 un film del 1975, diretto da Peter Duffell.\nPellicola film thriller-spionistica che ha come interpreti principali Telly Savalas, Robert Culp e James Mason.\nTrama.\nDurante la seconda guerra mondiale, nell'agosto del 1941, un carico di lingotti d'oro destinato alle casse del Fuhrer \u00e8 misteriosamente scomparso. L'ex colonnello tedesco Furben, venuto a sapere per caso del tesoro dall'ex subalterno Hans Schmidt, mette insieme una squadra di \"specialisti\" che si trasferisce con lui a Berlino per discutere dei preparativi dell'operazione di recupero. Di questi fanno parte: l'ex maggiore Harry Morgan, un intraprendente inglese amante del lusso, gi\u00e0 prigioniero del colonnello Furben in Germania; l'esperto scassinatore Sly Welis di Amsterdam; lo stesso Schmidt, buon attore, attualmente senza lavoro; l'infermiera Erika; il sergente capo William Prior, attualmente in servizio presso la prigione Siegfried dove \u00e8 rinchiuso il criminale nazista Reinhard Holtz, l'unico ancora in vita in grado di ricordare dove sia finito il carico d'oro, avendone autorizzato il trasferimento all'epoca.\nGrazie alle informazioni e alla connivenza del sergente Prior, nonch\u00e9 all'accuratezza dell'organizzazione, il gruppo riesce a sostituire il prigioniero nella sua cella con il suo medico per 24 ore e a farlo parlare, drogandolo e mettendolo a confronto con un redivivo Hitler interpretato da Schmidt. Poi, con la connivenza di un ufficiale russo, riesce a recuperare l'oro in un bunker segreto situato in Germania Est, nei pressi della villa che era di Holtz, simulando l'operazione di disinnesco di un ordigno bellico per sfollare gli abitanti della palazzina sotto cui \u00e8 collocato il bunker e penetrarvi con l'esplosivo. L'operazione sembra concludersi felicemente, quando l'ufficiale sovietico li tradisce cercando di rubare tutto il tesoro."}
{"id": "3647780", "revid": "767487", "url": "https://it.wikipedia.org/wiki?curid=3647780", "title": "Young the Giant", "text": "Young the Giant \u00e8 una rock band statunitense formata a Irvine, in California, nel 2004.\nStoria.\nPrimi anni (2004-2009).\nIl gruppo si \u00e8 formato nel 2004 a Irvine, in California con il nome The Jackes. Dopo vari cambiamenti dei membri, la formazione del gruppo nel 2008 era composta da Sameer Gadhia, Jacob Tilley, Ehson Hashemian, Eric Cannata, Fran\u00e7ois Comtois, e Jason Burger. Mentre due membri erano ancora al liceo e i restanti frequentavano diversi college, la band ha registrato l'EP, \"Shake My Hand\", con il produttore Ian Kirkpatrick, e poco dopo hanno deciso di mettere la scuola in secondo piano per concentrarsi sulla musica. Jason Burger lasci\u00f2 la band per perseguire una carriera come musicista freelance a New York, e Fran\u00e7ois Comtois lo ha sostituito come batterista. Poco dopo, l'amico di lunga data e collaboratore, Payam Doostzadeh, \u00e8 entrato nella band come bassista. Nel 2009 la band ha suonato quattro concerti al South by festival di musica Southwest di Austin, Texas. La canzone della band \"Texas Tea\" \u00e8 stata usata durante un episodio di \"MTV The Real World\": Brooklyn, e \"Paid The Piper\" \u00e8 andata su \"A &amp; E The Beast\". Un altro brano, \"Cough Syrup\", \u00e8 stato trasmesso sulla stazione radio di Los Angeles KROQ. Dopo aver firmato con la Roadrunner Records nel mese di agosto, il tastierista Ehson Hashemian ha lasciato la band. A dicembre, la band ha annunciato di aver cambiato il loro nome nell'attuale \"Young the Giant\" (che significa \"il gigante giovane\").\nNuovo nome (2010-presente).\nI Young The Giant hanno passato il 2010 in tour con Minus the Bear e Steel Train, lavorando nel frattempo sull'album di debutto con il produttore Joe Chicarelli. Dopo che la band ha terminato la registrazione nei primi di giugno, hanno suonato in altri show con Marina and the Diamonds, i Futureheads, Neon Trees e New Politics. Alcune canzoni tra cui \"My Body\", \"I Got\", e \"Strings\", erano state pubblicate online prima della pubblicazione dell'album. Il 26 ottobre, la Roadrunner Records digital ha pubblicato l'album omonimo della band. Il primo singolo della band, \"My Body\", \u00e8 stato presentato dalle radio statunitensi a gennaio ed ha debuttato nella classifica di Alternative Songs. Il brano \u00e8 stato offerto come download gratuito su iTunes per la settimana del 9 gennaio ed \u00e8 stato usato in un episodio di \"American Idol\". Quel mese la band ha eseguito la canzone su \"ABC Jimmy Kimmel Live!\", \"Fuel TV\" e \"The Daily Habit\". Il video ufficiale del singolo, in cui appare l'attore Bryan James, \u00e8 stato diretto da Justin Francis. Nel mese di maggio, la band ha suonato al Sasquatch! Music Festival, sulla BBC's Later con Jools Holland e The Great Escape Festival a Brighton. Il cantante inglese Morrissey, sul fansite \"True to You\", ha dichiarato che i Young The Giant sono una dei suoi nuovi gruppi preferiti. Il video musicale per il secondo singolo del gruppo, \"Cough Syrup\", \u00e8 stato presentato a giugno. La band \u00e8 stata nominata Artista PUSH MTV della settimana il 4 luglio.\nUn EP remix con artisti come Two Door Cinema Club, Tokyo Police Club e Ra Ra Riot \u00e8 stato reso disponibile nel mese di settembre gratuitamente attraverso la pagina Facebook dei Young The Giant. I fan sono stati invitati a creare i propri remix, con l'opportunit\u00e0 di poter apparire nell'EP. Nel mese di agosto, la band ha suonato sul palco principale del Lollapalooza. Gli Young the Giant si sono esibiti durante gli MTV Video Music Awards 2011 il 28 agosto. Due giorni dopo, la band inizia un tour con gli Incubus. Nel 2012 partecipano al Concerto del Primo Maggio a Roma, in qualit\u00e0 di ospite internazionale.\nIl 28 ottobre 2013 pubblicano il video ufficiale del singolo \"It's About Time\", che anticipa il loro secondo album \"Mind over Matter\", pubblicato il 21 gennaio 2014."}
{"id": "3647787", "revid": "38120", "url": "https://it.wikipedia.org/wiki?curid=3647787", "title": "Giuseppe De Leva", "text": "Biografia.\nDi nobile famiglia originaria di Padova, nacque a Zara da Cesare e da Angela Nachich-Woinowich. La lontana discendenza con Antonio de Leyva, grande di Spagna e condottiero di Carlo V, sugger\u00ec al giovane Giuseppe il concetto di quell'opera, alla quale dedic\u00f2 la sua vita tutt'intera.\nFrequent\u00f2 le universit\u00e0 di Padova e di Vienna. Superato prima l'esame in filosofia, ottenne poi la laurea in giurisprudenza nel 1850. Le sue prime pubblicazioni furono di argomento filosofico; il 26 aprile 1848 fu nominato assistente di Baldassarre Poli, professore di filosofia presso l'Universit\u00e0 di Padova, posto che occup\u00f2 per tre anni.\nPi\u00f9 tardi, quando la sua attenzione si diresse particolarmente alla storia, egli divenne assistente dell'abate Lodovico Menin, che insegnava storia universale e storia austriaca in quella universit\u00e0. Il De Leva assunse quell'ufficio alla fine del 1852. Nell'ottobre del 1853 fu nominato professore al ginnasio-liceale di Padova. Ritorn\u00f2 all'universit\u00e0 nell'ottobre del 1855, quale professore ordinario di storia universale. Succeduto al governo austriaco il governo italiano, egli divenne ordinario di storia moderna, ed incaricato di storia antica.\nTra il 1882 e il 1884 divenne anche presidente dell'Istituto veneto di scienze, lettere ed arti.\nOpera su Carlo V.\nNel 1863 pubblic\u00f2 a Padova il primo volume della sua \"Storia documentata di Carlo V in correlazione all'Italia\". Il V volume fu stampato a Bologna da Zanichelli, nel 1894, e con esso rimane incompleta l'opera.\nIl volume narra buona parte della storia d'Italia, dagli esordi all'et\u00e0 moderna, abbracciando il lungo periodo che va dalla calata di Carlo VIII fino alla elezione di Carlo V ad imperatore, comprendendo la prima spedizione francese, la guerra di Cambray e le invasioni di Luigi XII.\nIl De Leva, per introdurre le origini della riforma luterana, si sofferma delle condizioni morali della Chiesa, dei pontificati di Sisto IV e di Alessandro VI, delle prediche del Savonarola, dei filosofi del Rinascimento.\nIl secondo volume, uscito non molto dopo, conduce il lettore alla incoronazione di Bologna, e comprende, tra l'altro, la narrazione del sacco di Roma e della impresa napoletana del Lannoy. Gi\u00e0 in questo volume gli avvenimenti politici, sebbene trattati con sufficiente ampiezza, abbandonano in qualche modo il campo ai fatti dello spirito. In maggiori proporzioni, questo si verifica nel terzo volume, il quale si arresta al trattato di Cr\u00e9py. Qui ormai la questione religiosa la vince, nell'animo dello storico, sulle preoccupazioni della politica. Il De Leva non parteggi\u00f2 mai per la riforma protestante; poich\u00e9 egli giudic\u00f2 sempre che se una riforma ecclesiastica, nell'epoca del Rinascimento, era necessaria, questa dovea essere interna, non esterna alla Chiesa.\nIl volume IV si ferma alla promulgazione dell\"'interim\" religioso in Germania, ed il V prende le mosse dalle incertezze sulla sua interpretazione e pi\u00f9 ancora dalle difficolt\u00e0 cui si andava incontro nel dare esecuzione al medesimo. Quest'ultimo volume, dunque, dalla contestazione di Passau, conduce la narrazione fin quasi alla fine dell'impero di Carlo V. L'opera, come detto, era mancante dell'ultimo volume."}
{"id": "3647792", "revid": "287204", "url": "https://it.wikipedia.org/wiki?curid=3647792", "title": "Sh2-60", "text": "Sh2-60 (nota anche come RCW 173) \u00e8 una nebulosa a emissione visibile nella costellazione dello Scudo.\nSi individua nella parte centrosettentrionale della costellazione, circa 1,5\u00b0 a NNE della stella ; si estende per una ventina di minuti d'arco in direzione di una regione della Via Lattea fortemente oscurata da alcuni banchi di polveri oscure, fra le quali spicca B\u00a0103. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a soli 6\u00b0 dall'equatore celeste, pu\u00f2 essere osservata indistintamente da tutte le regioni popolate della Terra.\nSi tratta di una grande regione H II situata sul Braccio del Sagittario alla distanza di circa 2200\u00a0parsec (7170 anni luce) dal sistema solare; le responsabili della ionizzazione dei suoi gas sarebbero due stelle di cui non sono date n\u00e9 le sigle di catalogo n\u00e9 le coordinate, rispettivamente di magnitudine apparente 11,49 e 12,45. Nella sua direzione si estende la brillante sorgente di onde radio W42, sulla cui distanza vi \u00e8 un certo disaccordo: alcune stime propongono 2200\u00a0parsec, indicando quindi una chiara associazione con Sh2-60, mentre altre stime indicano una distanza molto pi\u00f9 grande, fino a 13400\u00a0parsec, collocando cos\u00ec questa sorgente nei pressi del centro galattico; se la distanza di 2200\u00a0parsec \u00e8 corretta, W42 \u00e8 molto probabilmente parte di Sh2-60. W42 consiste di una nube molto densa che riceve l'intensa radiazione di un giovane, denso e massiccio ammasso aperto di stelle di classe spettrale O e B profondamente immerso in una densa nube di polveri; quest'ammasso sembra emergere attraverso delle aree diradate della nebulosa che hanno subito un processo di fotoevaporazione ad opera della radiazione delle sue stesse stelle, secondo un processo analogo a quanto si osserva nella Nebulosa Aquila o nell'ammasso australe NGC 3603. Alla nube Sh2-60 sarebbero inoltre associate due forti sorgenti di radiazione infrarossa, RAFGL\u00a05263 e IRAS\u00a018335-0646, e la nube molecolare SYCSW\u00a0513, individuata tramite le sue emissioni alla lunghezza d'onda CO.\nLa regione nebulosa visibile in direzione di Sh2-60 appare per altro distinta in due componenti principali; la componente situata a sudest, ossia quella posta in direzione di W42, \u00e8 indicata come G25.4SE e, secondo la stima indicata nello studio in cui si analizzano le due componenti, disterebbe 4600\u00a0parsec, mentre la componente di nordovest \u00e8 indicata come G25.4NW e, secondo lo stesso studio, disterebbe circa 12000\u00a0parsec. Se queste stime sono corrette, nessuna componente della nebulosa sarebbe legata a W42. Sempre in direzione di Sh2-60 si osserva la radiosorgente GAL\u00a0025.52+00.22, coincidente probabilmente con una variabile S Doradus simile alla ben nota ; la sua distanza sarebbe tuttavia di 14500\u00a0parsec e si trova pertanto in una regione molto pi\u00f9 remota della Via Lattea."}
{"id": "3647794", "revid": "43259089", "url": "https://it.wikipedia.org/wiki?curid=3647794", "title": "Stati insulari", "text": ""}
{"id": "3647796", "revid": "102582762", "url": "https://it.wikipedia.org/wiki?curid=3647796", "title": "Stati federati", "text": ""}
{"id": "3647798", "revid": "1314312", "url": "https://it.wikipedia.org/wiki?curid=3647798", "title": "BlackBerry Storm", "text": "BlackBerry Storm e il BlackBerry Storm 2 sono i primi dispositivi con schermo tattile di fascia alta degli smartphone di Research In Motion, tutti caratterizzati da quattro tasti anteriori e da uno schermo con risoluzione di 480x360 px. A differenza della serie \"BlackBerry Bold\", questi smartphone sono privi di tastiera QWERTY fisica. Successivamente fu introdotta la serie \"BlackBerry Torch\", dapprima con modelli dotati sia di touchscreen che di tastiera fisica, e poi con modelli completamente touch.\nStorm 9500 e 9530.\nIl 9500 e il 9530 furono i primi della serie Storm e debuttarono nel novembre del 2008, inserendo la Blackberry nel segmento dei dispositivi a schermo tattile.\nLe specifiche sono:\nIl modello 9500 si differenzia anche per il processore Marvell PXA930 da 624 MHz, mentre il modello 9530 si differenzia anche per il supporto delle reti CDMA 800 / 1900.\nLo Storm \u00e8 dotato di un particolare schermo \"SurePress\" per la conferma dell'input da parte dell'utente. Agendo meccanicamente come un pulsante, lo schermo rientra leggermente all'interno del corpo del dispositivo quando premuto con forza sufficiente, per poi tornare alla posizione originaria quando rilasciato.\nStorm 2 9520 e 9550.\nIl dispositivo 9550 venne pubblicato nel novembre del 2010, mentre il 9520 nel gennaio del 2010. Si differenziano dai primi modelli per via della maggiore memoria, potenza di calcolo e la nuova scocca, leggermente rivista nella zona inferiore. Viene inoltre introdotto il supporto alle reti Wi-Fi.&lt;br&gt;\nLe specifiche sono:\nIl modello 9550 si differenzia anche per il supporto delle reti CDMA 800 / 1900 e il Bluetooth v2.0 con EDR\nLo Storm 2 ha modificato il sistema \"SurePress\" dello Storm, utilizzando dei sensori piezoelettrici al posto dello schermo mobile.\nStorm 9570.\nQuesto dispositivo doveva rappresentare l'ultima versione della serie, ma venne cancellato dalla produzione a favore della nuova serie di dispositivi. Avrebbe supportato BlackBerry OS 6."}
{"id": "3647800", "revid": "1543377", "url": "https://it.wikipedia.org/wiki?curid=3647800", "title": "Stokes Croft", "text": "Stokes Croft \u00e8 un quartiere di Bristol (Regno Unito) situato a nord della citt\u00e0.\nStokes Croft deve il suo nome al sindaco John Stoke che era il proprietario della zona nella seconda met\u00e0 del XIV secolo. Nel XVIII secolo fu inaugurato lo Stokes Croft Theatre e la Dissenting Charity Almshouses and School e furono avviati molti esercizi commerciali. In seguito l'area si \u00e8 sviluppata diventando un centro commerciale e culturale.\nDal secondo dopoguerra Stokes Croft \u00e8 nota per la vivacit\u00e0 della scena artistica e musicale. Musicisti come Massive Attack, Portishead, Tricky e Roni Size hanno iniziato la loro carriera nei numerosi locali.\nIl quartiere \u00e8 famoso per le opere di Street Art e la presenza di numerosi writer, i quali hanno coperto le facciate degli edifici con murales molto grandi. Banksy, originario di Bristol, ha realizzato in questa zona i suoi primi dipinti tra cui il murale \"Mild Mild West\". Inoltre sono presenti numerosi laboratori di artisti e negozi di arte dove si possono comprare opere di esordienti.\nIl quartiere \u00e8 noto anche per le problematiche sociali e per un gran numero di edifici abbandonati che sono stati occupati da squatter.\nAssociazioni e organizzazioni.\nAllo scopo di tutelare l'identit\u00e0 del quartiere \u00e8 nata Peoples Republic of Stokes Croft (PRSC), un'organizzazione che, criticando la politica locale, accusata di voler trasformare la zona in un quartiere commerciale, promuove l'espansione culturale dell'area.\nLe rivolte contro Tesco.\nIl 22 aprile 2011 in seguito all'apertura del supermercato Tesco Express, davanti ad un edificio occupato, una folla \u00e8 scesa in strada. Gli scontri sono durati per tutta la notte. Ci sono stati quattro arresti e numerosi feriti. Le vetrine di Tesco Express e di altri negozi sono state rotte e molte automobili bruciate. La protesta \u00e8 partita da un gruppo di dissidenti che si oppone alla multinazionale e vuole tutelare i commercianti locali.\nRivolte dell'agosto 2011.\nIl 9 agosto 2011, in seguito ai disordini scoppiati a Londra il 6 agosto, pi\u00f9 di 150 rivoltosi provenienti da Stokes Croft e dalle zone vicine di St. Paul e Montpelier hanno danneggiato le vetrine di Tesco Express e di altri esercizi commerciali."}
{"id": "3647801", "revid": "418954", "url": "https://it.wikipedia.org/wiki?curid=3647801", "title": "Japan Cup 1999 (ciclismo)", "text": "La Japan Cup 1999, ottava edizione della corsa, si svolse il 31 ottobre 1999. Fu vinta dall'italiano Sergio Barbero che termin\u00f2 la gara in 4h10'43\" alla media di 36,208\u00a0km/h."}
{"id": "3647802", "revid": "1573940", "url": "https://it.wikipedia.org/wiki?curid=3647802", "title": "Lechia", "text": "Lechia \u00e8 un genere di ragni appartenente alla Famiglia Salticidae.\nEtimologia.\n\"Lechia\" \u00e8 il nome antico della Polonia, nazione d'origine del descrittore della specie, l'aracnologo Zabka.\nCaratteristiche.\nIl genere \u00e8 stato descritto sulla base di un unico esemplare femminile, originariamente rinvenuto nei cespugli della foresta vietnamita.\nIl cefalotorace ha colore che vira dall'arancio al marrone, con una sottile striscia gialla lungo il margine. La zona intorno al \"pattern\" oculare \u00e8 nera, fatta eccezione per i due occhi mediani frontali, che sono marrone scuro. L'opistosoma \u00e8 giallognolo, con macchie grigie diffuse. Le zampe sono gialle con annulazioni grigie.\nRelazioni filogenetiche.\nQuesto esemplare descritto, secondo l'aracnologo Jerzy Pr\u00f3szynski, ha molte peculiarit\u00e0 in comune con il genere Euophrys , e la stessa Euophrys minuta , sarebbe da ascrivere al genere Lechia.\nDistribuzione.\nL'unica specie oggi nota di questo genere \u00e8 stata rinvenuta in Cina e in Vietnam.\nTassonomia.\nA giugno 2011, si compone di una specie:"}
{"id": "3647803", "revid": "62004", "url": "https://it.wikipedia.org/wiki?curid=3647803", "title": "Lino Farisato", "text": "Professionista dal 1965 al 1974, vinse due tappe al Giro d'Italia.\nCarriera.\nI principali successi da professionista furono una tappa al Giro d'Italia 1968 e una tappa al Giro d'Italia 1971. Fu secondo in due tappe del Giro del 1971 e terzo nel Gran Premio Valsassina del 1968, nella Vuelta a Mallorca del 1969 e in una tappa del Tour de Suisse 1973."}
{"id": "3647807", "revid": "304380", "url": "https://it.wikipedia.org/wiki?curid=3647807", "title": "Ruggero De Amicis", "text": ""}
{"id": "3647812", "revid": "18323", "url": "https://it.wikipedia.org/wiki?curid=3647812", "title": "Ducato di Bielsko", "text": "Il Ducato di Bielsko (in tedesco: \"freie Standesherrschaft Bielitz\", \"F\u00fcrstentum Bielitz\", \"Herzogtum Bielitz\", in latino: \"status minores Bilicensis\", \"status maiores Bilicensis\", \"ducatus Bilicensis\", in polacco: \"ksi\u0119stwo bielskie\", in ceco: \"B\u00edlsk\u00e9 kn\u00ed\u017eectv\u00ed\") fu uno dei ducati della Slesia.\nFu creato nel 1572 dal Ducato di Cieszyn, come stato vassallo della Boemia, e fu venduto da Venceslao III Adamo di Teschen a Charles Promitz. In seguito, nel 1582, fu venduto ad Adamo Schaffgotsch, ma dieci anni dopo fu di nuovo venduto alla famiglia Sunnegh. Questi ultimi, nel 1724, vendettero la regione a Enrico di Salm. Nel 1743 il ducato pass\u00f2 a Friedrich Wilhelm von Haugwitz e nel 1751 lo status fu modificato in \"status maiores\", in modo che potesse inviare deputati all'Assemblea della Slesia.\nNel 1752 Bielsko fu acquistata da Aleksander J\u00f3zef Sulkowski. Nello stesso anno, lo status mut\u00f2 in quello di un principato (F\u00fcrstentum). Il 2 novembre 1754 la Regina Maria Teresa d'Austria cre\u00f2 il Principato di Bielsko (Herzogtum Bielitz) e i successivi possessori del Principato ebbero il diritto al titolo di Herzog (duca), mentre i membri restanti della famiglia avrebbero avuto lo status meno nobile di F\u00fcrst (Principe).\nIl Principato fu un principato autonomo della Slesia austriaca fino al 1849. Dopo la divisione della Slesia di Cieszyn tra Cecoslovacchia e Polonia, nel 1920, la regione di Bielsko pass\u00f2 alla Polonia.\nLa capitale era Bielsko, e i duchi erano vassalli del Re di Boemia."}
{"id": "3647813", "revid": "92723", "url": "https://it.wikipedia.org/wiki?curid=3647813", "title": "Aristolochiaceae", "text": "Le Aristolochiacee (Aristolochiaceae ) sono una piccola famiglia di piante dell'ordine Piperales.\nDescrizione.\nLa famiglia comprende specie erbacee, rampicanti o arbustive.\nLe foglie sono sempre semplici, aromatiche, munite di picciolo e spesso hanno lamina cuoriforme.\nI fiori possono essere solitari o riuniti in infiorescenze, secondo le specie. In molte specie, ma non in tutte, sono fortemente irregolari.\nI frutti sono di vario tipo.\nDistribuzione e habitat.\nLe Aristolochiacee sono rappresentate nei climi temperati e tropicali di tutti i continenti.\nTassonomia.\nIl Sistema Cronquist (1981) collocava la famiglia in un ordine a s\u00e9 stante (Aristolochiales), mentre la moderna classificazione APG IV (2016) lo assegna alle Piperales.\nLa famiglia comprende i seguenti generi:\nI generi \"Asarus\", \"Lactoris\" e \"Hydnora\" erano in precedenza inquadrati in famiglie a s\u00e9 stanti (rispettivamente Asaraceae, Lactoridaceae e Hydnoraceae).\nI seguenti generi sono stati dichiarati sinonimi:"}
{"id": "3647814", "revid": "181699", "url": "https://it.wikipedia.org/wiki?curid=3647814", "title": "Vy\u0161\u0117j\u0161aja Liha 1992", "text": "La Vy\u0161\u0117j\u0161aja Liha 1992 \u00e8 stata la prima edizione della massima serie del campionato bielorusso di calcio, disputato tra il 18 aprile e il 20 giugno 1992 e conclusosi con la vittoria della Dinamo Minsk, al suo primo titolo. Il capocannoniere della competizione fu Andr\u0117j Skorabahac'ka (Dnjapro Mahil\u00eb\u016d) con 11 reti realizzate.\nStagione.\nFormula.\nLe 16 squadre partecipanti si affrontarono in un turno di sola andata per un totale di 15 partite e nessuna squadra fu retrocessa. Nella stagione successiva il campionato si svolse tra l'autunno e la primavera sul modello delle nazioni dell'Europa centro-meridionale.\nClassifica finale.\nLegenda:\nNote:"}
{"id": "3647826", "revid": "33689", "url": "https://it.wikipedia.org/wiki?curid=3647826", "title": "Hornpipes", "text": ""}
{"id": "3647831", "revid": "599013", "url": "https://it.wikipedia.org/wiki?curid=3647831", "title": "Hans-Peter Gies", "text": "Ha vinto un bronzo europeo nel 1969 ad Atene."}
{"id": "3647833", "revid": "1573940", "url": "https://it.wikipedia.org/wiki?curid=3647833", "title": "Leikung", "text": "Leikung \u00e8 un genere di ragni appartenente alla famiglia Salticidae.\nDistribuzione.\nLe due specie oggi note di questo genere sono state rinvenute nel Sud-est asiatico: entrambe sono state reperite sulla penisola malese, la \"L. porosa\" anche nel Borneo e la \"L. kinabaluensis\" anche in Sumatra.\nTassonomia.\nA giugno 2011, si compone di due specie:"}
{"id": "3647837", "revid": "406204", "url": "https://it.wikipedia.org/wiki?curid=3647837", "title": "Maggioli Editore", "text": ""}
{"id": "3647851", "revid": "617444", "url": "https://it.wikipedia.org/wiki?curid=3647851", "title": "Duomo di Acerra", "text": ""}
{"id": "3647856", "revid": "617444", "url": "https://it.wikipedia.org/wiki?curid=3647856", "title": "Duomo di Alife", "text": ""}
{"id": "3647860", "revid": "1543377", "url": "https://it.wikipedia.org/wiki?curid=3647860", "title": "Concattedrale di Maria Santissima Assunta e Santo Stefano Vescovo", "text": "La concattedrale di Maria Santissima Assunta e Santo Stefano Vescovo \u00e8 il principale luogo di culto cattolico di Caiazzo, in provincia di Caserta. Cattedrale fino al 1986 della diocesi di Caiazzo, attualmente \u00e8 concattedrale della diocesi di Alife-Caiazzo.\nStoria.\nSecondo gli studiosi Ottaviano Melchiori e Pasquale Iadone (1762-1838) la chiesa era stata edificata su un tempio pagano, forse dedicato a Giove o Marte, in quanto nei capitelli delle colonne che sostenevano l'alta fabbrica erano visibili delle figure profane. Iadone aggiunge che, quando la cattedrale fu restaurata dai vescovi Vigilante e Piperni, quelle colonne furono rivestite di fabbrica per meglio sostenere la volta della navata centrale.\nLa chiesa fu ristrutturata pi\u00f9 volte nel corso dei secoli e le prime trasformazioni risalgono al X secolo, quando Caiazzo divenne diocesi, e al periodo della dominazione normanna.\nIl 30 settembre 1986, in forza del decreto \"Instantibus votis\" della Congregazione per i vescovi, le due sedi di Alife e Caiazzo, gi\u00e0 unite \"in persona episcopi\" l'8 aprile 1978, sono state unite con la formula \"plena unione\" e la nuova circoscrizione ecclesiastica ha assunto il nome attuale. Contestualmente la cattedrale di Caiazzo ha assunto il titolo di concattedrale della nuova diocesi.\nLa concattedrale \u00e8 stata elevata alla dignit\u00e0 di basilica minore il 29 ottobre 2013 dal cardinale Angelo Comastri.\nDescrizione.\nLa facciata esterna della chiesa \u00e8 caratterizzata da un piano inferiore con i portali rispondenti alle navate e con un piano superiore sopraelevato in corrispondenza della navata centrale. La facciata \u00e8 ripartita dalle lesene con alette laterali e relative basi e capitelli sui quali si profilano gli elementi della trabeazione. Al centro del timpano spezzato \u00e8 posto lo stemma vescovile.\nL'interno \u00e8 a pianta longitudinale, a croce latina, suddivisa in tre navate con cappelle laterali. La navata \u00e8 coperta da una volta a botte ed \u00e8 composta di tre campate i cui archi poggiano su pilastri decorati, mentre la coppia di lesene sorregge la trabeazione che si sviluppa lungo tutto il perimetro dell'aula. Sul transetto si sviluppa la cupola con finestroni che all'esterno presenta l'estradosso gradinato e terminante con una lanterna rivestita di maioliche. Le due navate laterali, pi\u00f9 basse e strette, presentano una copertura con volta a crociera costolonata."}
{"id": "3647861", "revid": "79968", "url": "https://it.wikipedia.org/wiki?curid=3647861", "title": "Informatore", "text": "Un informatore \u00e8 una persona che fornisce informazioni su una persona o organizzazione ad un'altra entit\u00e0, solitamente le forze dell'ordine, al di fuori di ogni obbligo giuridico.\nDescrizione.\nIl termine \u00e8 solitamente usato all'interno del mondo giudiziario, ma anche politico, industriale e universitario. Ad esempio l'informatore pu\u00f2 essere anche un membro di un'organizzazione criminale che fornisce informazioni alle autorit\u00e0 civili o militari sulla stessa organizzazione di cui fa parte o sui suoi membri.\nTalvolta \u00e8 invece un pregiudicato estraneo a tali fatti ma che, venutone a conoscenza, ne informa le forze dell'ordine, in cambio di favori o ricompense economiche."}
{"id": "3647862", "revid": "617444", "url": "https://it.wikipedia.org/wiki?curid=3647862", "title": "Duomo di Aversa", "text": ""}
{"id": "3647865", "revid": "74662225", "url": "https://it.wikipedia.org/wiki?curid=3647865", "title": "Santa Sofia (Badia Tedalda)", "text": ""}
{"id": "3647869", "revid": "599013", "url": "https://it.wikipedia.org/wiki?curid=3647869", "title": "Thomas Salamon", "text": "Carriera.\nClub.\nEsordisce il 9 luglio 2008 contro il Salisburgo.\n2020 FK S\u016bduva."}
{"id": "3647873", "revid": "729019", "url": "https://it.wikipedia.org/wiki?curid=3647873", "title": "Isola Raspberry", "text": " \nL'isola Raspberry (isola del lampone) \u00e8 un'isola dell'arcipelago Kodiak, in Alaska (USA). Si trova 2\u00a0km a nord-ovest dell'isola Whale, all'estremit\u00e0 sud-occidentale di Afognak, da cui la divide lo stretto di Raspberry. L'isola \u00e8 separata da Kodiak dallo stretto di Kupreanof. A nord-ovest lo stretto di \u0160elichov la separa dalla penisola di Alaska. Vicino alla sua punta orientale si trova una piccola isola chiamata Little Raspberry ().\nL'isola, lunga 29\u00a0km e larga dai 4,8\u00a0km ai 12,9\u00a0km, ha una superficie di 200,4\u00a0km\u00b2, un'altitudine massima di 747\u00a0m e una popolazione residente di 4 persone (censimento del 2000) che abitano a Port Wakefield, sulla costa nord-est. Amministrativamente appartiene al Borough di Kodiak Island e al Census-designated place di Aleneva.\nStoria.\nOriginariamente l'isola era stata abitata da indigeni aleuti per oltre 7000 anni. I commercianti di pellicce russi presero il controllo delle isole nel XVIII secolo e fecero quasi sparire le lontre marine che ora sono di nuovo numerose.\nNel XX secolo vi erano sull'isola dei conservifici di pesce. Erano stati notati dei depositi alluvionali auriferi nel 1915, tuttavia l'attivit\u00e0 mineraria termin\u00f2 nel 1935.\nAltre varianti del suo nome sono state: \"ostrov Malinovoy\" (in russo \u041c\u0430\u043b\u0438\u043d\u0430 \"malina\" significa lampone) o \"Sievernoi\", cio\u00e8 \"North Island\" (isola del Nord), \"Bolshoi Malinof\", \"Bolshoy Malinovoy\", \"Yukuk\".\nFlora e fauna.\nIl peccio di Sitka \u00e8 uno degli alberi pi\u00f9 diffusi sull'isola. Vi sono foreste di peccio di Sitka, specie di ontani e cespugli di rose selvatiche. Ad altitudini pi\u00f9 elevate vi sono mirtilli selvatici e \"cranberry\".\nLa fauna selvatica dell'isola comprende il cervo Sitka (una sottospecie del cervo mulo), la volpe rossa e l'orso Kodiak, nonch\u00e9 la fratercula dai ciuffi e l'aquila di mare dalla testa bianca.\nLe isole Afognak e Raspberry sono le uniche in Alaska ad avere una popolazione di wapiti. In quanto ai wapiti di Roosevelt, sono stati introdotti nel 1928 dallo stato di Washington, si sono adattati bene sull'isola ed alcuni esemplari maschi raggiungono il peso di 600\u00a0kg. Un'altra specie introdotta con successo \u00e8 il topo muschiato. Le balene si aggirano comunemente nello stretto di Rasberry, ma devono tornare indietro perch\u00e9 l'acqua diventa troppo bassa, i canoisti approfittano di questo fenomeno e attendono di vederle passare di nuovo sulla via del ritorno verso le acque profonde."}
{"id": "3647883", "revid": "287204", "url": "https://it.wikipedia.org/wiki?curid=3647883", "title": "Sh2-61", "text": "Sh2-61 \u00e8 una piccola nebulosa a emissione visibile nella costellazione dello Scudo.\nSi individua nella parte settentrionale della costellazione, circa 3\u00b0 a nord della stella e circa 3\u00b0 a ovest della stella ; si estende per soli due minuti d'arco in direzione di una regione della Via Lattea fortemente oscurata da alcuni banchi di polveri oscure. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a soli 5\u00b0 dall'equatore celeste, pu\u00f2 essere osservata indistintamente da tutte le regioni popolate della Terra.\nIn passato questa nebulosa \u00e8 stata spesso scambiata per una nebulosa planetaria, al punto che possiede anche delle sigle di cataloghi interamente dedicati a questo tipo di oggetti; in realt\u00e0 si tratta di una piccola regione H II di forma rotondeggiante, situata sul bordo esterno del Braccio del Sagittario alla distanza di circa 2300\u00a0parsec (circa 7500 anni luce) dal sistema solare. Uno dei pochi studi che prendono in esame questa nebulosa afferma che essa riceve la radiazione ionizzante di due stelle di classe spettrale B, in particolare due stelle azzurre di sequenza principale di classe B2V e B5.5V e magnitudine apparente rispettivamente pari a 12,78 e 13,94; lo stesso studio fornisce per la nube un valore di distanza di 1700\u00a0parsec."}
{"id": "3647887", "revid": "461628", "url": "https://it.wikipedia.org/wiki?curid=3647887", "title": "Duomo di Caserta", "text": ""}
{"id": "3647889", "revid": "1573940", "url": "https://it.wikipedia.org/wiki?curid=3647889", "title": "Filabad", "text": "F\u012bl\u0101b\u0101d (farsi \u0641\u064a\u0644 \u0627\u0628\u0627\u062f) \u00e8 una citt\u00e0 dello shahrest\u0101n di Farsan, circoscrizione Centrale, nella provincia di Chahar Mahal e Bakhtiari. Aveva, nel 2006, una popolazione di 4.713 abitanti."}
{"id": "3647890", "revid": "339392", "url": "https://it.wikipedia.org/wiki?curid=3647890", "title": "Duomo di Ischia", "text": ""}
{"id": "3647891", "revid": "617444", "url": "https://it.wikipedia.org/wiki?curid=3647891", "title": "Duomo di Pompei", "text": ""}
{"id": "3647895", "revid": "155634", "url": "https://it.wikipedia.org/wiki?curid=3647895", "title": "Queensland Open 1990 - Doppio femminile", "text": "La finale del doppio femminile del Queensland Open 1990, torneo di tennis che fa parte del WTA Tour nell'ambito del WTA Tour 1990, \u00e8 stata vinta dalle cecoslovacche Jana Novotn\u00e1 e Helena Sukov\u00e1 (tds n. 1). In finale hanno sconfitto l'australiana Hana Mandl\u00edkov\u00e1 e la statunitense Pam Shriver (tds n. 2) con il punteggio di 6-3, 6-1."}
{"id": "3647901", "revid": "767487", "url": "https://it.wikipedia.org/wiki?curid=3647901", "title": "Un proiettile per Pretty Boy", "text": "Un proiettile per Pretty Boy (\"A Bullet for Pretty Boy\") \u00e8 un film drammatico statunitense del 1970 diretto da Larry Buchanan e basato sulla vita del criminale Charles Arthur Floyd, soprannominato \"Pretty Boy\", attivo negli anni venti del XX secolo.\nTrama.\nStati Uniti, anni venti. Charles \"Pretty Boy\" Floyd \u00e8 un gangster che ha ucciso l'assassino di suo padre ammazzato nel corso di una rapina. Condannato a sei anni di lavori forzati, evade per recarsi dalla moglie, Ruby, e dal figlio. Diviene rapinatore di banche e si unisce ad una banda di criminali che presto diventano tra i principali ricercati dalla polizia a causa di una serie di fortunate rapine. Sulle sue tracce si mette l'agente federale Otto Hossler. Dopo una prima cattura e una nuova evasione, in un finale convulso, nel quale Pretty Boy comprende che per lui \u00e8 finita, tenta di rivedere per l'ultima volta la moglie ma viene ucciso da Hossler nel corso di una sparatoria.\nProduzione.\nIl film \u00e8 stato prodotto dalla American International Pictures e girato a Dallas, Texas con un budget stimato in 350.000 dollari (\u00e8 stato uno dei budget pi\u00f9 alti messi a disposizione di Larry Buchanan, noto regista di B-Movie e produzioni a basso costo).\nDistribuzione.\nAlcune delle uscite internazionali sono state:"}
{"id": "3647902", "revid": "83533730", "url": "https://it.wikipedia.org/wiki?curid=3647902", "title": "A Bullet for Pretty Boy", "text": ""}
{"id": "3647903", "revid": "599013", "url": "https://it.wikipedia.org/wiki?curid=3647903", "title": "Stefan Bliem", "text": ""}
{"id": "3647907", "revid": "161273", "url": "https://it.wikipedia.org/wiki?curid=3647907", "title": "Sh2-62", "text": "Sh2-62 \u00e8 una nebulosa a emissione visibile nella costellazione della Coda del Serpente.\nSi individua nella parte orientale della costellazione, circa 2\u00b0 a sudest della stella sul confine con la costellazione dello Scudo; la sua luce filtra attraverso una fessura del grande complesso di nebulose scure che costituiscono la Fenditura dell'Aquila. Il periodo pi\u00f9 indicato per la sua osservazione nel cielo serale ricade fra giugno e novembre; trovandosi a soli 4\u00b0 dall'equatore celeste, pu\u00f2 essere osservata indistintamente da tutte le regioni popolate della Terra.\nLa difficolt\u00e0 maggiore che si incontra nello studio di questa regione H II \u00e8 dovuta alla sua posizione, dato che appare oscurata da dense nubi di polveri non illuminate; la sua distanza \u00e8 stata ricavata dallo studio della giovane protostella MWC297, associata a questa nebulosa, che ha fornito un valore di 260\u00a0parsec (848 anni luce). Sh2-62 si trova pertanto all'interno del Braccio di Orione, sul bordo della Cintura di Gould. Il catalogo di nebulose compilato da Bernes nel 1977 indica quest'oggetto come una nebulosa a riflessione."}
{"id": "3647942", "revid": "74801", "url": "https://it.wikipedia.org/wiki?curid=3647942", "title": "Michael Craze", "text": ""}
{"id": "3647947", "revid": "1543377", "url": "https://it.wikipedia.org/wiki?curid=3647947", "title": "Mikho Mossulishvili", "text": "Biografia.\nMikho Mossulishvili si \u00e8 laureato nella facolt\u00e0 di Geologia e Geografia dell'Universit\u00e0 statale di Tbilisi nel 1986, con la qualifica di ingegnere geologo. Tra il 1981 e il 1984 frequent\u00f2 il corso di laurea breve in Drammaturgia Cinematografica (classe di Erlom Ahvlediani e Davit Agiashvili). Dopo aver lavorato per un breve periodo come geologo, prosegu\u00ec come giornalista, scrivendo per vari periodici georgiani. \u00c8 autore di romanzi, racconti, opere teatrali in lingua georgiana nonch\u00e9 traduttore di tre romanzi di Boris Akunin. Le sue pi\u00e8ce, messe in scena da vari teatri georgiani, sono state presentate anche in versioni radiofoniche e televisive. Alcune delle sue opere sono tradotte nel lettone, inglese tedesco, armeno e russo. \nLa sua opera principale, il romanzo picaresco \"Il volo senza una botte\", \u00e8 uno dei best seller della narrativa georgiana contemporanea.\nIl libro biografico di Mikho Mossulishvili su Vazha-Pshavela presenta una nuova visione della vita del poeta e del suo stile unico. Il libro \u00e8 fondamentalmente fatto di riflessioni dell'autore su cinque opere del poeta (\"Aluda Ketelauri\" (1888), \"Bakhtrioni\" (1892), \"L'ospite\" (1893), \"La vendetta\" (1897), \"Il mangiatore di serpente\" (1901)) e sono basate sul principio della sezione aurea). Mikho Mossulishvili cerca le origini della profondit\u00e0 e del fascino del pensiero di Vazha-Pshavela nella mitologia georgiana, il che fa dell'opera del poeta un fenomeno del tutto particolare per la letteratura mondiale.\nMikho Mossulishvili \u00e8 sposato e ha una figlia."}
{"id": "3647949", "revid": "729019", "url": "https://it.wikipedia.org/wiki?curid=3647949", "title": "Castello di Montecchio Emilia", "text": "Il castello di Montecchio \u00e8 stato un edificio difensivo sito a Montecchio Emilia, in provincia di Reggio Emilia.\nStoria.\nIn un documento del 1114, firmato da Matilde di Canossa, vi \u00e8 il primo riferimento al castello che, data la sua posizione strategica, a ridosso del corso dell'Enza, svolgeva un'importante funzione nel sistema difensivo pedecollinare progettato dai Canossa.\nNel XIII secolo fu occupato dal comune di Parma che per\u00f2 dovette combattere a lungo le signorie ed i vescovati vicini per manterlo. \nNel 1247 la ghibellina Parma cadde nelle mani dei guelfi, ma Montecchio rimase fedele all'imperatore. Assunsero quindi il comando del castello i Vicedomini, che ne mantennero il possesso fino al 1348. Nel 1317 Giberto III da Correggio lo distrusse e lo smantell\u00f2 e nel 1348 Obizzo III d'Este lo cedette ai Visconti, che ne cacciarono i precedenti feudatari e v'imposero un loro vicario, fortificandolo ulteriormente.\nNel 1426 la rocca venne restaurata per mano di Agnolo della Pergola. Tra il 1440 ed il 1455 sub\u00ec diversi interventi, cos\u00ec come sotto le successive dominazioni di Guido Torelli e degli Estensi, che nel 1486 occuparono definitivamente Montecchio.\nDal 1638 nel castello si insedi\u00f2 Luigi I d'Este, con il titolo di marchese di Montecchio. Sotto di lui la fortezza divenne oggetto di numerosi interventi, come la chiusura delle Fosse della Rocchetta, che cingevano il perimetro della struttura (1649).\nTra il 1813 ed il 1823 vennero edificati i portici, sul lato rivolto verso la piazza.\nDescrizione.\nIl castello delimita, dal lato ovest, il centro storico di Montecchio. Presenta una pianta quadriltera irregolare, frutto delle riparazioni che si sono susseguite nel corso dei secoli. La parte pi\u00f9 antica, ossia quella dell'orologio, risale al periodo matildico. Entrambe le torri sono dotate di copertura e di un giro completo di merlatura."}
{"id": "3647958", "revid": "201303", "url": "https://it.wikipedia.org/wiki?curid=3647958", "title": "Analisi di regressione", "text": ""}
{"id": "3647963", "revid": "371529", "url": "https://it.wikipedia.org/wiki?curid=3647963", "title": "Frazer Hines", "text": ""}
{"id": "3647970", "revid": "43262119", "url": "https://it.wikipedia.org/wiki?curid=3647970", "title": "Arthur the King", "text": ""}
{"id": "3647977", "revid": "110157", "url": "https://it.wikipedia.org/wiki?curid=3647977", "title": "New York Navy Yard", "text": "Il New York Navy Yard, o New York Naval Shipyard o ancora Brooklyn Navy Yard \u00e8 stato un cantiere navale della citt\u00e0 di New York nel \"borough\" di Brooklyn, a 2,7\u00a0km a nord di Battery Park, sulla riva orientale dell'East River.\nStoria.\nL'esistenza del cantiere risale alla rivoluzione americana e vi venivano realizzate navi mercantili, ma dal 1801 le autorit\u00e0 federali decisero di utilizzare lo stabilimento per la US Navy e da allora \u00e8 diventato uno dei pi\u00f9 attivi cantieri degli Stati Uniti d'America. Numerose unit\u00e0 vennero realizzate durante la guerra di secessione, per poi nel corso della seconda guerra mondiale arrivare ad impiegare 70\u00a0000 persone. Il cantiere \u00e8 stato chiuso nel 1966.\nTra le navi realizzate nel cantiere le corazzate e della classe Iowa.\nFu presso questi cantieri che venne equipaggiata la motosilurante \"PT-109\", al comando della quale l'allora (1943) sottotenente di vascello John Fitzgerald Kennedy (il futuro Presidente degli Stati Uniti d'America) combatt\u00e9 nel teatro di guerra del Pacifico durante la seconda guerra mondiale e il cui naufragio, provocato dallo speronamento del cacciatorpediniere giapponese \"Amagiri\", diede a John Kennedy l'occasione di un comportamento eroico nel portare a salvamento i superstiti del suo equipaggio."}
{"id": "3647979", "revid": "767487", "url": "https://it.wikipedia.org/wiki?curid=3647979", "title": "Sassy (batterista)", "text": "Biografia.\nSASSY inizi\u00f2 a suonare la batteria da ragazzo, ispirato da batteristi come Lars Ulrich (Metallica). Nel 2000 frequenta il primo anno di liceo, e qui stringe una forte amicizia con MEG, con cui agli inizi del 2001 fond\u00f2 la sua prima band, gli ANTI-NOBUNAGA (nel 2004 divenuti HIGH and MIGHTY COLOR). Agli inizi si trattava proprio di una cover band dei Metallica (band preferita dei due), ma poi il duo cominci\u00f2 a comporre musica originale, spinti dall'ingresso di Mackaz, Kazuto e Y\u016bsuke nel gruppo. Con questa formazione la band registr\u00f2 il demo \"Decide\" nel 2003, che SASSY invi\u00f2 a tutte le principali Major, fino ad ottenere un contratto con Sony Music, con cui la band raggiunse l'apice del successo.\nNel 2009 collabor\u00f2 con gli abingdon boys school di T.M.Revolution, registrando la batteria per il singolo di successo , utilizzato come sigla d'apertura dell'anime \"Tokyo Magnitude 8.0\". Questa collaborazione si ripet\u00e9 l'anno successivo, registrando la batteria per una traccia del terzo album della band.\nDopo lo scioglimento della band nell'estate 2010, SASSY si un\u00ec agli LM.C per alcune date del tour promozionale dell'album \"Wonderful Wonderholic\", per poi venire confermato e pubblicare con loro numerosi singoli. Sempre nel 2010 support\u00f2 gli ORANGE RANGE in alcune date. Nel 2011 fond\u00f2 gli ANEMONE is HERE insieme a ASAMI (Guardian Hacker), ANGELO (Wistaria) e Y.O.U. (), con cui pubblic\u00f2 il singolo \"Eternity\" il 13 luglio e l'EP \"7\" il 24 agosto. Sempre nel 2011 collabor\u00f2 con la giovanissima idol nippo-americana Kylee Saunders, suonando la batteria nel brano \"BRAND NEW WAVE\", pubblicato il 23 novembre 2011 nel suo album \"17\".\nNel 2016 collabor\u00f2 nuovamente con gli ORANGE RANGE, registrando la batteria in un brano pubblicato nella raccolta \"En Ban\".\nIl 23 agosto 2017 fond\u00f2 la band DracoVirgo insieme ad altri due ex-membri degli HaMC (mACKAz e M\u0101kii), la quale debutt\u00f2 il 26 febbraio 2018 col singolo \"KAIBUTSU\"."}
{"id": "3647985", "revid": "1354930", "url": "https://it.wikipedia.org/wiki?curid=3647985", "title": "Luciano Dalla Bona", "text": "Professionista dal 1966 al 1970, fu due volte campione mondiale e vicecampione olimpico nella cronometro a squadre.\nCarriera.\nDa dilettante vinse un argento olimpico a Tokyo 1964, due ori mondiali ad Albertville 1964 e a Lasarte 1965 e un bronzo mondiale a N\u00fcrburgring 1966, sempre nella 100\u00a0km a squadre. Nel 1964, la squadra era completata da Ferruccio Manza, Pietro Guerra e Severino Andreoli, nel 1965 da Mino Denti, Pietro Guerra e Giuseppe Soldi, nel 1966 da Attilio Benfatto, Mino Denti e Pietro Guerra.\nDa professionista vest\u00ec la divisa della Salvarani e gareggi\u00f2 prevalentemente come gregario. Vinse comunque il Gran Premio Citt\u00e0 di Camaiore nel 1967, una tappa al Giro d'Italia 1968 e una tappa al Giro delle Marche dello stesso anno. Si ritir\u00f2 dal professionismo al termine del 1970.\nAnche il fratello Giovanni \u00e8 stato ciclista professionista."}
{"id": "3647987", "revid": "111072450", "url": "https://it.wikipedia.org/wiki?curid=3647987", "title": "Corno d'Olen", "text": "Il Corno d'Olen (2.556 ; \"Olenhoure\" in walser) \u00e8 una montagna dei Contrafforti valsesiani del Monte Rosa nelle Alpi Pennine.\nCaratteristiche.\nLa montagna si trova sopra Alagna Valsesia. Alla vicina \"Bocchetta delle Pisse\" arrivano gli impianti di risalita da Alagna. Ai pedi del monte, a 2.340 , si trova il \"Lago del Corno d'Olen\"."}
{"id": "3647990", "revid": "125235772", "url": "https://it.wikipedia.org/wiki?curid=3647990", "title": "Shuma-Gorath", "text": "Shuma-Gorath \u00e8 un personaggio dei fumetti Marvel Comics, basato su una delle creazioni di Robert E. Howard e su Starro della DC Comics. Viene inizialmente menzionato senza apparire in \"Marvel Premiere\" n. 5 (novembre 1972), scritto da Gardner F. Fox e disegnato da Irv Wesley; quindi appare in scena compiutamente in \"Marvel Premiere\" n. 10 (settembre 1973), scritto da Steve Englehart e disegnato da Frank Brunner. \u00c8 uno dei pi\u00f9 pericolosi nemici del Dottor Strange.\nStoria editoriale.\nIl personaggio appare successivamente in \"Premiere Marvel\" numero 14 (marzo 1974): Shuma-Gorath appare sulla Terra preistorica e viene sconfitto da Sise-Neg, \"Doctor Strange\" (Vol. 2) n. 81 (febbraio 1987); \"Strange Tales\" (Vol. 2) n. 15/04 (aprile 1987-aprile 1988): la seconda battaglia tra Strange e Shuma-Gorath avviene in numero 13-14; \"Fantastic Four\" (Vol. 1) n. 314 (maggio 1988): la storia da Strange Tales attraversa ed ha effetti su Dr. Strange in \"Strange Tales\" (Vol. 2) n. 15; \"Conan the Barbarian\" n. 252 (gennaio 1992), nn. 258-260 (luglio-settembre 1992): Shuma-Gorath \u00e8 brevemente resuscitato in Era hyboriana, anche se il personaggio appare significativamente diverso da quello normale; \"Marvel Knights\" nn. 26-27 (marzo-aprile 2006): sconfigge i Fantastici Quattro.\nBiografia.\nDurante la preistoria, Shuma-Gorath governava il mondo e richiedeva sacrifici umani fino a quando non fu bandito dallo stregone viaggiatore nel tempo Sise-Neg. L'entit\u00e0 alla fine ritorna durante l'era hyboriana, ma viene imprigionata all'interno di una montagna dal potere del dio Crom. Shuma-Gorath continua ad avere un'influenza sulla Terra fino a quando non viene rimandato nella sua dimensione natale da Crom.\nQuando l'entit\u00e0 cerca di tornare sulla Terra attraverso la mente dell'Antico, il suo discepolo Dottor Strange \u00e8 costretto a ucciderlo per impedirlo. Anni dopo, Strange combatte Shuma-Gorath nella sua dimensione domestica e, sebbene vittorioso, diventa gradualmente una nuova versione dell'entit\u00e0. Strange si suicida per impedire questa trasformazione e viene resuscitato da un alleato. Lo stregone Nicholas Scratch convoca l'entit\u00e0 sulla Terra, ma viene respinta dagli sforzi combinati del Dottor Strange, dei Fantastici Quattro, dei Sette di Salem e di Diablo.\nShuma-Gorath si rivela infine essere uno dei quattro immortali \"multi-angolari\" extra-dimensionali che guidano un'invasione metafisica da una dimensione chiamata \"cancroverso\". Nel tentativo di distruggere la Morte stessa, l'entit\u00e0 e i suoi alleati sono resi inerti dalla forma concettuale della Morte e successivamente sono intrappolati nel cancroverso quando viene distrutto. Shuma-Gorath sopravvive e tenta ancora una volta di invadere la Terra, ma viene respinto dai Vendicatori con la Lancia del Destino.\nDurante la trama di \"Infinity\" del 2013, il servo di Thanos, Ebony Maw, manipola il dottor Strange per evocare Shuma-Gorath per le strade di New York. La creatura incontra Luke Cage e la sua nuova squadra di Vendicatori. Blue Marvel arriva sulla scena della battaglia e vola attraverso la testa di Shuma-Gorath, distruggendo la sua manifestazione fisica. Il corpo astrale di Shuma-Gorath possiede una folla di persone a New York e tenta di ricrearsi sulla Terra. Viene indebolito dagli attacchi mistici di Power Man e White Tiger e infine bandito da Monica Rambeau, che penetra nell'occhio di Shuma-Gorath come un raggio di luce e disperde l'entit\u00e0 dall'interno.\nLa trama di The Last Days of Magic descrive Shuma-Gorath come responsabile della distruzione del pianeta natale del personaggio Imperator, leader dell'Empirikul, inviando un gruppo di stregoni malvagi alla sua famiglia. Questo porta l'Imperatore a dedicare la sua vita a distruggere la magia in ogni universo.\nPi\u00f9 tardi, durante una battaglia, Dormammu afferma al Dottor Strange che ha aiutato l'Empirikul a trovare Shuma-Gorath, che \u00e8 stato sconfitto dall'Imperator. Il dottor Strange in seguito bandisce Dormammu nello stesso Shuma-Gorath, che era visibilmente ferito e in cerca di vendetta.\nPoteri e abilit\u00e0.\nShuma-Gorath \u00e8 un'antica forza del caos, il sovrano immortale, quasi invincibile e simile a un dio di quasi un centinaio di universi alternativi, in grado di proiettare energia, mutare forma, teletrasporto, levitazione e alterare la realt\u00e0.\n\u00c8 descritto come molto pi\u00f9 potente di altri potenti nemici demoniaci, come Satannish e Mephisto, ed \u00e8 in grado di distruggere automaticamente pi\u00f9 galassie attraverso la sola pressione della sua aura."}
{"id": "3647992", "revid": "287204", "url": "https://it.wikipedia.org/wiki?curid=3647992", "title": "Gran Premio motociclistico di Spagna 1963", "text": "Il Gran Premio motociclistico di Spagna fu il primo appuntamento del motomondiale 1963.\nSi svolse il 5 maggio 1963 presso il circuito del Montju\u00efc. Erano in programma le classi 50 125, 250 e sidecar.\nIl programma comprendeva anche una gara della categoria \"Formula Junior 250\" vinta dallo spagnolo Ricardo Fargas (Ducati-Mototrans).\nPrima gara iridata quella della 50, nella quale Hans-Georg Anscheidt ebbe ragione di Hugh Anderson solo all'ultimo giro.\nIn 125 la lotta si restrinse alle Honda di Luigi Taveri e Jim Redman, con lo svizzero che vinse in volata sul compagno di Marca.\nLa 250 vide il ritorno alla vittoria di Tarquinio Provini e della Moto Morini, i quali batterono tutti i record precedenti.\nChiuse il programma la gara dei sidecar, dominata da Max Deubel.\nClasse 250.\n10 piloti alla partenza.\nClasse 125.\n25 piloti alla partenza.\nClasse 50.\n18 piloti alla partenza.\nClasse sidecar.\n8 equipaggi alla partenza."}
{"id": "3647993", "revid": "298229", "url": "https://it.wikipedia.org/wiki?curid=3647993", "title": "Ricardo Mej\u00eda", "text": "Biografia.\n\u00c8 stato campione dello Skyrunner World Series nel 2006 dopo aver vinto quattro delle cinque gare a cui ha partecipato. Nel 2009 si \u00e8 classificato al primo posto nella Iraz\u00fa Skyrace in Costa Rica."}
{"id": "3648004", "revid": "775372", "url": "https://it.wikipedia.org/wiki?curid=3648004", "title": "Direttore delle comunicazioni della Casa Bianca", "text": "Il direttore delle comunicazioni della Casa Bianca (\"White House Director of Communications\"), noto anche come assistente del Presidente per le comunicazioni \u00e8 un membro dell'ufficio esecutivo del Presidente degli Stati Uniti d'America. Si occupa delle relazioni del suddetto con i media, In linea generale il direttore delle comunicazioni \u00e8 responsabile della promozione dell'immagine del Presidente e delle sue pubbliche relazioni.\nLa figura del direttore delle comunicazioni venne istituita nel 1969 dal presidente Nixon. Da allora tutti coloro che hanno rivestito questo ruolo hanno lavorato parallelamente al portavoce della Casa Bianca e addirittura nei primi mesi dell'amministrazione Clinton, il direttore delle comunicazioni George Stephanopoulos svolse de facto le funzioni della portavoce Dee Dee Myers.\nGeneralmente il direttore delle comunicazioni viene selezionato fra i collaboratori che durante la campagna elettorale hanno gestito le pubbliche relazioni del candidato presidente.. Il direttore attualmente in carica \u00e8 Kate Bedingfield."}
{"id": "3648011", "revid": "617444", "url": "https://it.wikipedia.org/wiki?curid=3648011", "title": "Duomo di Sessa Aurunca", "text": ""}
{"id": "3648017", "revid": "617444", "url": "https://it.wikipedia.org/wiki?curid=3648017", "title": "Duomo di Teano", "text": ""}
{"id": "3648019", "revid": "4106", "url": "https://it.wikipedia.org/wiki?curid=3648019", "title": "Collinelli", "text": ""}
{"id": "3648022", "revid": "880827", "url": "https://it.wikipedia.org/wiki?curid=3648022", "title": "Duomo di Telese Terme", "text": ""}
{"id": "3648025", "revid": "617444", "url": "https://it.wikipedia.org/wiki?curid=3648025", "title": "Duomo di Montevergine", "text": ""}
{"id": "3648030", "revid": "599013", "url": "https://it.wikipedia.org/wiki?curid=3648030", "title": "Ronald Spuller", "text": "Carriera.\nClub.\nEsordisce il 27 settembre 2008 nella sconfitta 1-2 contro il Salisburgo."}
{"id": "3648031", "revid": "310175", "url": "https://it.wikipedia.org/wiki?curid=3648031", "title": "Dalla Bona", "text": ""}
{"id": "3648034", "revid": "617444", "url": "https://it.wikipedia.org/wiki?curid=3648034", "title": "Duomo di Campagna", "text": ""}
{"id": "3648035", "revid": "486946", "url": "https://it.wikipedia.org/wiki?curid=3648035", "title": "Duomo di Acerno", "text": ""}
{"id": "3648036", "revid": "767487", "url": "https://it.wikipedia.org/wiki?curid=3648036", "title": "L'Ave Maria", "text": " L'Ave Maria \u00e8 un film drammatico del 1982, diretto da Nin\u00ec Grassia, che ha curato anche la produzione, il soggetto e la sceneggiatura. \u00c8 il secondo dei cinque film che il cantante Nino D'Angelo ha girato con il regista.\nTrama.\nNino, vedovo con un figlio di nome Ciro, si esibisce come cantante in vari locali e vive assieme agli zii di suo figlio, Pasqualino e Caterina e fa il benzinaio. Un giorno, Nino incontra casualmente Angela, fidanzata con Gaetano, con cui inizia a frequentarsi, a cui non rivela di avere un figlio e che Nino non sa di essere la maestra di suo figlio; nel frattempo Nino partecipa ad un concorso canoro televisivo dove viene notato dalla produttrice discografica Claudia che gli promette un contratto, che non si concretizza per colpa di suo marito che lo rifiuta. Nel frattempo l'amicizia creatasi fra Nino e Angela si trasforma in una vera e propria storia d'amore.\nQuando Angela chiama il padre di Ciro per esporgli i problemi dell'alunno, la maestra scopre la verit\u00e0. Inizialmente Angela \u00e8 arrabbiata con Nino, ma quest'ultimo riesce in seguito a farsi perdonare dalla maestra, tanto da accompagnarla a casa. Mentre passeggiano assieme i due vengono notati da Gaetano, che prima minaccia Nino affinch\u00e9 non frequenti pi\u00f9 la sua futura sposa e maestra di Ciro e poi fa mettere dal suo scagnozzo nell'automobile di Nino dei soldi falsi in suo possesso e di fare una denuncia anonima per farlo arrestare e allontanarlo da Angela. Dopo aver scontato qualche mese di detenzione, Nino esce dal carcere e viene ingaggiato dalla produttrice Claudia con cui intraprende anche una relazione sentimentale: Nino \u00e8 per\u00f2 costretto a stare lontano per un po' di tempo da Ciro e da Angela. Claudia \u00e8 per\u00f2 ingelosita dalla relazione tra Angela e Nino, tanto che quest'ultimo per non rinunciare alla sua carriera decide di lasciare Angela per partire per una tourn\u00e9e in Sud America, che durer\u00e0 due settimane.\nDopo le due settimane di tourn\u00e9e in Sud America, Nino \u00e8 in procinto di ritornare a casa e Ciro decide di andarlo a prendere all'aeroporto in bici, venendo per\u00f2 investito da un'automobile riportando un trauma cranico. Nino assiste il figlio all'ospedale e viene raggiunto da Claudia che lo invita a rimettersi assieme con Angela per dare una figura materna a Ciro. Ciro si risveglia dal coma e rivela a Nino che Angela \u00e8 in procinto di sposarsi con Gaetano: Nino recandosi nella chiesa dove si svolge la funzione riesce ad impedire il matrimonio rimettendosi assieme con Angela, mentre Gaetano viene arrestato dalla polizia per spaccio di denaro falso.\nProduzione.\nIl film \u00e8 stato prodotto dalla Giada Cinematografica. Le scene sono state girate a Napoli e anche a Castel Volturno.\nSi esibiscono nel film \"I Sergenti a Sonagli\", duo formato da Renato Rutigliano e Gino Briglione e appare il piccolo Carmine Jorio, che parteciper\u00e0 a un altro film di Nino D'Angelo, \"L'ammiratrice\".\nDistribuzione.\nLa pellicola \u00e8 stata distribuita il 12 ottobre 1982."}
{"id": "3648044", "revid": "304380", "url": "https://it.wikipedia.org/wiki?curid=3648044", "title": "Ruggero Amico", "text": ""}
{"id": "3648049", "revid": "282094", "url": "https://it.wikipedia.org/wiki?curid=3648049", "title": "Fortezza di San Pietro e San Paolo", "text": ""}
{"id": "3648057", "revid": "767487", "url": "https://it.wikipedia.org/wiki?curid=3648057", "title": "Attilio Brugnoli", "text": "Biografia.\nComp\u00ec gli studi musicali al Conservatorio San Pietro a Majella di Napoli, dove fu allievo di Florestano Rossomandi (pianoforte) e Paolo Serrao (composizione). Diplomatosi nel 1901, si dedic\u00f2 al concertismo, ottenendo significativi successi in Italia, in Germania \u2013 dove conobbe Ferruccio Busoni \u2013 e in altri paesi europei. \"Nel 1905 partecip\u00f2 a Parigi al concorso internazionale A. Rubinstein per pianisti compositori, vincendo il primo premio per la composizione, sebbene fra i concorrenti figurasse anche un compositore che, pi\u00f9 tardi, si sarebbe rivelato come uno dei grandi musicisti del '900: l'ungherese B\u00e9la Bart\u00f3k\". \nInsegn\u00f2 pianoforte al Conservatorio Arrigo Boito di Parma dal 1907 al 1920, al Conservatorio Luigi Cherubini di Firenze dal 1920 al 1923 e, dal 1923, al Conservatorio Santa Cecilia di Roma, dove successe ad Alfredo Casella.\nIl musicologo.\nNel 1928 e nel 1930 Brugnoli tenne all'Universit\u00e0 per stranieri di Firenze tre lezioni - \u201cLa fuga\u201d, \u201cLa sonata\u201d e \u201cLa musica romantica\u201d \u2013 con l'intento di dimostrare l'influenza determinante \u201cdi alcune forme musicali tipicamente italiane, come il melodramma, sulla formazione e rivoluzione della musica strumentale\u201d e mettendo in luce \u201caspetti essenziali di grandi figure come Frescobaldi, Scarlatti, Clementi, Martucci e Busoni\". Queste lezioni furono poi riunite nel volume pubblicato a Torino nel 1932 col titolo \"La musica pianistica italiana dalle origini al 1900\". \nNotevole fu anche la sua opera di trascrittore ed editore, per la Ricordi di Milano, di testi musicali, tra cui le opere di Frescobaldi, di Fryderyk Chopin, gli Studi di Liszt e un Concerto in do maggiore per pianoforte e orchestra di Paisiello.\nGli studi sulla tecnica pianistica.\nNei primi anni venti Brugnoli pubblic\u00f2 sulla rivista \u201cIl pianoforte\u201d alcuni articoli sulla tecnica pianistica, che, ampliati, confluirono nell'opera \"Dinamica pianistica. Trattato sull'insegnamento razionale del pianoforte e sulla motilit\u00e0 muscolare ne' suoi aspetti psicofisiologici\", pubblicata a Milano nel 1926 e ristampata pi\u00f9 volte fino a tempi recenti.\nL'importanza del trattato del Brugnoli sta nel tentativo di coniugare la funzione fondamentale del peso (fattore essenziale per la produzione del suono) e della rilassatezza (i principi della nuova tecnica pianistica \u201cnaturale\u201d o tecnica del peso illustrati da Steinhausen, Breithaupt, Bandmann e altri teorici e didatti agli inizi del Novecento) con l'azione muscolare delle dita. Brugnoli intuisce che tale azione non pu\u00f2 essere identificata con l'articolazione delle dita isolate al modo della tecnica digitale ottocentesca (ovviamente incompatibile con i principi del peso e della rilassatezza), bens\u00ec con la naturale \"prensilit\u00e0\" della mano: lo scatto delle dita sui tasti si fonda sul \u201cgesto prensile\u201d , che diventa in tal modo il punto terminale della catena spalla-braccio-mano. Egli suggerisce pertanto, oltre agli esercizi di caduta inerziale (proposti all'inizio senza la tastiera), anche originali esercizi di prensilit\u00e0, per i quali ide\u00f2 anche alcuni apparecchi come il \"ditale pr\u00e9nsile Brugnoli\".\nIn implicita contraddizione con questa ed altre idee innovative sono presenti nel Brugnoli anche alcune convinzioni tradizionali come quella dell'immobilit\u00e0 della mano e della meccanicit\u00e0 dell'esercizio, da costruire come \"cura fisica\", \"facendo astrazione da qualsiasi legame estetico inerente a disegni musicali\". In realt\u00e0 l'impostazione generale del trattato del didatta romano, con le iniziali dettagliate descrizioni anatomiche e la fiducia riposta nell'utilit\u00e0 di apparecchi ausiliari, risente di un ideale di scientificit\u00e0 di matrice tardo positivistica. \nSingolari appaiono infine le aspre critiche rivolte da Brugnoli ai teorici della tecnica fisiologica o tecnica del peso (soprattutto a Breithaupt e a Mugellini, che da Breithaupt dipende), i cui principi sono peraltro sostanzialmente assunti, come si \u00e8 visto, nel suo trattato, ed a Matthay, di cui pure mostra di condividere le osservazioni sulla decisiva funzione della rotazione dell'avambraccio nella tecnica pianistica."}
{"id": "3648062", "revid": "161273", "url": "https://it.wikipedia.org/wiki?curid=3648062", "title": "Sh2-64", "text": "Sh2-64 (nota anche come Westerhout 40, W40, o RCW 174) \u00e8 una nebulosa a emissione visibile nella costellazione della Coda del Serpente; bench\u00e9 sia poco nota, costituisce una delle regioni di formazione stellare pi\u00f9 vicine al sistema solare.\nOsservazione.\nSh2-64 si individua nella parte orientale della costellazione, circa 3\u00b0 a nordest della stella e a brevissima distanza angolare dalla stella 60 Serpentis, di magnitudine apparente 5,39; la sua luce filtra attraverso una fessura del grande complesso di nebulose scure che costituiscono la Fenditura dell'Aquila, al punto che nei dintorni non sono osservabili campi stellari di fondo. A causa di questo filtro, la nebulosa non pu\u00f2 essere osservata otticamente con alcuno strumento amatoriale; \u00e8 possibile tuttavia individuarla nelle fotografie a lunga posa riprese con l'ausilio di opportuni filtri.\nIl periodo pi\u00f9 indicato per la sua osservazione nel cielo serale ricade fra giugno e novembre; trovandosi a soli 2\u00b0 dall'equatore celeste, pu\u00f2 essere osservata indistintamente da tutte le regioni popolate della Terra, restando non visibile soltanto dalle aree immediatamente circostanti il polo nord.\nCaratteristiche.\nSi tratta di una grande regione H II facente parte di un'importante regione di formazione stellare, associata alla brillante radiosorgente W40, in cui hanno origine stelle di grande massa; nonostante ci\u00f2, a causa del suo forte oscuramento ad opera della Fenditura dell'Aquila, \u00e8 rimasta per anni una regione molto poco studiata. La nebulosa riceve la radiazione ionizzante di alcune stelle giovani e massicce di classe spettrale B1V, indicate come W40\u00a0OS1a, W40\u00a0OS2a e W40\u00a0OS3a, tutte circondate da un denso disco protoplanetario. Le stime sulla sua distanza si aggirano attorno ai 400\u00a0parsec (1300 anni luce) o al pi\u00f9 600\u00a0parsec (1960 anni luce); in entrambi i casi la collocazione della nebulosa ricade sul bordo interno del Braccio di Orione, in corrispondenza delle dense nubi di polveri non illuminate costituenti la Fenditura dell'Aquila.\nStudi condotti ai raggi X dal Telescopio spaziale Chandra hanno permesso di individuare 194 sorgenti di raggi X quasi sicuramente associate a W40, coincidenti con altrettanti oggetti stellari giovani; le stelle di pre-sequenza principale individuate in questa regione sono circa 600 e sono raggruppate in un giovanissimo ammasso aperto dalla forma sferica profondamente immerso nei gas della nube e fortemente oscurato dai banchi di polveri della Fenditura. L'et\u00e0 delle componenti di quest'ammasso non sarebbe superiore a un milione di anni, sebbene questo potrebbe contenere stelle di et\u00e0 differenti; in particolare si ritiene che 6 delle sue 8 stelle pi\u00f9 massicce facciano parte di una seconda generazione pi\u00f9 giovane, inducendo a ipotizzare un prolungamento dei processi di formazione di stelle di grande massa. Le componenti stellari individuate ai raggi X possiedono una massa superiore a 0,2\u00a0M\u2299; fra queste, il 90% hanno una massa minore di 2\u00a0M\u2299 e 7 una massa maggiore o uguale a 10\u00a0M\u2299. La stella pi\u00f9 massiccia \u00e8 W40\u00a0OS2a, con una massa pari a 30M\u2299; di fatto le tre stelle ionizzatrici costituiscono una piccola associazione OB.\nAlcune fra le sorgenti di radiazione infrarossa pi\u00f9 cospicue della regione sono state catalogate dall'IRAS e riportano le sigle IRAS\u00a018288-0207 e IRAS\u00a018288-0158; a queste si aggiunge la sorgente RAFGL\u00a02177. Il nucleo pi\u00f9 denso dell'intera regione coincide con una nube molecolare catalogata come TGU\u00a0279-P7."}
{"id": "3648065", "revid": "183483", "url": "https://it.wikipedia.org/wiki?curid=3648065", "title": "W40", "text": ""}
{"id": "3648066", "revid": "1494169", "url": "https://it.wikipedia.org/wiki?curid=3648066", "title": "L'altro", "text": ""}
{"id": "3648071", "revid": "767487", "url": "https://it.wikipedia.org/wiki?curid=3648071", "title": "David Schartner", "text": ""}
{"id": "3648079", "revid": "287204", "url": "https://it.wikipedia.org/wiki?curid=3648079", "title": "Brugnoli", "text": ""}
{"id": "3648080", "revid": "339392", "url": "https://it.wikipedia.org/wiki?curid=3648080", "title": "Tremors 2", "text": ""}
{"id": "3648084", "revid": "86599", "url": "https://it.wikipedia.org/wiki?curid=3648084", "title": "Cratere Ariadne", "text": "Ariadne \u00e8 un cratere di Venere situato nell'emisfero settentrionale del pianeta. \u00c8 utilizzato per determinare il meridiano principale del sistema di riferimento topografico di Venere, analogamente a quanto avviene sulla Terra con Greenwich.\nIl cratere \u00e8 stata battezzato dall'Unione Astronomica Internazionale utilizzando un nome femminile della lingua greca corrispondente all'italiano \"Arianna\"."}
{"id": "3648102", "revid": "287204", "url": "https://it.wikipedia.org/wiki?curid=3648102", "title": "Aleksej Dmitrik", "text": "Ha collezionato in carriera due medaglie d'argento rispettivamente ai mondiali di atletica leggera e agli europei indoor; i suoi record personali sono di 2,36\u00a0m all'aperto e 2,40 m al coperto.\nBiografia.\nAleksej Dmitrik ai campionati mondiali allievi 2001, disputatisti a Debrecen, vince la medaglia d'oro superando l'asticella posta a 2,23\u00a0m; l'anno seguente ai campionati mondiali juniores finisce la gara solamente al quattordicesimo posto con la misura di 2,05\u00a0m. Ai campionati europei per juniores nel 2003 perde la sfida con il ceco Jaroslav Baba e si deve accontentare della medaglia d'argento con la misura di 2,26\u00a0m; il suo primo successo nella massima categoria arriva nel 2005 quando vince la prova del salto in alto alla Coppa Europa di atletica leggera 2005. Gareggia inoltre ai Campionati europei indoor di atletica leggera nel 2007 ma senza raggiungere la finale; due anni pi\u00f9 tardi nel giugno 2009 a Salonicco incrementa il suo record personale saltando l'asticella a 2,33\u00a0m, al coperto nel 2005 aveva gi\u00e0 saltato la misura di 2,34\u00a0m.\nAi campionati europei di atletica leggera 2010 a Barcellona termina la gara al settimo posto con un salto a 2,26\u00a0m mentre i connazionali Aleksandr \u0160ustov e Ivan Ukhov si aggiudicano i primi due posti. Nel 2010 fa segnare un record del meeting a Dakar con 2,30 m mentre a Huelva incrementa ulteriormente il suo record personale portandolo a 2,35\u00a0m, che \u00e8 anche la miglior prestazione mondiale stagionale. A fine luglio sale ancora di un centimetro pi\u00f9 in alto ai campionati nazionali di \u010ceboksary e si presenta ai mondiali di Taegu con la seconda miglior misura stagionale, dietro allo statunitense Jesse Williams; alla prova mondiale si qualifica per la finale e qui salta molto bene fino alla misura di 2,35\u00a0m. La sua gara termina al secondo posto con la prima medaglia mondiale in carriera.\nAl meeting indoor di Arnstadt (Germania), l'8 febbraio 2014, stabilisce il suo primato personale con 2,40 m. Pur non riuscendo a vincere la gara (Uchov ottiene la stessa misura ma con meno errori), entra cos\u00ec nel ristretto gruppo di soli 7 atleti ad aver mai superato la quota di 2,40 m al coperto.\nCampionati nazionali.\n2011 "}
{"id": "3648104", "revid": "43264073", "url": "https://it.wikipedia.org/wiki?curid=3648104", "title": "New York Naval Shipyard", "text": ""}
{"id": "3648108", "revid": "486946", "url": "https://it.wikipedia.org/wiki?curid=3648108", "title": "Seregno Football Club 1913", "text": ""}
{"id": "3648116", "revid": "125935454", "url": "https://it.wikipedia.org/wiki?curid=3648116", "title": "Patrick B\u00fcrger", "text": "Carriera.\nClub.\nEsordisce il 19 marzo 2005, nella vittoria esterna 2-3 contro lo Sturm Graz."}
{"id": "3648123", "revid": "767487", "url": "https://it.wikipedia.org/wiki?curid=3648123", "title": "Segunda Divisi\u00f3n B 1991-1992", "text": "L'edizione 1991-92 della Segunda Divisi\u00f3n B fu il quindicesimo campionato di calcio spagnolo di terza divisione ad avere questa denominazione. Il campionato vide la partecipazione di 80 squadre raggruppate in quattro gruppi. Le prime quattro di ogni gruppo furono ammesse ai play-off per la promozione in Segunda Divisi\u00f3n mentre le ultime quattro e la peggiore quintultima furono retrocesse in Tercera Divisi\u00f3n."}
{"id": "3648125", "revid": "47767", "url": "https://it.wikipedia.org/wiki?curid=3648125", "title": "Segunda Divisi\u00f3n B spagnola 1991-1992", "text": ""}
{"id": "3648145", "revid": "729019", "url": "https://it.wikipedia.org/wiki?curid=3648145", "title": "Anita Dunn", "text": "Biografia.\nLa Dunn entr\u00f2 alla Casa Bianca alla fine degli anni settanta, sotto la presidenza Carter. Inizialmente lavor\u00f2 come stagista nell'ufficio del direttore delle comunicazioni e poi fu una collaboratrice del capo di gabinetto Hamilton Jordan.\nNegli anni a seguire la Dunn si afferm\u00f2 come stratega politico, divenendo un elemento chiave di varie campagne elettorali. Fra le altre cose, lavor\u00f2 come consigliera dei senatori John Glenn, Bill Bradley e Evan Bayh e del deputato Lloyd Doggett.\nSuccessivamente entr\u00f2 a far parte del team di Barack Obama e quando nel 2008 questi si candid\u00f2 alle presidenziali, la Dunn venne nominata responsabile delle comunicazioni. In seguito, quando Obama divenne Presidente nomin\u00f2 la funzionaria Ellen Moran direttore delle comunicazioni. La Moran tuttavia abbandon\u00f2 l'incarico dopo appena tre mesi e cos\u00ec Obama offr\u00ec il posto alla Dunn.\nIn veste di direttore delle comunicazioni, la Dunn si fece portavoce del risentimento dell'amministrazione Obama nei confronti della rete televisiva Fox News. La donna infatti, ai microfoni della CNN annunci\u00f2 \"\u201cInizieremo a trattarli come si fa con qualsiasi avversario politico. Visto che hanno deciso di dichiarare guerra al presidente, smetteremo di fingere che si tratti di una legittima testata giornalistica\u201d\". Successivamente accus\u00f2 la FOX di essere una costola del Partito Repubblicano e di aver strumentalizzato la vicenda di Bill Ayers per contrastare Obama durante la corsa alla Casa Bianca.\nLe parole della Dunn sortirono l'ira del network, che ribatt\u00e9 diffondendo un video in cui la stratega citava Mao Tse-tung e Madre Teresa come i suoi due filosofi preferiti. La donna fu accusata apertamente di essere maoista, ma si difese replicando di aver parlato anche di Madre Teresa, sebbene nessuno l'avesse accusata di essere una santa.\nPoco pi\u00f9 di un mese dopo la Dunn annunci\u00f2 il suo ritiro motivando la sua decisione con la volont\u00e0 di tornare a lavorare nella sua societ\u00e0 di comunicazioni.\nAnita Dunn \u00e8 sposata con Robert Bauer, anch'egli consulente e collaboratore di Obama, e i due hanno un figlio, Steven."}
{"id": "3648146", "revid": "599013", "url": "https://it.wikipedia.org/wiki?curid=3648146", "title": "J\u00e1n Novota", "text": "Nazionale.\nViene convocato per gli Europei 2016 in Francia."}
{"id": "3648147", "revid": "767487", "url": "https://it.wikipedia.org/wiki?curid=3648147", "title": "If You Want Peace.. Prepare For War", "text": "If You Want Peace ...Prepare For War \u00e8 un singolo dei Children Of Bodom estratto da Are You Dead Yet?.\nCaratteristiche Brano.\nIl brano composto da ritmi veloci in tutti gli strumenti. Gli assoli di chitarra e tastiere sono molto veloci."}
{"id": "3648151", "revid": "332944", "url": "https://it.wikipedia.org/wiki?curid=3648151", "title": "Mahiedine Mekhissi", "text": ""}
{"id": "3648152", "revid": "332944", "url": "https://it.wikipedia.org/wiki?curid=3648152", "title": "Mahiedine Mekhissi Benabbad", "text": ""}
{"id": "3648158", "revid": "48344", "url": "https://it.wikipedia.org/wiki?curid=3648158", "title": "Lapponia Montana", "text": ""}
{"id": "3648160", "revid": "1371684", "url": "https://it.wikipedia.org/wiki?curid=3648160", "title": "Campionati mondiali di volo con gli sci 1985", "text": "I Campionati mondiali di volo con gli sci 1985, ottava edizione della manifestazione, si svolsero dal 15 al 17 marzo a Planica, in Jugoslavia, e contemplarono esclusivamente la gara individuale maschile. A causa della condizioni atmosferiche avverse furono realizzate solo due serie di salti delle tre previste.\nRisultati.\nTrampolino: Letalnica&lt;br&gt;"}
{"id": "3648162", "revid": "122803872", "url": "https://it.wikipedia.org/wiki?curid=3648162", "title": "Trofeo Ciudad de Palma", "text": "Il trofeo Ciudad de Palma \u00e8 un torneo estivo di calcio che si disputa a Palma di Maiorca, capitale della comunit\u00e0 autonoma delle Isole Baleari, situata sull'isola di Maiorca (Spagna). La prima edizione risale al 1969 e non \u00e8 stata disputata dal 1999 al 2004, nel 2009 e nel 2020.\nL'organizzatore di questo torneo \u00e8 l'RCD Maiorca."}
{"id": "3648163", "revid": "287204", "url": "https://it.wikipedia.org/wiki?curid=3648163", "title": "The Great Escape (videogioco)", "text": ""}
{"id": "3648165", "revid": "12458", "url": "https://it.wikipedia.org/wiki?curid=3648165", "title": "Episodi de L'ispettore Derrick (quinta stagione)", "text": "La quinta stagione della serie televisiva L'ispettore Derrick, composta da 13 episodi, \u00e8 stata trasmessa in Germania dal 6 gennaio al 15 dicembre 1978 sul canale ZDF.\nIl fotografo.\nTrama.\nTre uomini inseguono di notte Alwin Merz , un giovane fotografo che, per sfuggire ai suoi aggressori si rifugia in una stazione della metropolitana. La corsa di Merz finisce proprio l\u00ec, quando i suoi inseguitori gli strappano la pellicola della macchina fotografica e quindi gettano il malcapitato sotto un convoglio in arrivo. Per l'ispettore capo Derrick il caso appare complesso, ma quando la polizia si reca nello studio del fotografo scopre un importante indizio.\nMorte di una fan.\nTrama.\nRientrato in albergo dopo un trionfante concerto, il cantante Harry Dugan scopre nella sua stanza il cadavere di una sua fan: la giovane Marianne Golz (Rebecca V\u00f6lz). Preso dal panico, l'uomo cerca di fare sparire il corpo della ragazza dalla sua camera ma viene sorpreso da un fotoreporter che subito chiama la polizia. Anche l'ispettore Derrick ed il suo assistente Klein sembrano inizialmente convinti della colpevolezza del cantante, giacch\u00e9 tutti gli indizi sono contro di lui.\nL'eredit\u00e0.\nTrama.\nJakob Stanz vuole rincontrare l'anziana prozia, la signora Oshaupt, che vive ormai da anni in una casa di riposo in campagna e che ha da poco ereditato un cospicuo patrimonio. Quando il giovane si reca a fare visita all'amata parente trova, per\u00f2, ad attenderlo le due proprietarie dell'ospizio che fanno di tutto perch\u00e9 l'incontro non avvenga. Anzi, le donne convincono Stanz ad accettare un colloquio con un loro nipote presso un ristorante poco distante. Mentre Stanz si sta recando all'appuntamento viene travolto da un'auto e ucciso.\nUn'imboscata.\nTrama.\nUn terribile incidente sconvolge la quiete serale di un piccolo borgo alle porte di Monaco. L'auto della dottoressa Schwenn, medico condotto della zona, esce di strada e si incendia. A prima vista sembrerebbe essere proprio la donna la vittima della tragedia ma, quando i soccorsi giungono sul posto, scoprono che alla guida della vettura c'era un'altra persona. Derrick e Klein sono convinti che dietro quell'incidente si celi un piano diabolico per togliere di mezzo la dottoressa.\nLa figlia di Stein.\nTrama.\nDopo una serata in discoteca, Alexander Bork riaccompagna a casa la giovane fidanzata, Cosima Stein. Giunti davanti alla casa della ragazza, mentre i due si salutano, dal giardino di casa Stein qualcuno spara due colpi all'indirizzo di Bork, ferendolo mortalmente. L'ispettore Derrick ed il suo assistente Klein iniziano ad indagare interrogando il professor Stein, padre di Cosima, il quale suggerisce ai due poliziotti di cercare l'assassino di Bork nella cerchia di compagni e amici della figlia.\nConcerto per pianoforte.\nTrama.\nRobert van Doom \u00e8 un pianista di fama mondiale. Una sera, mentre l'uomo \u00e8 impegnato in un concerto, nella sua villa accade qualcosa di terribile: attraverso una finestra qualcuno spara uccidendo la governante. Luisa van Doom, moglie del musicista, riferisce immediatamente a Derrick circa i suoi sospetti: secondo lei si \u00e8 trattato di un errore compiuto da un killer. La vittima designata per il mortale attentato doveva essere lei ed il mandante del crimine sarebbe proprio il consorte, il quale ha una relazione extra-coniugale con Isabella,\nUn caff\u00e8 da Beate.\nTrama.\nBeatee Helga sono due giovani aspiranti attrici di teatro. Un giorno le 2 ragazze si presentano ad un'audizione per il loro primo ingaggio. Helga \u00e8 terribilmente agitata, cos\u00ec Beate per tranquillizzarla le offre un cioccolatino al cognac che ha con s\u00e9. In pochi secondi Helga crolla a terra, avvelenata. Derrick \u00e8 convinto che il veleno fosse destinato a Beate e che solo per una fatale coincidenza la vittima sia stata l'inconsapevole Helga. Per svolgere al meglio le indagini, Derrick infiltra Harry Klein, nell'appartamento dove Beate ha una stanza in affitto. L\u00ec, il giovane poliziotto conosce gli altri coinquilini...\nAssolo per Margarete.\nTrama.\nInseguendo un'auto in fuga, una pattuglia della polizia scopre, lungo le rive dell'Isar, il cadavere di una ragazza. Per identificare la vittima, l'ispettore capo Derrick fa pubblicare sui quotidiani di Monaco una foto della giovane. Poco dopo si presenta alla polizia la signora Ellweg, una donna che asserisce di aver riconosciuto in quella foto una sua inquilina, Margarete Wenk, studentessa di una scuola d'arte grafica.\nIl padre di Lissa.\nTrama.\nAl termine di una serata di lavoro trascorsa a casa in compagnia del suo contabile Schr\u00f6der, il signor Hassler accompagna l'uomo fino all'auto. In quello stesso istante qualcuno spara tre colpi di pistola colpendo a morte Schr\u00f6der. L'ispettore capo Derrick ed il suo assistente Klein giungono immediatamente sul posto e iniziano ad indagare e scoprono che proprio il giorno precedente l'ex marito della signora Hassler aveva rivolto minacce di morte alla famiglia.\nL'informatore.\nTrama.\nLukas, un delinquente ben noto alla polizia, prepara un colpo a una gioielleria insieme ad alcuni complici. Sulle loro tracce c'\u00e8 Hossbach, un poliziotto in borghese che rimane ucciso nella sparatoria seguita alla fuga dei banditi. Derrick indaga e giunge a Henze, che \u00e8 un informatore della polizia.\nI secondi perduti.\nTrama.\nNell'atelier della signora Haupt giunge una telefonata: la signora Kwien, una delle migliori clienti, vuole che le venga recapitato immediatamente un abito elegante che ha acquistato. La titolare del negozio, allora, prega una sua collaboratrice, la signora Leubel, di recapitare il pacco. Quando l'anziana signora arriva a casa Kwien viene aggredita da un uomo che ha appena ucciso la padrona di casa. Sotto shock la Leubel non riesce a descrivere il volto dell'omicida e a Derrick non resta altro da fare che iniziare a cercare un movente per il delitto, nell'attesa che alla testimone torni la memoria.\nLa ragazza di Blacky.\nTrama.\nEgon Sebald, per gli amici \"Blacky\", viene attirato con una telefonata anonima nel garage sotterraneo di una discoteca: una voce di donna lo avverte che i fari della sua auto sono rimasti accesi. Quando il giovane arriva in garage, per\u00f2, trova ad aspettarlo un agguato mortale. Derrick cerca di fare luce sul delitto ascoltando le testimonianze di alcuni personaggi legati all'ambiente di \"Blacky\"; tra queste c'\u00e8 Ute, un'assistente sociale che immediatamente si premura di fornire un alibi per Manuela, la fidanzata della vittima, e Russa, un uomo che sembra conoscere molte pi\u00f9 cose di quante non ne dica.\nMaturit\u00e0.\nTrama.\nRobert Becker \u00e8 un ragazzo timido che il padre vorrebbe destinato a succedergli come medico condotto di un paese alle porte di Monaco. Per raggiungere questo scopo, per\u00f2, deve prepararsi adeguatamente per sostenere l'esame che ha bisogno di superare a pieni voti. Ad aiutare Robert negli studi c'\u00e8 Werner H\u00f6fer, un professore che si \u00e8 anche infatuato di Adelheid, la sorella del giovane Becker, la quale cerca di sfruttare la cosa a vantaggio del fratello. Pertanto, una sera il professore ed Adelhaid vanno in discoteca, ma si salutano bruscamente perch\u00e9 il docente non vuole commettere illegalit\u00e0 per dar certezza assoluta al risultato del diploma, a qualsiasi costo, e, nell'andar via, il professore, alquanto nervoso e distratto, investe un povero ragazzo in bicicletta e scappa via. Derrick capitato l\u00ec per caso, col fidato Henry, si trova di fronte il cadavere del giovane investito: tutto lascerebbe pensare ad un tragico incidente stradale, ma il medico legale rivela un dettaglio che porta l'ispettore capo a svolgere le sue indagini cercando un assassino tra i frequentatori della discoteca. Il professore, nel frattempo credendo il ragazzo morto per causa sua, viene ricattato da Adelhaid..."}
{"id": "3648166", "revid": "400518", "url": "https://it.wikipedia.org/wiki?curid=3648166", "title": "M3 Grease gun", "text": ""}
{"id": "3648176", "revid": "767487", "url": "https://it.wikipedia.org/wiki?curid=3648176", "title": "Thomas Schrammel", "text": "Carriera.\nClub.\nDebutta con il Ried il 21 agosto 2009 nel pareggio per 0-0 contro l'Austria K\u00e4rnten. Segna il suo primo gol il 21 agosto 2010 nella vittoria fuori casa per 0-5 contro il Wieder Neustadt. Segna l'ultimo gol con il Ried il 13 novembre 2010 nella vittoria casalinga per 2-0 contro il Wieder Neustadt. Gioca l'ultima partita con il Ried il 29 maggio 2011 nella vittoria casalinga in Coppa per 2-0 contro l'Austria Lustenau.\nDebutta con il Rapid Vienna il 16 luglio 2011 nella vittoria casalinga per 2-0 contro l'Admira Wacker.\nNazionale.\nDebutta in Nazionale il 7 giugno 2011 nella vittoria in casa per 3-1 contro la Lettonia, entrando nei minuti di recupero al posto del capitano Christian Fuchs."}
{"id": "3648180", "revid": "1371684", "url": "https://it.wikipedia.org/wiki?curid=3648180", "title": "Campionati mondiali di volo con gli sci 1986", "text": "I Campionati mondiali di volo con gli sci 1986, nona edizione della manifestazione, si svolsero dal 7 al 9 marzo a Tauplitz, in Austria, e contemplarono esclusivamente la gara individuale maschile. Furono realizzate due serie di salti.\nRisultati.\nTrampolino: Kulm&lt;br&gt;"}
{"id": "3648183", "revid": "287204", "url": "https://it.wikipedia.org/wiki?curid=3648183", "title": "The Great Escape (singolo)", "text": ""}
{"id": "3648184", "revid": "380654", "url": "https://it.wikipedia.org/wiki?curid=3648184", "title": "WCW vs. the World", "text": "WCW vs. the World (conosciuto in Giappone come Virtual Pro-Wrestling) \u00e8 un videogioco sul wrestling professionistico, uscito nel 1996 in Giappone, e nel 1997 in Nord America e in Europa su PlayStation, \u00e8 stato il primo gioco sviluppato da The Man Breeze (che sarebbe poi diventato AKi Corporation) ad uscire dal Giappone e il secondo gioco di wrestling per PlayStation (il primo fu Power Move Pro Wrestling). \nCaratteristiche.\nIl videogioco include molte caratteristiche dei giochi futuri sul wrestling prodotto da \"AKI\". Un \"Metro dello Spirito\" sostituisce la barra dell'energia tradizionale. Il gioco dispone anche di modalit\u00e0 lottare, difendere e creare un titolo.\nModalit\u00e0 di gioco.\nIl gioco possiede diverse modalit\u00e0 tra cui: \"League Challenge\", \"Meglio dei Sette\", \"Esibizione\", \"Eliminazione\", \"Torneo\", \"League\", e \"Doppio Titolo\". Tali modalit\u00e0 sono prevalentemente caratteristiche del Puroresu (wrestling giapponese), in contrapposizione al wrestling americano."}
{"id": "3648191", "revid": "1371684", "url": "https://it.wikipedia.org/wiki?curid=3648191", "title": "Campionati mondiali di volo con gli sci 1988", "text": "I Campionati mondiali di volo con gli sci 1988, decima edizione della manifestazione, si svolsero dall'11 al 13 marzo a Oberstdorf, in Germania Ovest, e contemplarono esclusivamente la gara individuale maschile. A causa delle condizioni atmosferiche avverse fu realizzata una sola serie di salti, con il computo delle due migliori prestazioni per ciascun atleta.\nRisultati.\nTrampolino: Heini Klopfer&lt;br&gt;"}
{"id": "3648192", "revid": "663330", "url": "https://it.wikipedia.org/wiki?curid=3648192", "title": "Veronica Ferres", "text": "Attiva soprattutto in patria, ha nel suo curriculum anche soggiorni a Hollywood e ha affiancato per ben quattro volte John Malkovich.\nBiografia.\nPrimi anni.\nVeronica Ferres \u00e8 l'unica femmina di tre figli di Peter Ferres (commerciante di carbone e patate) e sua moglie Katherina, ed \u00e8 cresciuta nella fattoria di famiglia. Durante gli anni giovanili veniva presa in giro per le sue forme e i compagni la deridevano chiamandola \"cicciona\".\nVeronica Ferres ha studiato letteratura tedesca e drammaturgia all'universit\u00e0 di Monaco di Baviera. Ha esordito al cinema poco pi\u00f9 che ventenne, e dopo alcuni ruoli secondari ha ottenuto la sua prima parte importante in \"Heimat 2 - Cronaca di una giovinezza\".\nSuccesso.\nNei primi anni novanta \u00e8 stata scelta quale attrice protagonista di \"Schtonk!\", film diretto da Helmut Dietl, che l'ha diretta poi in altre due pellicole ed \u00e8 stato anche suo compagno per diversi anni. In mezzo c'\u00e8 stato per\u00f2 il grande successo di \"Das Superweib\", il lungometraggio diretto da S\u00f6nke Wortmann e tratto dall'omonimo romanzo di Hera Lind, con l'interpretazione della protagonista Franziska Herr-Franka Zis, cosicch\u00e9 per Veronica Ferres, peraltro gi\u00e0 assai nota negli Stati Uniti dopo la nomination di \"Schtonk!\" all'Oscar nella categoria dei migliori film stranieri, sono arrivate le chiamate anche da Hollywood. Il suo primo film \"made in USA\" \u00e8 stato \"Ladies Room\", dove ha affiancato Greta Scacchi e John Malkovich; con l'attore statunitense ha lavorato in seguito anche nella miniserie televisiva francese \"I miserabili\" (protagonista G\u00e9rard Depardieu) e nei film \"Klimt\" (per la regia del cileno Ra\u00fal Ruiz) e \"Casanova Variations\". \"Adam Resurrected\" \u00e8 un'altra delle pellicole che hanno portato Veronica Ferres su un set hollywoodiano, diviso stavolta con Jeff Goldblum e Willem Dafoe. Nel 2016 l'attrice \u00e8 ritornata ancora una volta negli USA, per un ruolo accanto a Robert De Niro nel film brillante \"The Comedian\". Ha svolto un piccolo ruolo nel film \"Un viaggio indimenticabile\", per la regia di Til Schweiger, accanto a Nick Nolte.\nVeronica Ferres \u00e8 inoltre apparsa spesso sulle scene teatrali: ha tra l'altro preso parte per tre volte alle rappresentazioni di \"Ognuno\" che annualmente si tengono sul sagrato del duomo di Salisburgo, e precisamente quelle che hanno avuto luogo dal 2002 al 2004.\nVita privata.\nVeronica Ferres \u00e8 stata legata sentimentalmente dal 1990 al 1999 a Helmut Dietl. I due hanno lavorato insieme in \"Schtonk\" (1991), \"Rossini\" (1997), \"Late Show\" (1999) e molti altri film del regista. Nel febbraio del 2000 si sono separati. \nNel maggio 2001 Veronica Ferres si \u00e8 sposata col produttore cinematografico Martin Krug, poco prima della nascita della loro figlia Lilly a Salisburgo. Nel novembre 2008, l'attrice ha reso nota la sua separazione consensuale dal marito, per poi ufficializzare il divorzio nel giugno del 2010.\nDal 2009 \u00e8 legata all'imprenditore finanziario tedesco Carsten Maschmeyer. La coppia si \u00e8 unita in matrimonio il 27 settembre 2014 a Nizza.\nDoppiatrici italiane.\nNelle versioni in italiano delle opere in cui ha recitato, Veronica Ferres \u00e8 stata doppiata da:"}
{"id": "3648194", "revid": "767487", "url": "https://it.wikipedia.org/wiki?curid=3648194", "title": "Io sono Li", "text": "Io sono Li \u00e8 un film del 2011 diretto da Andrea Segre.\nTrama.\nShun Li \u00e8 un'immigrata cinese che lavora a Roma in una fabbrica tessile facendo molto pi\u00f9 del necessario per pagare il suo debito e far venire in Italia il figlio, rimasto in Cina.\nPer questo viene trasferita a Chioggia per fare la barista in un'osteria frequentata soprattutto da vecchi pescatori. Qui sorgono alcuni problemi, primo fra tutti la lingua, ma fortunatamente Li far\u00e0 amicizia con un vecchio pescatore chiamato il Poeta (per la sua versatilit\u00e0 a comporre versi al momento), jugoslavo immigrato in Italia da ormai 30 anni.\nTra Shun Li e il pescatore nasce piano piano una relazione che agli inizi \u00e8 mal vista da tutti, sia italiani che cinesi. Per evitare che tale situazione influisca negativamente sulla possibilit\u00e0 che arrivi il figlio, Shun Li interrompe la relazione e va a lavorare in una fabbrica di import-export. \nUn giorno, molto prima del previsto, con sua grande gioia arriva il figlio dalla Cina e si chiede chi abbia pagato il suo debito. Il pensiero di Shun Li va subito al suo amico di Chioggia e cerca di informarsi, ma un'amara sorpresa la attende.\nDistribuzione.\nDopo essere stato presentato alle Giornate degli Autori della 68\u00aa Mostra internazionale d'arte cinematografica di Venezia, il film \u00e8 stato distribuito nelle sale italiane il 23 settembre 2011.\nRiconoscimenti.\nNel settembre 2011 il film ha ottenuto 3 riconoscimenti alla \"68\u00aa Mostra internazionale d'arte cinematografica di Venezia\": il \"Premio Fedic\" \u201cper l'originalit\u00e0 di un racconto che intrecciando abilmente la fiction e il documentario ci dona un ritratto efficace e convincente della realt\u00e0 di oggi\u201d, il \"Premio Lanterna Magica\" (CGS) e il \"Premio Lina Mangiacapre\".\nNell'ottobre 2011 \u00e8 stato selezionato sia, con una menzione speciale, dalla giuria dell'\"8\u00ba Reykjav\u00edk International Film Festival\" del 2011 \"per la poesia e la grazia impiegati nel trattamento del tema della integrazione (o mancata integrazione) degli immigrati nella societ\u00e0 occidentale\" che al \"55\u00b0 Times BFI London Film Festival\".\nNel novembre 2011 ha vinto il \"Premio Eurimages\" al \"Festival del Cinema Europeo di Siviglia\" per la migliore co-produzione europea con la motivazione di \"aver trattato un argomento d'attualit\u00e0 come quello dell'immigrazione e dell'integrazione con sensibilit\u00e0 e senza pretese (che non diminuisce la qualit\u00e0 e complessit\u00e0) e per avere usato saggiamente le potenzialit\u00e0 espressive del mezzo cinematografico. In breve, il film affronta un tema cos\u00ec complesso come le relazioni umane e il lavoro\". Il premio ricevuto di 20.000 \u20ac sar\u00e0 utilizzato per finanziare la distribuzione del film in Spagna.\nNel 2012 al Bif&amp;st di Bari vince il \"Premio Franco Cristaldi\" per il miglior film e il \"Premio Giuseppe Rotunno\" per il miglior direttore della fotografia. Nello stesso anno vince l\u2019\"Arco d'oro\" quale miglior film all'Est Film Festival di Montefiascone.\nCuriosit\u00e0.\nIl bar in cui lavora Li esiste anche nella realt\u00e0: si tratta dell\"'Osteria Paradiso\", che si trova a Chioggia ed \u00e8 frequentata da pescatori e gestita da cinesi."}
{"id": "3648196", "revid": "1371684", "url": "https://it.wikipedia.org/wiki?curid=3648196", "title": "Campionati mondiali di volo con gli sci 1990", "text": "I Campionati mondiali di volo con gli sci 1990, undicesima edizione della manifestazione, si svolsero dal 23 al 25 febbraio a Vikersund, in Norvegia, e contemplarono esclusivamente la gara individuale maschile. A causa delle condizioni atmosferiche avverse fu realizzata una sola serie di salti.\nRisultati.\nTrampolino: Vikersundbakken&lt;br&gt;"}
{"id": "3648203", "revid": "1543377", "url": "https://it.wikipedia.org/wiki?curid=3648203", "title": "Arthur Ruppin", "text": "Pensatore ed attivista sionista, egli fu uno dei fondatori della citt\u00e0 di Tel Aviv, nonch\u00e9 pioniere della sociologia ebraica, dirigente del gabinetto di statistica e demografia ebraica a Berlino dal 1902 al 1907. Nel 1926 Ruppin cre\u00f2 la facolt\u00e0 di sociologia all'Universit\u00e0 ebraica di Gerusalemme, che oggi porta il suo nome. La sua opera pi\u00f9 importante \u00e8 \"Gli Ebrei nel mondo moderno\" (1934).\nBiografia.\nArthur Ruppin nacque a Rawitsch nell'Impero tedesco (oggi in Polonia). Quando aveva 15 anni la povert\u00e0 della sua famiglia lo costrinse a lavorare anche se ad ogni modo fu in grado poi di completare i suoi studi di legge ed economia.\nRuppin ader\u00ec all'Organizzazione Sionista (dal 1960 Mondiale) nel 1905. Nel 1907 venne inviato da David Wolfsohn, presidente dell'organizzazione, a studiare la condizione degli Yishuv (la comunit\u00e0 ebraica in Palestina, allora nell'Impero Ottomano) per investigarne le possibilit\u00e0 di sviluppo nell'agricoltura e nell'industria, proponendo anche delle soluzioni in merito. Nel 1908 Ruppin si rec\u00f2 a vivere in Palestina per decisione dell'8\u00ba congresso sionista. Apr\u00ec la sede (\"Eretz Yisrael Office\") dell'organizzazione sionista a Giaffa, con l'intento di aiutare il movimento sionista e le sue attivit\u00e0.\nRuppin divenne ben presto uno degli esponenti pi\u00f9 in vista del sionismo. Fu tra i fondatori della citt\u00e0 di Tel Aviv ed acquist\u00f2 delle terre presso il Monte Carmelo, a Afula, nella valle di Jezreel ed a Gerusalemme. Ruppin risult\u00f2 dunque fondamentale per il cambiamento degli insediamenti ebrei in palestina realizzando cooperative e kibbutz per i lavoratori pi\u00f9 poveri, pianificando la realizzazione di Kinneret, Merhavia e altri villaggi. Successivamente support\u00f2 Yehoshua Hankin nel tentativo di acquistare grandi appezzamenti terrieri in Galilea.\nRuppin fu tra i fondatori del Brit Shalom, movimento pacifista d'ispirazione ebraica, che per\u00f2 si proponeva di creare uno stato ebraico indipendente e fu a capo della Jewish Agency (Agenzia Ebraica) tra il 1933 ed il 1935, aiutando molti ebrei emigrati a forza dalla Germania dopo la proclamazione delle leggi razziali. Ruppin mor\u00ec nel 1943 e venne sepolto a Degania Alef.\nMolte citt\u00e0 dello stato di Israele hanno strade a lui intitolate e la citt\u00e0 di Haifa gli ha dedicato ogni anno un premio da distribuire a quanti si siano distinti a livello filosofico, politico e di pensiero, di cui uno dei vincitori fu nel 1952 il sionista e kafkiano Felix Weltsch."}
{"id": "3648204", "revid": "1371684", "url": "https://it.wikipedia.org/wiki?curid=3648204", "title": "Campionati mondiali di volo con gli sci 1992", "text": "I Campionati mondiali di volo con gli sci 1992, dodicesima edizione della manifestazione, si svolsero dal 20 al 22 marzo a Harrachov, in Cecoslovacchia, e contemplarono esclusivamente la gara individuale maschile. A causa delle condizioni atmosferiche avverse fu realizzata una sola serie di salti.\nRisultati.\nTrampolino: \u010cer\u0165\u00e1k&lt;br&gt;"}
{"id": "3648213", "revid": "767487", "url": "https://it.wikipedia.org/wiki?curid=3648213", "title": "Le quattro volte", "text": "Le quattro volte \u00e8 un film del 2010 scritto e diretto da Michelangelo Frammartino.\n\u00c8 stato presentato nella Quinzaine des r\u00e9alisateurs del Festival di Cannes 2010.\nTrama.\nGli ultimi giorni di un anziano pastore che porta il suo gregge di capre in montagna ogni giorno, cura la sua tosse con polvere raccolta in chiesa e scalda la sua cucina con un braciere. \nDopo la morte del pastore un capretto nato dal suo ex gregge si perde in montagna dal resto degli animali e dopo aver vagato per giorni per i boschi muore sotto un abete.\nCon il ritorno dell'estate lo stesso albero viene scelto per essere abbattuto, ridotto ad altissimo palo e portato in paese per un rito tradizionale durante una festa di paese.\nFinita la festa l'albero viene tagliato a pezzi e finisce nella catasta di legna che i carbonai trasformano in carbonella.\nI carbonai arrivano come ogni anno in paese a vendere i sacchi di carbonella ma stavolta alla porta del pastore busseranno invano.\nProduzione.\nIl film \u00e8 stato girato in Calabria, in tre localit\u00e0 differenti: Alessandria del Carretto (CS), Caulonia (RC) e Serra San Bruno (VV).\nRiconoscimenti.\nIl film ha ricevuto anche tre candidature ai David di Donatello 2011, per il miglior regista, il miglior produttore e il miglior fonico di presa diretta."}
{"id": "3648214", "revid": "298229", "url": "https://it.wikipedia.org/wiki?curid=3648214", "title": "Hennadiy Avdyeyenko", "text": ""}
{"id": "3648215", "revid": "124267832", "url": "https://it.wikipedia.org/wiki?curid=3648215", "title": "Episodi de L'ispettore Derrick (sesta stagione)", "text": "La sesta stagione della serie televisiva L'ispettore Derrick, composta da 13 episodi, \u00e8 stata trasmessa in Germania dal 5 gennaio al 21 dicembre 1979 sul canale ZDF.\nIl Fattore A.\nTrama.\nIl professor Waldhoff, un biochimico di fama internazionale, decide di invitare a casa propria la sua collaboratrice, dottoressa Minz, per ultimare i preparativi di una relazione in vista di un importante congresso. Cos\u00ec, Waldhoff telefona alla moglie chiedendole di preparare la cena anche per la collega ospite. Quando l'uomo arriva a casa, per\u00f2, trova il cadavere della moglie riverso sul pavimento del salotto. Tutto lascerebbe pensare ad una rapina conclusa tragicamente, ma l'ispettore capo Derrick, dopo aver osservato la scena del crimine, \u00e8 dell'idea che la vittima conoscesse il suo assassino.\nAttentato a Bruno.\nTrama.\nNel parcheggio di una discoteca viene ritrovato il corpo senza vita di Gerda Henk, morta strangolata. L'ispettore capo Derrick ed il suo braccio destro Harry Klein scoprono dal fidanzato della ragazza che questa si era allontanata solo un istante per recarsi alla toilette ma non aveva pi\u00f9 fatto ritorno. Un testimone fornisce alla polizia un valido aiuto: pochi istanti dopo il delitto un giovane, visibilmente sconvolto, si \u00e8 allontanato dal parcheggio. Quando Derrick e Klein si recano a casa Henk per comunicare la tragica notizia ai genitori della vittima, scoprono che un vicino di casa, Bruno Kerk, un ragazzo psichicamente fragile, aveva l'abitudine di seguire insistentemente Gerda tanto che la ragazza ne aveva paura.\nIl ritorno di Schubach.\nTrama.\nDopo otto anni di prigione, Willi Schubach viene rilasciato sulla parola. La scarcerazione mette in grande agitazione il dottor Homann (Claus Biederstaedt), suo ex avvocato, il quale, temendo una vendetta da parte di Schubach, chiede l'intervento di Derrick.\nUn t\u00e8 di mandorle amare.\nTrama.\nLa signora Ambach, anziana proprietaria di una pensione, da tempo sofferente di cuore, viene trovata morta nella sua stanza dalla sua governante, la signora Schl\u00f6r. Il dottor Beck, chiamato d'urgenza, si rende immediatamente conto che l'anziana donna non \u00e8 morta per cause naturali, ma avvelenata con del cianuro: nella stanza, infatti, si percepisce ancora un sottile odore di mandorle amare. Per cercare di risolvere il caso, l'ispettore Derrick inizia ad interrogare tutti gli ospiti della casa e scopre cos\u00ec che pi\u00f9 d'uno avrebbe avuto un movente per compiere il delitto.\nLa bambola.\nTrama.\nLa signora Elisabeth Gerdes \u00e8 stata assassinata nella sua camera da letto. All'arrivo della polizia, sia Louise, la cameriera che ha scoperto il corpo della padrona, sia il signor Gerdes, il marito della morta, sono talmente sconvolti da non essere in grado di fornire elementi utili all'indagine. Poi, per\u00f2, Louise nota un mazzo di fiori freschi che prima, ne \u00e8 certa, non c'era. L'assassino ha regalato quei fiori alla sua vittima?\nTandem.\nTrama.\nEwald Bienert, accanito giocatore di biliardo, telefona alla moglie dal suo solito bar. Durante la conversazione, si accorge che la donna \u00e8 in pericolo. Corre a casa in compagnia del proprietario del bar e trova la moglie morta. Derrick, indagando, scopre che Bienert aveva dei precedenti penali che aveva tenuto nascosti alla moglie.\nLena.\nInterpreti: Forst Tappert - Stephan Derrick, Fritz Wepper - Harry Klein, Willy Sch\u00e4fer - Willy Berger, Ursula Lingen - Lena, Rolf Becker - Wolfgang Horn, Beatrice Norden - Anita Horn, Heike Goosmann - Agnes Horn, Romuald Pekny - Dottor Voss, Thomas Braut - Mesmer, Hoachim Wichmann - Weyrich, Paul M\u00fcller - signor Witte, Rudolf Sch\u00fcndler\nTrama.\nGiunto a casa della ex moglie, Wolfgang Horn scopre che la donna \u00e8 stata uccisa. L'ispettore capo Derrick scopre che esiste una testimone che ha visto un uomo entrare nell'abitazione degli Horn: si tratta di Lena, sorella maggiore della vittima che, sordomuta, vive nella stessa casa dedicandosi a lavori di ceramica. Derrick crede che la donna abbia fornito indicazioni alla polizia con lo scopo principale di scagionare il cognato.\nUna visita da New York.\nTrama.\nUn avvocato prima e uno strano tipo poi bussano alla porta di Anna Born, una bella ragazza dedita alla danza, ignara di esser divenuta erede universale di un noto boss americano. Ma Anna \u00e8 a danza, da cui a tarda sera viene prelevata dal suo giovane fidanzato. Mentre insieme sono a cavallo di una moto, questa viene tamponata violentemente ed il conducente muore. La ragazza disperata, \u00e8 certa che la disgrazia non sia stata accidentale e che si tratti, piuttosto, d'un tentato omicidio.\nInfatti, dalla dinamica del tamponamento, effettuato dalla Polizia Stradale, sembra icastico che non si tratta di una casuale disgrazia, visto che a far volare la moto risulta un'auto di grossa cilindrata che procedeva proditoriamente a folle velocit\u00e0. Ma chi vuol togliere di mezzo la venusta Anna?\nSi scopre allora che il nipote dell'ex boss americano, di cui la ragazza \u00e8 l'ignara ereditiera universale delle enormi fortune, \u00e8 appena arrivato a Monaco di Baviera per una Visita da New York \u2013 da cui il titolo.\nL'Ispettore Capo Derrick ed il fido commissario Klein, dopo la canonica chiamata, danno inizio alle indagini in cui s'imbatteranno anche in un maldestro ed opaco detective privato, ma poi s'orienteranno nel Cui prodest, ossia alla ricerca della persona che vuole morta la ragazza per impossessarsi del cospicuo patrimonio formato da infiniti milioni di dollari.\nCongresso a Berlino.\nTrama.\nNel laboratorio del professore Braun-Gorres, qualcuno ha ucciso il guardiano notturno e trafugato importanti documenti. Derrick \u00e8 sicuro dell'esistenza di un basista all'interno dell'edificio, ma i documenti vengono poi ritrovati. Derrick pensa che la soluzione del delitto sia collegata ad un congresso scientifico tenutosi pochi mesi prima a Berlino.\nLa terza vittima.\nTrama.\nDerrick trascorre qualche giorno di riposo a Bad Wissee, una localit\u00e0 termale della Baviera. Qui fa la conoscenza di Albert Grosser, che \u00e8 in compagnia di una studentessa, Gabriela Voss. Appena rientrato in albergo, Derrick \u00e8 raggiunto da una concitata telefonata di Albert Grosser, che gli comunica che qualcuno gli ha sparato poco prima. La vacanza di Derrick si trasforma cos\u00ec in un'altra impegnativa indagine.\nLa tentazione.\nTrama.\nSossner e M\u00f6bius, due piccoli imprenditori di Monaco, organizzano un rapimento simulato per riuscire ad ottenere dal facoltoso suocero di M\u00f6bius un milione di marchi e salvare, cos\u00ec, l'azienda in crisi. Quando il riscatto viene finalmente pagato, per\u00f2, il rapito non fa ritorno. Poco dopo Derrick e Klein scoprono che M\u00f6bius \u00e8 stato ucciso.\nL'angelo della morte.\nTrama.\nArthur Tobbe si trova davanti a una birreria con una ragazza appena conosciuta quando qualcuno gli spara, ferendolo di striscio. La ragazza scompare: di lei Tobbe non sa nulla, neppure il nome. La polizia \u00e8 sicura che la sconosciuta sia complice del mancato assassinio. Una decina di giorni dopo la ragazza ricompare, e per Derrick viene il momento di chiudere l'indagine: qual \u00e8 il movente che si cela dietro l'attentato a Tobbe?\nAsso di quadri.\nTrama.\nMentre sta chiudendo un'anta di una finestra di casa sua, Agnes Dammler viene ferita da una pallottola. Se avesse sparato qualche attimo prima, l'assassino avrebbe raggiunto il suo scopo. Le indagini di Derrick restano su un binario morto fino a quando scopre che la signora Dammler ha conosciuto, durante la sua degenza in ospedale, uno studente di nome Jochen Quadri."}
{"id": "3648218", "revid": "298229", "url": "https://it.wikipedia.org/wiki?curid=3648218", "title": "Gennadiy Avdeyenko", "text": ""}
{"id": "3648219", "revid": "599013", "url": "https://it.wikipedia.org/wiki?curid=3648219", "title": "Superleggera", "text": "Con il termine \"Superleggera\" ci si pu\u00f2 riferire a pi\u00f9 voci presenti nell'enciclopedia:"}
{"id": "3648222", "revid": "339392", "url": "https://it.wikipedia.org/wiki?curid=3648222", "title": "A ritroso", "text": ""}
{"id": "3648224", "revid": "713168", "url": "https://it.wikipedia.org/wiki?curid=3648224", "title": "Ulrich von Brockdorff-Rantzau", "text": "Fu il primo ministro degli esteri della Repubblica di Weimar e ambasciatore tedesco in URSS per quasi vent'anni.\nBiografia.\nI primi anni.\nFiglio del conte Hermann zu Rantzau e di Juliane von Brockdorff, Brockdorff-Rantzau complet\u00f2 i propri studi di giurisprudenza a Neuch\u00e2tel ed a Friburgo in Brisgovia laureandosi nel 1891. Tra il 1891 ed il 1893 egli prest\u00f2 servizio nell'esercito prussiano venendone dimesso col grado di Secondo Luogotenente dopo aver subito una ferita. Egli entr\u00f2 dunque nel Ministero degli Esteri come diplomatico. Dal 1897 al 1901 fu segretario dell'ambasciata a San Pietroburgo. Nel 1901 venne spostato a Vienna. Dal 1909 al 1912 divenne addetto al console generale a Budapest. Infine nel 1912 egli divenne ambasciatore in Danimarca. Con questa posizione fu in gradi di assicurare lo scambio di carbone con la Danimarca in cambio di cibo e fu nell'ambito di queste transazioni che conobbe il futuro presidente tedesco Friedrich Ebert. Egli si occup\u00f2 anche di facilitare il passaggio dei capi bolscev\u00ecchi Vladimir Lenin e Karl Radek attraverso la Germania in un treno sigillato nel 1917.\nMinistro degli Esteri.\nA questo punto gli venne offerto l'incarico di \"Au\u00dfenstaatssekret\u00e4r\" (Segretario di Stato per gli Affari Esteri) a seguito delle dimissioni di Arthur Zimmermann nel 1917, ma egli declin\u00f2 l'offerta dal momento che pensava di non essere in grado di poter condurre un'adeguata politica diplomatica indipendente dalle interferenze militari. Ad ogni modo, nel dicembre del 1918, egli accett\u00f2 questo incarico nel governo di Philipp Scheidemann con cinque condizioni:\nEbert dell'SPD e Hugo Haase dell'USPD concordarono sulle prime quattro condizioni ed il 13 febbraio successivo Brockdorff-Rantzau ottenne ufficialmente l'incarico.\nMalgrado ad ogni modo il terrore per una rivoluzione comunista, la Germania in quell'epoca stava mantenendo delle relazioni tutto sommato positive con l'Unione Sovietica. Ad ogni modo quando Matthias Erzberger avvoc\u00f2 pubblicamente al rilascio di Karl Radek, diplomatico bolscevico arrestato dopo essere entrato clandestinamente in Germania, la situazione nazionale peggior\u00f2 notevolmente.\nDopo la sconfitta degli spartacisti nel gennaio del 1919, le elezioni per la formazione dell'assemblea costituente nazionale continuarono a Weimar in quanto Berlino non si era dimostrata una citt\u00e0 sicura. Il 14 febbraio Brockdorff-Rantzau convenne all'Assemblea Nazionale stabilendo che la Germania era in grado di firmare una pace, ma non di accettarsi come l'unica responsabile della Prima guerra mondiale, n\u00e9 come depositaria di atrocit\u00e0 e barbarie senza precedenti. La necessit\u00e0 di essere giudicati secondo un metro imparziale fece s\u00ec che la Germania aderisse ai punti di Wilson e che non volesse concedere indennit\u00e0 territoriali. Il paese sconfitto accett\u00f2 in linea di principio di rimborsare i civili danneggiati e ricostruire quanto era andato perduto, non con il lavoro di prigionieri di guerra bens\u00ec di volontari.\nA seguito del dispaccio pervenuto il 22 aprile 1919 secondo il quale la Russia era intenzionata a riprendere i negoziati con la Germania, Brockdorff-Rantzau convoc\u00f2 subito il suo gabinetto di sessione per discutere della faccenda e della nuova linea da adottare in questo senso.\nIl Trattato di Versailles.\nIl conte von Brockdorff-Rantzau guid\u00f2 la delegazione tedesca presente a Versailles il 29 aprile 1919, ma venne fatto attendere per diversi giorni. Quando il 7 maggio inizi\u00f2 la prima sessione, i giornali francesi rumoreggiarono che tale data fosse stata scelta quale anniversario dell'affondamento del Lusitania. Dopo che Georges Clemenceau aveva accusato la Germania di essere la responsabile dell'intero conflitto, Brockdorff-Rantzau ribad\u00ec che si trovava in quella sede per discutere di un trattato di pace e ancora una volta ribad\u00ec le colpe della Germania, che per\u00f2 erano da dividere con le altre potenze partecipanti al conflitto sullo stesso schieramento. Egli esord\u00ec inoltre sostenendo che la politica della vendetta e dell'espansionismo, che aveva raggiunto la sua crisi con la Grande Guerra, aveva contribuito solo all'indebolimento dell'Europa. \nIl conte von Brockdorff-Rantzau si rec\u00f2 dunque alla firma del Trattato di Versailles negoziando una pace basata sui 14 punti del presidente statunitense Woodrow Wilson, oltre alla richiesta dell'annessione dell'Austria alla Germania. Questa sua idea venne rigettata, procurando ulteriore risentimento in patria verso le potenze vincitrici e la Germania venne costretta \"de facto\" a subire il trattato e le sue pesanti condizioni.\nEgli venne in seguito nominato ambasciatore a Mosca e gioc\u00f2 un ruolo fondamentale nelle relazioni tra Germania e Russia sino alla sua morte di cancro alla gola nel 1928. Negli ultimi anni lavor\u00f2 a stretto contatto col commissario popolare sovietico per gli affari esteri Georgy Chicherin."}
{"id": "3648230", "revid": "131358", "url": "https://it.wikipedia.org/wiki?curid=3648230", "title": "Uralan Elista", "text": ""}
{"id": "3648235", "revid": "287204", "url": "https://it.wikipedia.org/wiki?curid=3648235", "title": "Point Pleasant Beach", "text": "Point Pleasant Beach \u00e8 un comune (\"borough\") degli Stati Uniti d'America nella contea di Ocean, nello Stato del New Jersey. \u00c8 situato all'estremo nord della contea, sulla penisola di Barnegat, affacciata sull'Oceano Atlantico.\nStoria.\nLa localit\u00e0 \u00e8 stata ricavata nel 1886 da una parte del territorio del comune di Brick.\nSociet\u00e0.\nEvoluzione demografica.\nAl censimento del 2000 contava 5.314 abitanti, a quello del 2010 4.665."}
{"id": "3648238", "revid": "767487", "url": "https://it.wikipedia.org/wiki?curid=3648238", "title": "V\u00edctor Manuel Garc\u00eda Rodr\u00edguez", "text": "Carriera.\nNella stagione 1979-1980, Viti esord\u00ec nella Segunda Divisi\u00f3n spagnola, mandato in campo due volte da Nando Yosu al posto del portiere titolare Camuel. Nella stagione 1981-1982 part\u00ec da titolare in 21 occasioni e nella stagione successiva gioc\u00f2 da titolare tutte le partite del campionato.\nNella stagione 1984-1985, allenato dall'ex allenatore del Barcellona Jos\u00e9 Luis Romero, il Real Oviedo vinse la Coppa della Liga della Segunda Divisi\u00f3n. Il portiere titolare per\u00f2 era Jos\u00e9 Enrique Heres.\nNella stagione 1985-1986, con l'arrivo di Sabino Zubeldia dal Maiorca, Viti divent\u00f2 terzo portiere e non collezion\u00f2 alcuna presenza.\nNelle due stagioni successive Viti si altern\u00f2 in campo con Zubeldia e il Real Oviedo di Vicente Miera ottenne la promozione in Primera Divisi\u00f3n.\nNella prima stagione in massima serie, Viti gioc\u00f2 25 partite.\nNella stagione successiva non scese mai in campo.\nDal 1990 al 1994 si afferm\u00f2 come portiere titolare. Nella stagione 1991-1992, in occasione dell'unica partecipazione del Real Oviedo alla Coppa UEFA, Viti gioc\u00f2 le due partite dei trentaduesimi di finale, dove la squadra asturiana fu eliminata dal , che arriv\u00f2 alle semifinali e venne eliminata dai campioni dell'Ajax.\nDopo il ritiro, avvenuto nel 1994, si dedic\u00f2 all'allevamento."}
{"id": "3648240", "revid": "729019", "url": "https://it.wikipedia.org/wiki?curid=3648240", "title": "Hermann von Kuhl", "text": "Biografia.\nI primi anni.\nNato a Coblenza, von Kuhl studi\u00f2 durante gli anni della propria giovinezza filosofia, filologia classica, germanistica e linguistica comparativa presso le universit\u00e0 di Lipsia, Tubinga, Marburgo e Berlino, laureandosi nel 1878 con la dissertazione dal titolo \"De Saliorum carminibus\".\nIl 1\u00ba ottobre 1878 si arruol\u00f2 come cadetto nel Westf\u00e4lische Infanterie-Regiment Nr. 53, venendo promosso secondo luogotenente il 12 agosto 1879 e primo luogotenente il 16 febbraio 1889. A questo punto venne trasferito al Grenadier-Regiment \u201eK\u00f6nig Friedrich Wilhelm I.\u201c (2. Ostpreu\u00dfisches) Nr. 3 di stanza a K\u00f6nigsberg. In quest'occasione frequent\u00f2 l'accademia militare prussiana a Berlino e divenne capo dipartimento del personale. Il 4 giugno 1912 venne promosso maggior generale. Il 16 giugno 1913, in occasione dei 25 anni di regno del Kaiser Guglielmo, ottenne il titolo nobiliare di cavaliere, e pot\u00e9 premettere al cognome il \"von\". Sino al 2 agosto 1914 fu poi capo quartiermastro di stato maggiore.\nLa prima guerra mondiale.\nDurante la prima guerra mondiale lavor\u00f2 come capo di Stato maggiore della 1. Armee sul Fronte occidentale dal 2 agosto 1914. Promosso tenente generale il 18 aprile 1915, il 22 settembre dello stesso anno divenne capo di Stato maggiore della 12. Armee e dal 24 novembre pass\u00f2 alla 6. Armee. il 28 agosto 1916 venne trasferito al gruppo d'armate \"Kronprinz Rupprecht\" sempre sul fronte occidentale ove rimase sino al termine del conflitto come capo di Stato maggiore. In questo periodo si trov\u00f2 a lavorare in stretta collaborazione con Paul von Hindenburg e Erich Ludendorff, rispettivamente il suo successore ed il suo predecessore nell'incarico.\nIl dopoguerra.\nIl 10 settembre 1919 venne promosso \"General der Infanterie\" e si ritir\u00f2 dall'esercito. Negli anni seguenti, von Khul prosegu\u00ec i suoi studi militari realizzando pubblicazioni e opere sulla prima guerra mondiale.\nMor\u00ec nel 1958 all'et\u00e0 di 102 anni a Francoforte sul Meno nella casa del nipote dove abitava dal 1951."}
{"id": "3648251", "revid": "767487", "url": "https://it.wikipedia.org/wiki?curid=3648251", "title": "Beachwood (New Jersey)", "text": "Beachwood \u00e8 un comune (\"borough\") degli Stati Uniti d'America nella contea di Ocean, nello Stato del New Jersey. \nStoria.\nLa localit\u00e0 \u00e8 stata ricavata da una parte del territorio del comune di Berkeley nel 1917.\nSociet\u00e0.\nEvoluzione demografica.\nAl censimento del 2000 contava 10.375 abitanti, a quello del 2010 11.045."}
{"id": "3648256", "revid": "80598", "url": "https://it.wikipedia.org/wiki?curid=3648256", "title": "Nuova Compagnia di Canto Popolare (album 1972)", "text": "Nuova Compagnia di Canto Popolare \u00e8 un album doppio del gruppo italiano Nuova Compagnia di Canto Popolare, uscito nel 1972 e ristampato nel 1976 da Dischi Ricordi nella serie Orizzonte diviso in due LP separati ed intitolati rispettivamente \"Cicerenella\" (SMRL 6152) e \"La serpe a Carolina\" (SMRL 6153). Queste ristampe sono identiche al primo e al secondo disco, ad eccezione della ristampa del 1976 de \"La serpe a Carolina\", in cui i brani seguono un ordine diverso e manca \"La rumba degli scugnizzi\", canzone uscita nel 1975 come 45 giri."}
{"id": "3648258", "revid": "767487", "url": "https://it.wikipedia.org/wiki?curid=3648258", "title": "Sayreville", "text": "Sayreville \u00e8 un comune (\"borough\") degli Stati Uniti d'America nella contea di Middlesex, nello Stato del New Jersey.\nStoria.\nLa localit\u00e0 \u00e8 stata ricavata da una parte del territorio del comune di South Amboy, inizialmente come \"township\" nel 1876. A seguito di un referendum, nel 1919 divenne \"borough\".\nSociet\u00e0.\nEvoluzione demografica.\nAl censimento del 2000 contava 40.377 abitanti, a quello del 2010 42.704."}
{"id": "3648261", "revid": "256896", "url": "https://it.wikipedia.org/wiki?curid=3648261", "title": "Congregazione Concistoriale", "text": ""}
{"id": "3648262", "revid": "767487", "url": "https://it.wikipedia.org/wiki?curid=3648262", "title": "Bad Girls (film 1994)", "text": "Bad Girls \u00e8 un film western del 1994 diretto da Jonathan Kaplan.\nTrama.\nPer difendere una collega da un cliente aggressivo, la prostituta Cody lo uccide. Braccata dall'Agenzia Pinkerton, al soldo della vedova, la ragazza fugge con tre amiche verso il Texas inseguendo il sogno di una vita diversa, ma non sar\u00e0 semplice."}
{"id": "3648266", "revid": "709565", "url": "https://it.wikipedia.org/wiki?curid=3648266", "title": "Episodi di Bakuman (seconda stagione)", "text": ""}
{"id": "3648274", "revid": "367445", "url": "https://it.wikipedia.org/wiki?curid=3648274", "title": "I classici della letteratura Disney", "text": ""}
{"id": "3648282", "revid": "404137", "url": "https://it.wikipedia.org/wiki?curid=3648282", "title": "SASSY", "text": ""}
{"id": "3648283", "revid": "92723", "url": "https://it.wikipedia.org/wiki?curid=3648283", "title": "Agostino Fangi", "text": ""}
{"id": "3648288", "revid": "233365", "url": "https://it.wikipedia.org/wiki?curid=3648288", "title": "Don't stop me now", "text": ""}
{"id": "3648301", "revid": "663330", "url": "https://it.wikipedia.org/wiki?curid=3648301", "title": "Zone Fantasy", "text": ""}
{"id": "3648309", "revid": "380453", "url": "https://it.wikipedia.org/wiki?curid=3648309", "title": "Maria Nomikou", "text": "Gioca nel ruolo di schiacciatrice e opposto nell'.\nCarriera.\nClub.\nLa carriera professionista di Maria Nomikou inizia nel 2004 nella squadra dell', prima nella formazione giovanile e poi in quella maggiore con la quale disputa diverse stagioni nel massimo campionato greco: in totale resta legata al club per sei stagioni, senza mai riuscire a vincere alcuna competizione. \nNella stagione 2011-12 viene ingaggiata dall', nella Serie A1 italiana: tuttavia per problemi con la federazione italiana, legati a vincoli d'et\u00e0, non ha potuto disputare alcuna partita. Nella stagione 2012-13, a seguito della chiusura della squadra novarese, passa al , mentre nella stagione successiva veste la maglia della neopromossa , in Serie A2.\nNel campionato 2015-16 fa ritorno in Grecia, vestendo la maglia del , per poi essere nuovamente nella Serie A2 italiana nella stagione 2016-17 con la e poi ceduta a met\u00e0 campionato al , nella stessa divisione.\nPer l'annata 2017-18 si accasa all', in Volley League, con cui vince due Coppe di Grecia, due scudetti e la Challenge Cup 2017-18. Nella stagione 2019-20 scende in Pre League, ingaggiata dalle rivali concittadine dell'.\nNazionale.\nNel 2010 ottiene la prima convocazione in nazionale per giocare nell'European League."}
{"id": "3648321", "revid": "132266", "url": "https://it.wikipedia.org/wiki?curid=3648321", "title": "Selenic\u00eb", "text": ""}
{"id": "3648324", "revid": "1543377", "url": "https://it.wikipedia.org/wiki?curid=3648324", "title": "Llandrillo", "text": "Llandrillo \u00e8 un villaggio e community del Denbighshire in Galles. Ha una popolazione di 587 abitanti. In passato faceva parte del Merionethshire.\nHa preso il nome da San Trillo, che arriv\u00f2 dalla Bretagna con altri missionari nel VI secolo e fond\u00f2 una chiesa su una collinetta vicino alla confluenza tra il ruscello Ceidiog e il fiume Dee."}
{"id": "3648328", "revid": "767487", "url": "https://it.wikipedia.org/wiki?curid=3648328", "title": "Limit (manga)", "text": " \u00e8 un manga scritto e disegnato da Keiko Suenobu a partire dal 2009. Viene pubblicato anche in Italia dal 2011.\nL'autrice \u00e8 famosa per trattare spesso il tema del bullismo e delle violenze a scuola, come nel volume autoconclusivo \"Vitamin\" e nella serie che l'ha resa celebre, \"Life\"; in questa nuova serie, le dinamiche interpersonali delle protagoniste vengono trasferite in un altro ambiente e dai banchi di scuola ci trasferiamo in un luogo ostile dove i personaggi saranno costretti a lottare per la sopravvivenza.\nNel 2013 ne \u00e8 stato tratto un dorama in 12 episodi trasmesso da TV Tokyo.\nTrama.\nIl pullman che dovrebbe condurre la classe di Konno in campeggio tra i monti ha un terribile incidente e precipita da un dirupo. Konno si risveglia a bordo del pullman e scopre che tutti i suoi compagni di classe sono morti, compresa Sakura, la ragazza pi\u00f9 carina e popolare della classe, leader del gruppetto di amiche di cui Konno faceva parte. \nIn un modo o nell'altro, Konno riesce a strisciare fuori dal pullman e si ritrova nel bosco. L\u00ec scoprir\u00e0 di non essere la sola a essere sopravvissuta. Il sollievo si trasforma presto in angoscia. I ragazzi sopravvissuti all'incidente si troveranno a fare i conti con la lotta per la sopravvivenza e con le tensioni e drammi delle relazioni interpersonali, esacerbate e portate alle estreme conseguenze dall'orribile contesto dell'incidente."}
{"id": "3648329", "revid": "339392", "url": "https://it.wikipedia.org/wiki?curid=3648329", "title": "Distretto di Mirdit\u00eb", "text": ""}
{"id": "3648331", "revid": "729019", "url": "https://it.wikipedia.org/wiki?curid=3648331", "title": "Strada nazionale 3 (Marocco)", "text": "La strada nazionale 3 (N 3) in Marocco \u00e8 una strada che collega Dakhla a Auserd.\n\u00c8 una strada priva di intersezioni con altre strade, unica eccezione \u00e8 quella con l'inizio della strada nazionale 1.\nSezioni.\nSezione Dakhla-Aouserd.\nLa lunghezza di questa strada \u00e8 di 216\u00a0km e passa per il comune di Auserd."}
{"id": "3648335", "revid": "21880", "url": "https://it.wikipedia.org/wiki?curid=3648335", "title": "Huperzine A", "text": ""}
{"id": "3648337", "revid": "287204", "url": "https://it.wikipedia.org/wiki?curid=3648337", "title": "East Newark", "text": "East Newark \u00e8 un comune degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la citt\u00e0 conta 2.406 abitanti. La cittadina fa parte dell'area metropolitana di New York."}
{"id": "3648338", "revid": "1788047", "url": "https://it.wikipedia.org/wiki?curid=3648338", "title": "Billiken", "text": "Billiken \u00e8 un personaggio immaginario ideato dall'insegnante d'arte e illustratrice americana Florence Pretz di St. Louis, nel Missouri, che ha creato la figura misteriosa ispirandosi ad un suo sogno e nel 1908 ha brevettato la figura come un elfo con le orecchie a punta, un sorriso malizioso e un ciuffo di capelli sulla testa a punta, le braccia corte, rappresentato generalmente seduto con le gambe distese di fronte a lui. \nIl Billiken \u00e8 stato pubblicizzato come un amuleto portafortuna in grado di donare la buona sorte a chi lo acquista; \u00e8 stato inoltre una delle prime bambole protette da copyright. \nDopo alcuni anni di popolarit\u00e0, come molti altri giocattoli di moda, il Billiken \u00e8 caduto nel dimenticatoio.\nIl Billiken non deve essere confuso con altri bambolotti quali le figure Kewpie che hanno debuttato sul Ladies' Home Journal nel 1909.\nIl Billiken \u00e8 la mascotte ufficiale della Saint Louis University e St. Louis University High (entrambe istituzioni appartenenti ai Gesuiti ed entrambi con sede a St. Louis).\nBilliken al cinema.\nNel 1909, negli Stati Uniti usc\u00ec nelle sale \"Billiken\", un cortometraggio che aveva come protagonista un giocattolo che porta il sorriso sul volto di una piccola malata che guarisce grazie alla buona influenza che ha su di lei lo spirito del Billiken. \nBilliken in Giappone.\nIn Giappone vi sono diverse rappresentazioni del Billiken che vengono venerate. Prima della seconda guerra mondiale vi erano due importanti templi per la venerazione del Billiken nella citt\u00e0 di K\u014dbe e nel tempio di Matsuo. Entrambe le statue sono state rimosse per molti anni con l'avvento della guerra che sanc\u00ec l'abbandono di molte divinit\u00e0 europee.\nLa rappresentazione pi\u00f9 famosa del Billiken era situata in un Parco di divertimento, Luna Park, nel quartiere Shinsekai di Osaka. Nel 1912 venne posto nel parco come simbolo dell'Americana e fu venerato come \" Il Dio della felicit\u00e0\" o \"Il Dio delle cose come dovrebbero essere\". Divenne un popolare souvenir del parco, rappresentato in forma di bambola e manj\u016b (panino dolce ripieno di pasta rossa). Quando il parco venne chiuso nel 1923 la statua lignea del Billiken and\u00f2 perduta. \nUna replica della statua \u00e8 stata collocata nella Torre Ts\u016btenkaku nel 1980, sul ponte di osservazione al quinto piano. Ogni anno migliaia di visitatori inseriscono una moneta nella sua scatola delle donazioni e strofinare la pianta dei piedi esprimendo un desiderio o solo per avere il dono della fortuna. La statua \u00e8 stata un elemento fisso nella torre fino al settembre 2005, quando venne data in prestito allo Shibuya Tokyu, un grande magazzino di Tokyo, come parte di una fiera per promuovere le tradizioni culturali di Osaka."}
{"id": "3648341", "revid": "287204", "url": "https://it.wikipedia.org/wiki?curid=3648341", "title": "Guttenberg (New Jersey)", "text": "Guttenberg \u00e8 un comune degli Stati Uniti d'America, nella Contea di Hudson, nello Stato del New Jersey. \nLa citt\u00e0 fa parte dell'area metropolitana di New York.\nAl censimento USA del 2010, la citt\u00e0 contava 11.176 abitanti su una superficie di poco pi\u00f9 di mezzo chilometro quadrato (0,628\u00a0km\u00b2), che ne fanno il comune pi\u00f9 densamente popolato di tutti gli Stati Uniti, con una densit\u00e0 di quasi 18.000 abitanti/\u00a0km\u00b2.\nLa sua vicinanza con New York City (5 miglia dall'ingresso del Lincoln Tunnel) ha portato a trasferirvisi molti impiegati e professionisti che lavorano a Manhattan."}
{"id": "3648344", "revid": "287204", "url": "https://it.wikipedia.org/wiki?curid=3648344", "title": "Harrison (New Jersey)", "text": "Harrison \u00e8 un comune degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la citt\u00e0 conta 13.620 abitanti. La citt\u00e0 fa parte dell'area metropolitana di New York."}
{"id": "3648345", "revid": "767487", "url": "https://it.wikipedia.org/wiki?curid=3648345", "title": "Masaki Fukai", "text": ""}
{"id": "3648346", "revid": "287204", "url": "https://it.wikipedia.org/wiki?curid=3648346", "title": "Kearny (New Jersey)", "text": "Kearny \u00e8 un comune degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la citt\u00e0 conta 40.684 abitanti. La citt\u00e0 fa parte dell'area metropolitana di New York."}
{"id": "3648351", "revid": "78416661", "url": "https://it.wikipedia.org/wiki?curid=3648351", "title": "Disorientamento", "text": "Il disorientamento in psichiatria si definisce come la perdita di conscio mentale relativo alla percezione spazio-temporale. Chi ne soffre non \u00e8 in grado di capire e identificare in modo chiaro il tempo e il luogo reali in cui si trova.\nIl disorientamento \u00e8 un sintomo di demenza, ma potrebbe essere anche un effetto conseguente a un incidente o a un trauma cranico."}
{"id": "3648352", "revid": "287204", "url": "https://it.wikipedia.org/wiki?curid=3648352", "title": "North Bergen", "text": "North Bergen \u00e8 un comune (\"township\") degli Stati Uniti d'America, nella contea di Hudson, nello Stato del New Jersey.\nLa cittadina si trova nella regione collinare denominata New Jersey Palisades.\nFa parte della cosiddetta North Hudson, nome collettivo che raggruppa cinque comuni della contea di Hudson: North Bergen, Union City, Guttenberg, West New York e Weehawken, facenti parte dell'area metropolitana di New York.\nNorth Hudson ospita la pi\u00f9 grande comunit\u00e0 cubana degli Stati Uniti, ad esclusione della Florida.\nInfrastrutture e trasporti.\nLa citt\u00e0 \u00e8 servita dalla tranvia Hudson-Bergen."}
{"id": "3648353", "revid": "392652", "url": "https://it.wikipedia.org/wiki?curid=3648353", "title": "Raphael de Courten", "text": "Biografia.\nOrigini.\nTerzogenito di Pancrace de Courten e Maria Franziska de Courten, Raphael apparteneva ad una nobile famiglia svizzera, originaria del canton Vallese e fedele al papato.\nGiovinezza.\nEccellente allievo dei gesuiti nei collegi di Briga e di Sion, Raphael a 16 anni intende entrare nell'ordine di sant'Ignazio di Loyola. A 18 anni, per\u00f2, cambia idea ed entra nell'esercito federale.\nCarriera militare.\nConsegu\u00ec il grado di sottotenente nell'anno 1829. Nel 1832 pass\u00f2 col grado di tenente del 1\u00ba reggimento estero all'esercito pontificio.\nFu promosso capitano il 26 settembre 1848, dopo essersi distinto nella campagna del Veneto, in particolar modo nella battaglia di Vicenza.\nSeguirono le promozioni a maggiore (1\u00ba gennaio 1852), a tenente colonnello (1\u00ba febbraio 1854), a colonnello (21 giugno 1855) e a generale di brigata (7 agosto 1860). Combatt\u00e9 nella campagna delle Marche e dell'Umbria (1860) e nella campagna dell'Agro Romano (1867), contribuendo, il 3 novembre, alla vittoria pontificia nella battaglia di Mentana. Dopo la Breccia di Porta Pia, si imbarc\u00f2 nella fregata \"Orenoque\" alla volta di Tolone. In seguito torn\u00f2 in Italia, risiedendo a Firenze, dove si spense.\nMorte.\nQuando mor\u00ec, il cardinale Rafael Merry del Val, a nome di papa Pio X invi\u00f2 un telegramma che diceva: \"Il Santo Padre pregher\u00e0 in modo particolare per l'anima del defunto il cui glorioso nome passer\u00e0 come quello di un valoroso difensore della Santa Sede e un modello di virt\u00f9 cristiane\"."}
{"id": "3648354", "revid": "125774327", "url": "https://it.wikipedia.org/wiki?curid=3648354", "title": "Chiesa di San Giovanni Evangelista (Reggio Emilia)", "text": "La chiesa di San Giovanni Evangelista, nota anche come San Giovannino, \u00e8 un edificio di culto sito in piazza San Giovanni, nel centro storico di Reggio Emilia.\nStoria.\nI primi cenni sulla chiesa risalgono al XII secolo, anche se della struttura originale non \u00e8 giunto a noi praticamente nulla. Fu ricostruita nel 1545 e, nel secolo successivo, affrescata dagli artisti che saranno poi impegnati nel cantiere della Basilica della Ghiara. \nNel 1808 fu confiscata dal governo napoleonico e venduta all'asta al mercante Luigi Trivelli, proprietario del palazzo antistante la chiesa. Il figlio Giacomo adib\u00ec la chiesa a concimaia e le cappelle laterali a botteghe. L'erede conte Ferrante Palazzi Trivelli, nel 1896, cedette la chiesa alla Venerabile Confraternita dell'Immacolata Concezione e di San Francesco d'Assisi, la pi\u00f9 antica ed esistente confraternita di Reggio, fondata nella seconda met\u00e0 del XIII secolo e canonicamente eretta sin dal 1476, che tuttora la gestisce e la apre ai fedeli.\nDescrizione.\nLa facciata, in cotto, \u00e8 incompiuta, mentre la nicchia che l'adorna, al cui interno vi \u00e8 il mosaico di Sant'Antonio di Padova, \u00e8 del 1956. La chiesa presenta un'unica navata. Nella volta che congiunge la cupola con la porta maggiore vi sono affrescati in ordine \"Sconfitte del demonio\", \"San Giovanni e Dio\" e \"Visione di San Giovanni\". Tutti gli affreschi sono datati 1613, le abili prospettive illusionistiche sono del bresciano Tommaso Sandrini, le figure della volta, nella centrale di Lorenzo Franchi. La cupola, dotata di quattro finestroni e di altrettante statue in terracotta, \u00e8 stata affrescata da Sisto Badalocchio che vi ha rappresentato il \"Ritorno di Cristo\". L'artista ha liberamente tratto l'ispirazione dall'Ascensione dipinta dal Correggio nella Abbazia di San Giovanni Evangelista nella 'sua' Parma. Sono sempre del Badalocchio le quattro Virt\u00f9 cardinali presenti nei pennacchi e le aquile presenti accanto ai finestroni. Nel catino del coro vi \u00e8 l'affresco \"la Resurrezione\", del lucchese Paolo Guidotti detto Il cavalier Borghese. Il quadro centrale del coro, ossia \"la Deposizione\", \u00e8 copia dell'omonimo quadro di Daniele da Volterra presente nella chiesa romana di Trinit\u00e0 dei Monti. Ai lati del presbiterio vi sono due grandi tele, il \"Miracolo di San Giovanni\" ed il \"Transito di San Giovanni\", entrambe del 1614, opere del bolognese Alessandro Tiarini.&lt;br&gt;\nLa seconda cappella di sinistra ospita un interessante gruppo scultoreo, denominato \"La Piet\u00e0\" ed attribuito a Guido Mazzoni. Si tratta di otto figure in terracotta dipinta, a grandezza poco meno che naturale. Intorno al Cristo morto, adagiato su un giaciglio, si trovano la Madonna, Maria Maddalena, Giovanni Evangelista e altri due dolenti, nonch\u00e9 due uomini che hanno in mano gli arnesi usati per la deposizione (martello, tenaglie). La diversa qualit\u00e0 di queste ultime figure rispetto alle altre suscita dubbi rispetto all'attribuzione di tutti i personaggi al Mazzoni, autore di numerosi altri gruppi analoghi."}
{"id": "3648355", "revid": "93556", "url": "https://it.wikipedia.org/wiki?curid=3648355", "title": "Ercole (pirofregata)", "text": "L\u2019Ercole \u00e8 stata una pirofregata (successivamente pirocorvetta) della Real Marina del Regno delle Due Sicilie, successivamente acquisita dalla Regia Marina.\nStoria.\nCaratteristiche e costruzione.\nCostruita tra il 1841 ed il 1844 nei cantieri di Castellammare di Stabia per conto della Real Marina del Regno delle Due Sicilie, l'unit\u00e0 (che in origine avrebbe dovuto chiamarsi \"Gaeta\", ma che venne ribattezzata \"Ercole\" il giorno del varo, 28 maggio 1843) fu la prima nave da guerra a vapore costruita nel Regno delle Due Sicilie. L'apparato propulsivo era costituito da quattro caldaie tubolari Gruppy e da una macchina alternativa a vapore Maudslay &amp; Field, che imprimeva la potenza di 30\u00a0CV a due ruote a pale laterali articolate tipo Morgan, permettendo una velocit\u00e0 di sette nodi ed un'autonomia, a tale velocit\u00e0, di 192 ore.\nLa nave aveva inoltre due alberi a vele quadre (armamento velico a brigantino), il secondo dei quali, l'albero maestro, divenne poi a vele auriche (brigantino goletta). L'armamento si componeva in origine di dieci bocche da fuoco: un cannone a canna liscia da 117 libbre, uno da 60 libbre, quattro obici lisci Paixhans da 30 libbre ed altrettanti in bronzo da 12 libbre.\nStoria operativa.\nPrimo comandante dell\u2019\"Ercole\" fu il capitano di fregata Giovanni Vacca. Il 12 maggio 1845, a meno di un anno dall'entrata in servizio, la nave fu di scorta alla pirofregata \"Tancredi\", che trasportava a Messina, e quindi Siracusa, il re di Napoli Ferdinando II.\nNel 1848, durante la rivolta indipendentista della Sicilia, la nave, assegnata alla squadra del conte d\u2019Aquila, trasport\u00f2 a Palermo reparti del corpo di spedizione del generale Carlo Filangieri, inviato a reprimere la ribellione. Successivamente la pirofregata effettu\u00f2 numerose crociere nelle acque del Mar Mediterraneo.\nIl 4 aprile 1860, nel corso dei moti siciliani che precedettero l'impresa dei Mille, l\u2019\"Ercole\", al comando del capitano di fregata Carlo Flores, apr\u00ec il fuoco contro bande di insorti armati a Sant'Erasmo, sulla strada di Bagheria, ad Acqua dei Corsari e nelle campagne di Villabate. Il 17 aprile la nave avrebbe dovuto imbarcare la colonna Perrone impegnata nella repressione, ma pot\u00e9 farlo solo l'indomani, causa il mare mosso. Il 20 aprile la nave venne inviata a pattugliare le acque tra Capo San Vito ed il faro di Messina, nonch\u00e9 il golfo di Castellammare. Il 7-8 maggio la nave trasport\u00f2 da Alcamo a Solanto il generale Letizia, incaricato di debellare un gruppo di rivoltosi.\nDurante l'impresa dei Mille, il 16 maggio 1860, la nave trasport\u00f2 a Castellammare del Golfo il V Battaglione estero al comando del colonnello Won de Mechel, che tuttavia, appena sbarcato, venne richiamato a Palermo. il 24 maggio 1860, il generale Ferdinando Lanza deposit\u00f2 sull\u2019\"Ercole\" circa 600.000 ducati prelevati dal Regio Banco di Palermo, poi la nave venne inviata ad esplorare la costa nei pressi di Marsala per cercare di catturare il piroscafo britannico \"Blackwall\", proveniente da Genova con 830 volontari, 400.000 franchi, 4000 fucili e parecchie munizioni. Il 28 maggio la pirofregata, ancora al comando di Flores, bombard\u00f2 con le sue artiglierie (era frattanto stata dotata anche di obici Paixhans da 68 libbre) la citt\u00e0 di Palermo, appena liberata dalle truppe garibaldine, provocando numerose vittime.\nSuccessivamente, il 7 settembre 1860, la pirofregata, che si trovava a Napoli al comando del capitano di fregata Francesco Beneventano, disobbed\u00ec all'ordine di seguire Ferdinando II a Gaeta, e pass\u00f2 alla Marina sarda, come la maggior parte della flotta del Regno delle Due Sicilie.\nPochi mesi dopo la nave partecip\u00f2 all'assedio della piazzaforte di Gaeta, dove si era asserragliata la famiglia reale borbonica (la citt\u00e0, assediata a partire dal novembre 1860 e continuamente bombardata dalla flotta sabauda a partire dal 22 gennaio 1861, si arrese il 13 febbraio dello stesso anno), dopo la quale trasport\u00f2 a Genova circa cento prigionieri borbonici.\nIl 17 marzo 1861 l\u2019\"Ercole\" venne incorporata nella neocostituita Regia Marina. L'armamento venne ridotto a sei pezzi da 160\u00a0mm, quattro a canna liscia e due a canna rigata. Nel giugno 1863 la nave venne declassata a pirocorvetta (altre fonti fanno risalire a questo periodo, invece che al 1861, il cambio dell'armamento).\nNel 1863 la pirofregata, al comando del capitano di fregata Camillo Lampo, prese il mare diretta in Sudamerica: nel corso del viaggio l'unit\u00e0 fece scalo a Montevideo, Rio de Janeiro e Buenos Aires, per poi fare ritorno a Napoli nel novembre 1868, trainata della pirofregata \"Regina\".\nLa vecchia \"Ercole\" fu poi varie volte riarmata e disarmata: nel 1872 fu impiegata per trasportare a Lampedusa i condannati al confino nell'isola. Suo ultimo ruolo, dal 1874 al 1875, fu quello di nave ammiraglia del I Dipartimento. Radiata il 10 aprile (o 31 marzo) 1875, venne avviata alla demolizione.\nNel corso dei trentun anni di servizio si erano susseguiti al comando della nave 6 comandanti borbonici, uno sardo e cinque italiani."}
{"id": "3648358", "revid": "287204", "url": "https://it.wikipedia.org/wiki?curid=3648358", "title": "Union City (New Jersey)", "text": "Union City \u00e8 un comune degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la citt\u00e0 conta 66.455 abitanti. La citt\u00e0 fa parte dell'area metropolitana di New York.\nInfrastrutture e trasporti.\nLa citt\u00e0 \u00e8 servita dalla tranvia Hudson-Bergen."}
{"id": "3648359", "revid": "324090", "url": "https://it.wikipedia.org/wiki?curid=3648359", "title": "Weehawken", "text": "Weehawken \u00e8 un comune degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la comunit\u00e0 conta 12.554 abitanti. La citt\u00e0 fa parte dell'area metropolitana di New York.\nInfrastrutture e trasporti.\nLa citt\u00e0 \u00e8 servita dalla tranvia Hudson-Bergen."}
{"id": "3648360", "revid": "725642", "url": "https://it.wikipedia.org/wiki?curid=3648360", "title": "West New York", "text": "West New York \u00e8 un comune degli Stati Uniti d'America, nella Contea di Hudson, nello Stato del New Jersey. Come da censimento del 2010 degli USA, la citt\u00e0 conta 49.708 abitanti. La citt\u00e0 fa parte dell'area metropolitana di New York."}
{"id": "3648361", "revid": "767487", "url": "https://it.wikipedia.org/wiki?curid=3648361", "title": "L'ora di New York", "text": "L'ora di New York (\"The Clock\") \u00e8 un film del 1945 diretto da Vincente Minnelli.\nTrama.\nIl caporale Joe Allen, in licenza per due giorni a New York, appena arrivato si imbatte casualmente alla Pennsylvania Station in Alice Maybery, una giovane che lavora in citt\u00e0 come segretaria da tre anni. Visto che proviene dalla profonda provincia americana e non ha alcuna idea su come trascorrere il tempo nella grande metropoli, Joe prima riesce a convincere Alice a permettergli di accompagnarla a casa, poi addirittura a fargli da guida per qualche ora, tra Central Park e il Metropolitan Museum of Art. Quando infine devono lasciarsi, tra i due si \u00e8 gi\u00e0 creato un legame ed Alice accetta l'invito di Joe a reincontrarsi quella stessa sera.\nMalgrado la coinquilina Helen, inorridita dal racconto di quell'incontro casuale, tenti di dissuaderla dal reincontrare di nuovo il soldato e la spinga invece verso una pi\u00f9 sicura uscita gi\u00e0 programmata, riuscendo anche a convincerla in un primo momento, Alice seppur in ritardo si presenta all'appuntamento con Joe, sotto l'orologio dell'Astor Hotel, e insieme cenano e trascorrono una piacevole serata, in cui approfondiscono la conoscenza reciproca. Vista l'ora tarda e l'assenza di mezzi pubblici, accettano un gentile passaggio da Al Henry, alla guida di un furgone delle consegne del latte, ma il tragitto verso casa di Alice si rivela problematico: prima il furgone buca una gomma, poi Al viene colpito da un ubriaco nel bar dove si sono fermati in attesa dell'arrivo della squadra di manutenzione che sostituisca la gomma, quindi Joe e Alice per l'intera nottata assistono e poi addirittura sostituiscono il malconcio Al nel suo lavoro di consegna del latte, infine lo riportano a casa, dove fanno colazione insieme a lui ed alla moglie.\nI due vorrebbero trascorrere insieme anche quel secondo ed ultimo giorno a disposizione di Joe, ma nella metropolitana vengono separati dalla tremenda confusione dell'ora di punta. Riescono per\u00f2 a ritrovarsi ritornando al luogo del loro appuntamento, sotto l'orologio dell'Astor Hotel e, ormai convinti dei propri sentimenti l'uno per l'altra e del fatto che anche il destino li voglia unire, decidono di sposarsi quel giorno stesso, prima della partenza di Joe. Ma gli ostacoli burocratici sono tali che devono impiegare l'intera giornata per superarli e riescono a sposarsi solo all'ultimo minuto, facendo rientrare in ufficio il funzionario incaricato ed utilizzando come testimoni gli inservienti delle pulizie. Alice, delusa fino alle lacrime da quella sbrigativa cerimonia, solo una pallida imitazione di un vero matrimonio, si rifugia in una chiesa, seguita da Joe, e l\u00ec i due innamorati, completamente soli, si scambiano nuovamente i voti nuziali.\nLa mattina seguente, dopo la prima notte insieme come sposi, Joe deve lasciare Alice e tornare al suo campo militare, da cui dovr\u00e0 partire per la guerra.\nCritica.\nSecondo il \"Dizionario Mereghetti\", si tratta di un \u00abamabile bozzetto di tono realistico [...] sottovalutato dal pubblico del tempo\u00bb. Emanuela Martini (\"FilmTV\") lo definisce \u00abun esemplare, raro, di \"realismo sofisticato\"\u00bb."}
{"id": "3648362", "revid": "38120", "url": "https://it.wikipedia.org/wiki?curid=3648362", "title": "The Clock", "text": ""}
{"id": "3648364", "revid": "729019", "url": "https://it.wikipedia.org/wiki?curid=3648364", "title": "Isole Semidi", "text": " \nLe isole Semidi sono un gruppo di 9 isole, pi\u00f9 altri scogli di minore importanza, nella parte pi\u00f9 occidentale dell'arcipelago Kodiak, in Alaska (USA). Amministrativamente appartengono al Borough di Kodiak Island.\nSi trovano a sud-ovest dell'isola Kodiak, a circa met\u00e0 strada tra la penisola di Alaska e l'isola Chirikof. Le pi\u00f9 grandi del gruppo sono Aghiyuk e Chowiet; la superficie totale di tutte \u00e8 di 30,17\u00a0km\u00b2 e sono disabitate. Fanno parte dell'unit\u00e0 della penisola di Alaska del \"Alaska Maritime National Wildlife\".\nStoria.\nScoperte nel 1741 da Vitus Bering e denominate \"Tumannoi\" (\"nebbiose\", dal russo \u0442\u0443\u043c\u0430\u043d, nebbia); il nome odierno deriva da \"ostrova\" \"Semidy\" o \"Yevdokevskiye\", pubblicato dal tenente Sary\u010dev nel 1826.\nAltre varianti del loro nome sono state: \"Foggy Islans\", \"Eudocia\", \"Eudokievskie\", \"Simedan\", \"Zumik\"."}
{"id": "3648365", "revid": "400694", "url": "https://it.wikipedia.org/wiki?curid=3648365", "title": "Deadlands", "text": "Deadlands \u00e8 un gioco di ruolo che combina il genere western con l'horror e lo steampunk, scritto da Shane Lacy Hensley e pubblicato dalla Pinnacle Entertainment Group.\nL'ambientazione ha vinto otto Origins Award ed \u00e8 stata convertita in molti altri sistemi di gioco, ed \u00e8 stata pubblicata oltre che con le sue regole originali e una loro revisione (\"Classic Rules\" e \"Revised Classic Rules\"), anche con i regolamenti d20 System, \"GURPS\" e \"Savage Worlds\" (\"Deadlands: Reloaded\").\nAmbientazione.\nIl gioco \u00e8 ambientato negli Stati Uniti alla fine del XIX secolo. L'anno canonico della prima edizione \u00e8 il 1876. Un supplemento successivo, \"Tales o' Terror\", avanza la ambientazione e il metaplot di un anno al 1877. La seconda edizione utilizza la versione aggiornata della storia del 1877 come punto di partenza canonico. \"Deadlands: Reloaded\" avanza l'anno di partenza canonico al 1879.\nLe regole base prevedono il tipo di personaggi e situazioni che ci si pu\u00f2 attendere in film del tipo di e nei racconti delle riviste pulp e si presume che la maggior parte dell'azione di gioco avvenga sulle frontiere selvagge del Far West o in citt\u00e0 di frontiera come Tombstone o Dodge City. Comunque i supplementi successivi espandono l'ambientazione per includere il Profondo Sud, il Mississippi, il Messico e gli Stati Uniti Nord Orientali. Questi supplementi spesso fornirono avventure ambientate in aree urbane come New Orleans, New York o Boston.\nLa storia dell'ambientazione canonica, indicata come \"Weird West\", a causa della sovrapposizione dell'ambientazione western con elementi horror e fantastici, \u00e8 identica a quella del mondo reale, fino al 3 luglio 1863. In questa data un gruppo di nativi americani di varie trib\u00f9, guidati dallo sciamano sioux \"Raven\" (\"Corvo\"), esegu\u00ec una grande danza degli spiriti nel tentativo di scacciare i colonizzatori europei. Il rituale cre\u00f2 un condotto verso un reame spirituale abitato da potenti entit\u00e0 malefiche dette \"Reckoners\" e quindi gli eventi riguardanti e immediatamente successivi al rituale di Raven sono detti \"The Reckoning\"\nI reckoner si nutrono di emozione negative, particolarmente della paura. Se il livello di paura della popolazione di un dato \u00e8 sufficientemente alto i Reckoners possono cominciare ad alterare sottilmente l'ambiente di quel luogo: il sole \u00e8 un po' meno brillante, gli alberi hanno un aspetto pi\u00f9 stentato e \"maligno\", le formazioni rocciose assumono l'aspetto di cadaveri o mostri e cos\u00ec via. Con il crescere della paura aumentano i cambiamenti ambientali.\nL'obiettivo finale dei Reckoner \u00e8 di trasformare tutta la Terra in una landa malvagia e desolata - letteralmente un inferno sulla terra. Comunque i Reckoner non possono manifestarsi fisicamente sulla Terra fino a che il livello di paura dell'intero pianeta non aumenti a sufficienza. A questo fine usano i loro poteri per creare mostri, pazzi, zombie e altri malvagi che seminino paura e terrore in tutto il mondo.\nTutto ci\u00f2 si manifest\u00f2 per la prima volta il 4 luglio 1863, poco dopo la grande danza degli spiriti, quando sul sito della battaglia di Gettysburg i morti di entrambi gli eserciti si animarono e cominciarono ad attaccare indiscriminatamente civili e militari sopravvissuti. Da allora, pistoleri non morti, spiriti indiani ostili, strani culti e creature mortali hanno iniziato a terrorizzare il mondo. La guerra civile americana continua a trascinarsi grazie alle macchinazioni dei Reckoner e la nazione rimane divisa in Stati Uniti d'America e Stati Confederati d'America, mentre agenti federali e Texas Rangers lottano per sconfiggere minacce arcane cercando di nascondere l'orribile verit\u00e0 al pubblico. Movimenti sismici hanno sommerso in mare la maggior parte della California, creando una zona conosciuta come \"The Great Maze\" (\"Il Grande Labirinto\"). In questa zona i minatori hanno scoperto la \"ghost rock\" (\"roccia fantasma\"), un combustibile che brucia pi\u00f9 a lungo e genera pi\u00f9 calore del carbone. La ghost rock \u00e8 la base per la tecnologia di Deadlands cos\u00ec come per pozioni alchemiche e materiali semi-magici.\nLo scatenarsi dei Reckoner ha avuto alcuni importanti effetti collaterali. La magia si \u00e8 dimostrata reale, sebbene richieda di sfidare degli spiriti ultraterreni (manitou) ogni volta che viene usata. Questi stessi manitou possono possedere un corpo morto di recente e rianimarlo creando un \"Harrowed\". Gli harrowed sono a loro volta sotto il controllo dello spirito (che sfrutta l'opportunit\u00e0 per spargere terrore) e alle volte sotto il controllo del deceduto. Il progresso scientifico avanza rapidamente supportato da progetti sperimentali dei Reckoner, che normalmente non funzionerebbero, e sta spingendo il livello tecnologico al livello di un'ambientazione steampunk.\nI giocatori possono assumere il ruolo di diversi tipi di personaggi, mondani o arcani, inclusi pistoleri, uomini della legge (come sceriffi locali o federali), \"huckster\" (maghi), sciamani, uomini benedetti (di diverse fedi) e scienziati pazzi, nel tentativo di apprendere di pi\u00f9 sul Reckoning e sui misteriosi esseri che ne sono la causa.\nMeccaniche di gioco.\nIl sistema di gioco originale di \"Deadlands\" possiede diverse meccaniche di gioco abbastanza inusuali e oltre ai tradizionali dadi utilizza estensivamente anche carte da gioco e gettoni da poker. Inoltre utilizza numerose espressioni gergali western, sia nelle descrizione delle regole, sia come nomi per gli elementi di gioco che aumentano l'immersione nell'atmosfera western. Per esempio il master \u00e8 chiamato \"marshall\", il gruppo dei personaggio giocanti \u00e8 la \"posse\", i dadi sono chiamati \"bones\". Le abilit\u00e0 dei personaggi sono determinate pescando carte da un mazzo da poker da 54 carte (inclusi i jolly). Le carte pescate determinato i Tratti (attributi).\nRisoluzione delle azioni.\nIl sistema di risoluzione delle azioni \u00e8 simile a quello di \"Shadowrun\". Un personaggio un quantitativo di dadi, il cui numero e tipo dipende dalla sua abilit\u00e0 nell'azione, per esempio se un personaggio ha 4d8 in sparare e fa fuoco con il fucile il giocatore tira 4 dadi a 8 facce, se i risultati dei dadi sono: 5, 6, 3, 6 il risultato finale della prova \u00e8 6. Ogni dado che ottiene il valore massimo viene ritirato e sommato a s\u00e9 stesso, continuando a ritirare finch\u00e9 ottiene il valore massimo. I dadi vengono sommati solo a s\u00e9 stessi (se si ottiene un asso e viene ritirato), non vengono sommati fra di loro.\nIl risultato del tiro \u00e8 risultato maggiore di un singolo dado, l'azione riesce se si supera la soglia di successo (\"target number\") fissata dal master. Se la soglia viene superata di almeno cinque punti si ottiene un \"rialzo\" (\"raise\"), se la si supera di 10 punti \"due rialzi\" e cos\u00ec via. Maggiore il numero di rialzi, meglio \u00e8 riuscita l'azione. Per esempio quando si attacca qualcuno i raise danno all'attaccante un maggior controllo sulla locazione in cui \u00e8 stata colpito il bersaglio, mentre se si sta ricaricando un'arma da fuoco ogni rilancio permette di caricare una munizione in pi\u00f9 con una singola azione.\nLancio di incantesimi.\nGli \"huckster\" (personaggi in grado di lanciare incantesimi) usano oltre ai dadi un mazzo di carte da gioco per lanciare i loro incantesimi (\"hex\"). Un tiro di abilit\u00e0 riuscito permette di pescare cinque o pi\u00f9 carte, con le quali deve comporre la miglior mano di poker che gli \u00e8 possibile. La forza della mano determina non solo se l'incantesimo \u00e8 stato lanciato con successo, ma anche la forza dei suoi effetti. Questa meccanica viene giustificata \"in gioco\" affermando che l'huckter scommette letteralmente la sua anima e sanit\u00e0 mentale contro con uno spirito magico per fargli fare quanto desidera, una mano alta significa che l'huckster ha vinto e lo spirito lancia l'incantesimo come desdierato, una mano bassa \u00e8 un fallimento. I jolly possono essere usati per migliorare le possibilit\u00e0 di una buona mano, ma il jolly nero significa che lo spirito fa qualcosa di dannoso all'huckster.\nI personaggi benedetti usano la loro fede per invocare miarcoli \u2014 pregano il loro patrono perch\u00e9 la loro richiesta venga esaudita. Solitamente i miracoli sono di natura protrettrice o curativa, sebbene ce ne sia qualcuno per attaccare. La difficolt\u00e0 di un dato miracolo (l'ammontare di fede richiesto dal patrono) pu\u00f2 variare. Per esempio un prete che cerchi di curare una ferita di arma da fuoco allo stomaco necessiter\u00e0 di una fede maggiore rispetto a quella che gli occorrerebbe per curare un braccio rotto. Sebbene il set di miracoli base sia predominitamente di tipo cristiano, i manuali aggiuntivi aggiungo miracoli di altre religioni, alcuni dei quali il cui uso non \u00e8 permesso a personaggi cristiani.\nGli sciamnai lanciano incantesimi stringendo patti con gli spiriti. Questo avviene in tre stadi, lo sciamano chiede un favore, quindi esegue un rituale che richiede l'esaudimento del favore richiesto e quindi la sua abilit\u00e0 viene testata dallo spirito. Se riesce sufficientemente in tutti e tre gli stadi il favore richiesto viene concesso.\nMazzi azione.\nIn ogni turno ciascun giocatore determina l'iniziativa del proprio personaggio con una prova abilit\u00e0 il cui risultato che gli permette di una carta, pi\u00f9 una per ogni rialzo ottenuto, da un \"mazzo azione\" comune condiviso da tutti i personaggi. Il master fa lo stesso per i personaggi non giocanti, pescando da un proprio mazzo azione.\nIl master chiama quindi in ordine le carta in ordine di valore decrescente, (Asso, Re, Donna, Dieci, ecc.) e ogni giocatore pu\u00f2 dichiarare un'azione quando viene chiamata una carta che ha in mano. Inoltre per compiere alcune azioni (per esempio sparare con il fucile) occorre giocare pi\u00f9 di una carta, in questo caso si dichiara l'azione giocando la prima carta e questa viene completata, ed ha effetto, quando viene giocata l'ultima carta, eventualmente nel round successivo. \u00c8 possibile non dichiarare un'azione quando viene chiamata una carta che si ha in mano e trattenerla per giocarla pi\u00f9 avanti (nel gergo di gioco \"avere un asso nella manica\")\nGettoni fato.\nOltre ai dadi e alle carte vengono utilizzati anche i gettoni del destino (\"fate chips\"), tipicamente gettoni da poker, sebbene a volte si usino pietre colorate o monete. Questi vengono pescati alla cieca da un cappello o da un altro contenitore all'inizio del gioco. Ogni giocatore ne pesca un certo numero secondo le azioni del suo personaggio e le decisioni del master. I gettoni del fato permettono di ottenere dadi bonus durante alcuni tiri o di recuperare la salute nei momenti critici. Anche il master pu\u00f2 pescare gettoni per gli avversari dei personaggi.\nEsperienza.\nAlla fine della sessione di gioco i giocatori possono utilizzare i gettoni fato inutilizzati come \"punti bounty\" per migliorare tratti e attitudini (in modo quindi simile ai punti esperienza di altri giochi). Il master pu\u00f2 anche assegnare punti bonus alla fine della sessione, come premio per aver raggiunto gli obbiettivi della missione o per un buon gioco di ruolo.\nI master vengono anche incoraggiati a ricompensare immediatamente un buon gioco di ruolo. Durante la creazione del personaggio i personaggi possono scegliere degli svantaggi per i propri personaggi, quando un giocatore interpreta bene un suo svantaggio, il master pu\u00f2 ricompensarlo immediatamente con un gettone fato.\nStoria editoriale.\nLa Pinnacle Entertainment Group pubblic\u00f2 la prima edizione del regolamento base (\"Classic Edition\") di \"Deadlands\" nel 1996, seguita da una seconda edizione (\"Revised Edition\") nel 1999. Nel 2001 pubblic\u00f2 una edizione con un regolamento basato sul \"d20 System\".\nNel 2001 La Pinnacle licenzi\u00f2 alla Steve Jackson Games l'ambientazione per una pubblicazione con il regolamento generico \"GURPS\" (che pubblic\u00f2 un manuale base e diversi supplementi).\nNel supplemento \"A Fistul of Zombie\" per \"All Flesh Must Be Eaten\" sono state pubblicate note di conversione tra il regolamento di \"Deadlands\" e l'\"Unisystem\"\nNel maggio 2006, la Great White Games (nome temporaneamente assunto per alcuni anni dalla Pinnacle Entertainment Group) pubblic\u00f2 una nuova edizione, \"Deadlands: Reloaded\", basata sul regolamento generico \"Savage Worlds\". Gli eventi dell'ambientazione canonica sono stati aggiornati al 1879 e include informazioni sugli eventi degli anni precedenti, cos\u00ec come nuove regole. Tra i cambiamenti pi\u00f9 drastici alle regole base di \"Savage Worlds\" \u00e8 il funzionamento della regola \"The Way of the Brave\" che rende i combattimenti pi\u00f9 mortale e pericolosi e aumenta l'efficacia del combattimento in mischia. Questo regolamento inoltre aggiunge le regole per i gettoni fato al sistema \"Savage Worlds\". Questo fu il primo regolamento della Great White Games privo di metaplot. La Great White Games ha suggerito che quattro campagne complete saranno pubblicate per \"Deadlands: Reloaded\", ognuna incentrata su una regione diversa. Nel 2009 \u00e8 stata pubblicata la prima di queste, \"The Flood\". Ha anche annunciato che sia \"Hell on Earth\", che \"Lost Colony\" saranno pubblicati con il sistema \"Savage Worlds\", con \"Hell on Earth\" atteso per il 2011.\nRiconoscimenti.\nLa linea di giochi \"Deadlands\" ha ricevuto i seguenti riconoscimenti:\nGiochi derivati.\nIl marchio \"Weird West\" viene usato per distinguere l'ambientazione primaria del gioco da varie altre ambientazioni e giochi derivati da essa:\nEdizioni.\nDati tratti da rpg.net\nDeadlands: Hell on Earth.\nAmbientazione alternativa in un 2094 postapocalittico, in cui la causa della comparsa dei Reckoners \u00e8 una guerra mondiale e i conseguenti bombardamenti.\nDeadlands GURPS.\nPubblicati dalla Steve Jackson Games su licenza della Pinnacle Entertainment Group:"}
{"id": "3648369", "revid": "1781667", "url": "https://it.wikipedia.org/wiki?curid=3648369", "title": "Svidni\u010dka", "text": "Svidni\u010dka (in ungherese \"Kisfagyalos\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648370", "revid": "287204", "url": "https://it.wikipedia.org/wiki?curid=3648370", "title": "Svidnicka", "text": ""}
{"id": "3648373", "revid": "287204", "url": "https://it.wikipedia.org/wiki?curid=3648373", "title": "\u0160arbov", "text": "\u0160arbov (in ungherese \"Sarb\u00f3\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648376", "revid": "287204", "url": "https://it.wikipedia.org/wiki?curid=3648376", "title": "Sarbov", "text": ""}
{"id": "3648377", "revid": "110157", "url": "https://it.wikipedia.org/wiki?curid=3648377", "title": "New Thing at Newport", "text": "New Thing at Newport \u00e8 un album live dei musicisti jazz statunitensi John Coltrane e Archie Shepp registrato nel 1965 durante le loro esibizioni al Newport Jazz Festival. Il titolo del disco fa riferimento a come veniva chiamato il nuovo e rivoluzionario genere musicale free jazz durante gli anni sessanta, la \"new thing\" (\"la cosa nuova\"), del quale l'album \u00e8 impregnato.\nIl disco.\nIl disco comprende la registrazione parziale dei due concerti separati tenuti al Festival Jazz di Newport del 1965 dai due quartetti di John Coltrane e di Archie Shepp, due artisti veri e propri simboli del free jazz (almeno nell'ultima parte di carriera per quanto riguarda Coltrane). Il set di Coltrane si apre con il discorso di Padre Norman O' Connor che presenta il gruppo, a cui segue \"One Down, One Up\", in una versione estesa, passionale e dal grande impatto emotivo. Nel concerto vero e proprio seguiva poi \"My Favorite Things\", uno dei brani \"manifesto\" di Coltrane, esclusa per\u00f2 dalla versione su LP uscita originariamente nel 1965 e reintegrata solamente nella ristampa in formato CD del 2000 (questa versione del brano era comunque in precedenza gi\u00e0 disponibile in altri dischi).\nFinita l'esibizione di Coltrane, entra in scena Archie Sheep. Sono subito chiare le differenze stilistiche tra i due; il suono di Shepp e della sua band \u00e8 maggiormente onirico, ipnotico, rumoreggiante, complicato e totalmente \"free\", dove invece Coltrane era ancora parzialmente legato agli stilemi dell'hard bop. Ma \u00e8 altres\u00ec chiaro come lo stesso Shepp fosse influenzato a sua volta dallo stile di Coltrane. Infine la tematica principale dei brani suonati da Shepp \u00e8 fortemente impregnata dalle polemiche verso la segregazione razziale e la difficile situazione della popolazione dei neri in America.\nTracce.\nEdizione CD 2000.\nNote: Per la prima volta, i brani sono presentati nell'ordine in cui furono eseguiti.\nFormazione.\nRegistrato il 2 luglio 1965 al Newport Jazz Festival."}
{"id": "3648378", "revid": "110157", "url": "https://it.wikipedia.org/wiki?curid=3648378", "title": "\u0160ari\u0161sk\u00fd \u0160tiavnik", "text": "\u0160ari\u0161sk\u00fd \u0160tiavnik (in ungherese \"S\u00f3sf\u00fcred\", in tedesco \"Schawnik\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov.\nHa dato i natali a Dion\u00fdz Ilkovi\u010d, fisico e chimico, che contribu\u00ec alle basi teoriche della polarografia."}
{"id": "3648379", "revid": "6923", "url": "https://it.wikipedia.org/wiki?curid=3648379", "title": "Doccetta igienica", "text": "Una doccetta igienica \u00e8 un dispositivo usato per l'igiene intima, costituito da una comune doccetta attaccata a un tubo connesso all'impianto idrico. Di solito si trova accanto al vaso sanitario. \nUsi.\n\u00c8 comune nei bagni piccoli dove un bidet pu\u00f2 non trovare spazio. \nDiffusione.\n\u00c8 molto usata in India e nei Paesi islamici, tanto che nelle pubblicit\u00e0 viene spesso identificata come \"bidet islamico\" (in inglese: \"Islamic bidet\"). Spesso \u00e8 descritta dalle parole arabe \"\"shattaf\" o \"shataf\"\". \nLa doccetta \u00e8 anche molto usata in Thailandia sia nelle case tradizionali che in quelle in stile occidentale, e un apparecchio simile \u00e8 anche installato nei servizi igienici in Giappone. Fra i paesi europei la si pu\u00f2 trovare in Finlandia e in Estonia."}
{"id": "3648380", "revid": "287204", "url": "https://it.wikipedia.org/wiki?curid=3648380", "title": "Sarissky Stiavnik", "text": ""}
{"id": "3648381", "revid": "74801", "url": "https://it.wikipedia.org/wiki?curid=3648381", "title": "Maysville (Kentucky)", "text": "Maysville \u00e8 una citt\u00e0 degli USA, ubicata nella contea di Mason e nello Stato del Kentucky. Si trova sul fiume Ohio a a sud-est di Lexington.\nGeografia fisica.\nSecondo l'United States Census Bureau, Maysville occupa una superficie di , di cui (pari all'88,86%) si trovano sulla terraferma e si trovano in acqua.\nSociet\u00e0.\nEvoluzione demografica.\nSecondo il censimento del 2010, Maysville ha una popolazione di abitanti, con una densit\u00e0 di popolazione di 162,9 persone per km\u00b2. L'84,9% della popolazione \u00e8 composto da bianchi americani, il 10,9% da afroamericani, lo 0,9% da asio-americani, lo 0,24% da nativi americani, lo 0,6% da altre razze e il 2,39% da appartenenti a due o pi\u00f9 razze. Gli ispano-americani rappresentano l'1,4% della popolazione."}
{"id": "3648382", "revid": "110157", "url": "https://it.wikipedia.org/wiki?curid=3648382", "title": "\u0160emetkovce", "text": "\u0160emetkovce (in ungherese \"Szemes\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648385", "revid": "287204", "url": "https://it.wikipedia.org/wiki?curid=3648385", "title": "Semetkovce", "text": ""}
{"id": "3648389", "revid": "1781667", "url": "https://it.wikipedia.org/wiki?curid=3648389", "title": "\u0160tefurov", "text": "\u0160tefurov (in ungherese \"Istv\u00e1nd\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648390", "revid": "287204", "url": "https://it.wikipedia.org/wiki?curid=3648390", "title": "Stefurov", "text": ""}
{"id": "3648396", "revid": "19933", "url": "https://it.wikipedia.org/wiki?curid=3648396", "title": "Parco nazionale reale di Chitwan", "text": ""}
{"id": "3648398", "revid": "767487", "url": "https://it.wikipedia.org/wiki?curid=3648398", "title": "Don Pasquale (film)", "text": "Don Pasquale \u00e8 un film del 1940 diretto da Camillo Mastrocinque, adattamento dell'omonima opera di Donizetti. Fece parte della selezione italiana alla Mostra internazionale d'arte cinematografica di Venezia di quell'anno.\nTrama.\nNella Roma Settecentesca, Don Pasquale Corneto, avarissimo, desidera che il suo giovane nipote Ernesto, dedito ad una dispendiosa vita mondana, sposi una ricca zitella, sia per risparmiare sulle spese del suo mantenimento che per incrementare il patrimonio di famiglia. Ernesto \u00e8 per\u00f2 innamorato, ricambiato, di Norina, bella e brillante cantante del teatro della \"Pallacorda\", ma teme, se la cosa fosse risaputa, di essere diseredato. Di fronte alle sue resistenze, lo zio decide allora di prendere moglie lui stesso e chiede al suo medico, il Dottor Malatesta, di trovargli una ragazza disponibile.\nIl Dottore ed Ernesto si mettono d'accordo per proporgli proprio Norina, presentandola come Sofronia, ingenua nipote del medico appena uscita da un educandato. Ma Norina, tutt'altro che ingenua, riesce a fare firmare all'anziano avaro un contratto di nozze che la rende proprietaria di tutti i suoi averi. Nel frattempo Ernesto, per far ingelosire Norina, fa finta di corteggiare Arianna. Quando infine don Pasquale scopre che il contratto matrimoniale non \u00e8 valido, pur di potersi liberare dei grattacapi e delle spese che la giovane gli sta procurando, acconsente infine al matrimonio tra Ernesto e Norina.\nRealizzazione del film.\nSoggetto e sceneggiatura.\nIl film \u00e8 tratto molto liberamente dalla omonima opera buffa musicata da Donizetti, su un libretto di Michele Accursi, pseudonimo di Giovanni Ruffini. Nonostante tale origine, non si tratta di un film musicale, in quanto gli interpreti in esso non cantano e la musica del compositore bergamasco \u00e8 presente, ma solo come colonna sonora, grazie all'adattamento di Alessandro Cicognini. Si tratta quindi di un film brillante, nel quale sono stati inseriti anche episodi aggiuntivi rispetto alla vicenda originale.\nDa segnalare la presenza tra gli sceneggiatori, a fianco del regista e di Alessandro De Stefani (che cur\u00f2 in particolare i dialoghi), dei due futuri registi Gianni Puccini e Giuseppe De Santis, al tempo esponenti di una corrente di critica cinematografica che, riunita attorno alla rivista \"Cinema\", propugnava un rinnovamento della cinematografia italiana. Un impegno che due anni dopo porter\u00e0 questi stessi autori ad affiancare Visconti nella realizzazione di \"Ossessione\", in cui si ritrover\u00e0 come interprete anche Elio Marcuzzo, qui aiuto regista.\nProduzione.\n\"Don Pasquale\" fu la prima produzione della \u201cNazionalcine\u201d, una societ\u00e0 che si era costituita poco prima, nel giugno del 1940, e della quale Mastrocinque aveva assunto la direzione artistica, mentre per il finanziatore Giovanni Adessi, un imprenditore agricolo, si trattava della prima attivit\u00e0 cinematografica. Le riprese iniziarono nei teatri di posa di Cinecitt\u00e0 il 1\u00ba luglio 1940 e la lavorazione fu abbastanza rapida, dato che il film veniva segnalato come in fase di montaggio gi\u00e0 nella prima met\u00e0 del mese di agosto di quell'anno. Gli esterni furono realizzati a Roma, in Piazza Navona, Campo de' Fiori e Villa Sciarra ed in alcune altre ville storiche nei dintorni della citt\u00e0.\nIl film venne inserito nella selezione italiana per la Mostra di Venezia, che nel 1940, a causa del periodo bellico, lasci\u00f2 il tradizionale scenario del Lido per svolgersi, molto meno sfarzosamente, in una sala vicino a Piazza San Marco. Esso venne presentato nel pomeriggio del 7 settembre 1940, ancora prima di aver ottenuto il visto di censura, che infatti \u00e8 datato (numero 31.107) 14 settembre 1940.\nAccoglienza.\nSuccesso a Venezia.\nIn occasione della sua prima uscita a Venezia il film incontr\u00f2 molti apprezzamenti dalla critica, che lod\u00f2, in particolare, lo sforzo di Mastrocinque e dei suoi collaboratori di evitare \u00abla comoda soluzione del film musicale\u00bb. Tra coloro che si espressero favorevolmente sul film anche il futuro regista Michelangelo Antonioni: \u00abCon pulita ed educata regia Mastrocinque sfrutta in \"Don Pasquale\" tutto il fascino del bisbetico personaggio e della musica donizettiana. La quale nondimeno entra nel lavoro come puro e semplice commento, avendo i riduttori assennatamente evitato l'indegno compromesso (indegno per il cinema e per la musica) che sono i film cosiddetti musicali.\u00bb.\nIl favore del pubblico veneziano fu registrato dal \"Corriere della sera\" che raccont\u00f2 di \u00abun netto a calorosissimo successo: applausi alla fine del primo tempo, innumerevoli risate a scena aperta, tre o quattro ovazioni alla fine all'indirizzo degli interpreti, del regista e soprattutto di Falconi\u00bb, mentre altri commentatori manifestarono apprezzamento per la scenografia: \u00abAlcuni esterni in citt\u00e0 ed in campagna - scrisse \"Film\" - sono cos\u00ec naturalmente ambientati ed opportunamente scelti che sembrano antiche stampe del Piranesi\u00bb.\nCommenti successivi.\nDopo l'esordio a Venezia, il film inizi\u00f2 a circolare nelle sale a partire dalla met\u00e0 di novembre 1940, confermando i giudizi precedenti. \u00abFila che \u00e8 un piacere - scrisse \"La Tribuna\" - riuscendo a divertire un pubblico moderno anche coi ferrivecchi della commedia classica\u00bb. Tra i commenti positivi anche quello dello scrittore Ennio Flaiano, che dopo aver assistito alla \"prima\" romana del film, pur rilevando come i costumi fossero approssimativi, lo giudic\u00f2 \u00abagile, scorrevole e melodioso; Mastrocinque sembra aver avuto dei momenti felici ed ha condotto avanti l'avventura con piglio originale e denso di avvenimenti\u00bb.\nQualche riserva fu espressa da Adolfo Franci: \u00abIn un film impostato su un personaggio comico di quella forza, l'invadenza di Falconi \u00e8 tale e la sua figura prende cos\u00ec largo campo che lo spettatore finisce per seguire lui e lui soltanto. Questo \u00e8 un po' il difetto del film: puntare soprattutto su un personaggio e su un ritratto (...) che turba suo malgrado le proporzioni del racconto\u00bb. L'anno successivo, analizzando la produzione cinematografica italiana del 1940, \"Cinema\" giudic\u00f2 il \"Don Pasquale\" il miglior film di tipo musicale dell'intera annata.\n\"Don Pasquale\" ebbe un buon successo anche all'estero, in particolare in Germania, dove circol\u00f2 a partire dal gennaio del 1941 e fece conoscere in quel paese Laura Solari che, grazie anche alla sua ottima conoscenza della lingua tedesca, fu scritturata per alcuni film prodotti nel 1941 e 1942 dalla UFA.\nRisultato economico.\nAlle critiche positive non corrispose per il \"Don Pasquale\" un significativo risultato economico. In base ai dati disponibili, risulta infatti che il film di Mastrocinque non super\u00f2 il milione di lire (dell'epoca) di incasso. Per fare un paragone, il film che, in base agli stessi dati, incass\u00f2 di pi\u00f9 nel periodo fu il propagandistico \"Assedio dell'Alcazar\" di Genina - anch'esso presentato a Venezia - che super\u00f2 i 7 milioni, seguito, a grande distanza da \"Maddalena... zero in condotta\" di De Sica con poco pi\u00f9 di 3 milioni."}
{"id": "3648399", "revid": "818832", "url": "https://it.wikipedia.org/wiki?curid=3648399", "title": "Ercole (pirocorvetta)", "text": ""}
{"id": "3648400", "revid": "1781667", "url": "https://it.wikipedia.org/wiki?curid=3648400", "title": "Vagrinec", "text": "Vagrinec (in ungherese \"Fels\u0151vargony\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648405", "revid": "287204", "url": "https://it.wikipedia.org/wiki?curid=3648405", "title": "Valkovce", "text": "Valkovce (in ungherese \"Vajkv\u00e1g\u00e1sa\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648408", "revid": "767487", "url": "https://it.wikipedia.org/wiki?curid=3648408", "title": "L'altro (film)", "text": "L'altro \u00e8 un film italiano del 1921 diretto da Francesco Bertolini."}
{"id": "3648410", "revid": "287204", "url": "https://it.wikipedia.org/wiki?curid=3648410", "title": "V\u00e1pen\u00edk", "text": "V\u00e1pen\u00edk (in ungherese \"M\u00e9sz\u00e9get\u0151\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648411", "revid": "287204", "url": "https://it.wikipedia.org/wiki?curid=3648411", "title": "Vapenik", "text": ""}
{"id": "3648415", "revid": "671029", "url": "https://it.wikipedia.org/wiki?curid=3648415", "title": "Liga del F\u00fatbol Profesional Boliviano 1996", "text": "La Liga del F\u00fatbol Profesional Boliviano 1996 \u00e8 stata la 20\u00aa edizione della massima serie calcistica della Bolivia, ed \u00e8 stata vinta dal Bol\u00edvar.\nFormula.\nL'Apertura si divide in due fasi: dapprima due gironi da sei squadre ciascuno; essi qualificano le prime due classificate alla fase a eliminazione diretta. Nel Clausura si riformano due gruppi da sei (diversi per composizione da quelli dell'Apertura): le prime tre di ogni girone passano alla fase finale."}
{"id": "3648417", "revid": "47767", "url": "https://it.wikipedia.org/wiki?curid=3648417", "title": "Salvatrice", "text": ""}
{"id": "3648418", "revid": "287204", "url": "https://it.wikipedia.org/wiki?curid=3648418", "title": "Vy\u0161n\u00e1 Jed\u013eov\u00e1", "text": "Vy\u0161n\u00e1 Jed\u013eov\u00e1 (in ungherese \"Fels\u0151fenyves\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648420", "revid": "287204", "url": "https://it.wikipedia.org/wiki?curid=3648420", "title": "Vysna Jedlova", "text": ""}
{"id": "3648421", "revid": "767487", "url": "https://it.wikipedia.org/wiki?curid=3648421", "title": "The Delta Rhythm Boys", "text": "The Delta Rhythm Boys sono stati un gruppo vocale statunitense, attivo dal 1934 al 1987.\nEssi attraversarono la scena musicale nel periodo di passaggio fra le prime formazioni Rhythm and blues degli anni trenta e quaranta ed il nuovo genere Doo Wop degli anni cinquanta.\nDivennero famosi soprattutto per i loro adattamenti vocali di brani celebri della tradizione jazzistica, come \"Dry Bones\" e Take the A Train di Billy Strayhorn (1943).\nCol loro inconfondibile stile che richiamava lo swing e la musica soul essi continuarono ad avere successo ancora per tutti gli anni cinquanta, dominati dal rock.\nCarriera.\nIl gruppo si form\u00f2 nel 1934 presso la Langston University, in Oklahoma, fra Elmaurice Miller, Traverse Crawford, Essie Josepk Adkins e Otha Lee Gaines.\nNel 1936 si spost\u00f2 a New Orleans presso la Dillard University, dove si esib\u00ec per l'impresario Frederick Hall coi nomi \"New Orleans Quintet\" e \"Fredrick Hall Quintet\". Rene DeKnight divenne il loro pianista. Clinton Holland (presto rimpiazzato da Carl Jones) e Kelsey Pharr (sostituito poi nel 1942 da Hugh Bryant) presero il posto di Miller e Adkins.\nIl gruppo apparve spesso, negli anni quaranta, in programmi radiofonici come \"Amos and Andy\" e \"The Joan Davis Show\" e si esib\u00ec a Broadway in alcuni spettacoli. I \"Delta\" furono presenti anche in opere cinematografiche, delle quali la pi\u00f9 significativa \u00e8 You'll Never Get Rich (1941) con Bing Crosby e Rita Hayworth. Oltre alla produzione discografica loro propria, essi fecero anche da accompagnamento vocale per Charlie Barnet, Mildred Bailey, Ella Fitzgerald e Ruth Brown.\nAlle loro tipiche prime incisioni discografiche, pubblicate da Decca e Victor, appartiene la prima versione del \"St. Louis Blues\", cos\u00ec come i primi dischi da juke-box (soundies) contenenti le loro pi\u00f9 note interpretazioni. Secondo l'autore Will Friedwald, la loro interpretazione di Take the A Train, nella quale essi adattano un testo ad un arrangiamento di Billy Strayhorn, \u00e8 paradigmatica per tutti coloro che si sarebbero voluti cimentare, da allora in poi, nello stile vocalese.\nInterpretarono anche canzoni nel tipico stile \"a cappella\", come il \"Rigoletto Blues\".\nAll'inizio degli anni cinquanta cominciarono ad essere abbastanza conosciuti anche in Europa, particolarmente in Scandinavia.\nNel 1951 cantarono anche in lingua svedese. Cominciarono ad incidere per la casa discografica francese Barclay. In questi anni, con titoli quali \"Come Softly to Me\" e \"Oh Wee Baby\", contribuirono a diffondere il nuovo stile musicale Doo Wop.\nNel 1956 il gruppo si esib\u00ec in tourn\u00e9e in tutta Europa e stabil\u00ec definitivamente il proprio quartier generale a Parigi.\n\"The Delta Rhythm Boys\" continuarono, sia pur con successo via via decrescente, la loro attivit\u00e0 concertistica e discografica fino al 1987, anno in cui morirono Otha Lee Gaines e dopo pochi giorni Hugh Bryant. Gi\u00e0 nel 1960 Kelsey Pharr era morto ad Honolulu durante il viaggio di ritorno da una tourn\u00e9e in Giappone. Poco dopo Carl Jones abbandon\u00f2 il gruppo e fu sostituito da Herb Coleman come primo tenore, mentre Hugh Bryant sostituiva Kelsey.\nNel 1974 mor\u00ec a Parigi Herb Coleman, l'anno seguente stessa sorte tocc\u00f2 a Traverse Crawford, uno dei fondatori del gruppo.\nNel 1979 la loro ultima formazione era: Gaines, Bryant, Walter Trammell come primo tenore e Ray Beauty come secondo tenore.\nI Delta Rhythm Boys nel 1999 sono stati inclusi nel Vocal Group Hall of Fame.\nIl loro cavallo di battaglia \"Dry Bones\" ha trovato posto nella colonna sonora del film Rain Man."}
{"id": "3648423", "revid": "47767", "url": "https://it.wikipedia.org/wiki?curid=3648423", "title": "Samuela", "text": ""}
{"id": "3648427", "revid": "28592", "url": "https://it.wikipedia.org/wiki?curid=3648427", "title": "Saturnina", "text": ""}
{"id": "3648429", "revid": "1983214", "url": "https://it.wikipedia.org/wiki?curid=3648429", "title": "Trelleborg (disambigua)", "text": "Il termine Trelleborg pu\u00f2 fare riferimento a molte cose:"}
{"id": "3648430", "revid": "287204", "url": "https://it.wikipedia.org/wiki?curid=3648430", "title": "Vy\u0161n\u00e1 Pisan\u00e1", "text": "Vy\u0161n\u00e1 Pisan\u00e1 (in ungherese \"Fels\u0151h\u00edmes\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648431", "revid": "287204", "url": "https://it.wikipedia.org/wiki?curid=3648431", "title": "Vysna Pisana", "text": ""}
{"id": "3648432", "revid": "119736368", "url": "https://it.wikipedia.org/wiki?curid=3648432", "title": "Coltrane (album 1962)", "text": "Coltrane \u00e8 un disco jazz pubblicato dall'etichetta Impulse! Records nel 1962, inciso dal sassofonista statunitense John Coltrane.\nDescrizione.\nLa maggior parte delle canzoni presenti sul disco ebbe origine nel periodo di poco antecedente alla collaborazione di Coltrane con Duke Ellington per l'album \"Duke Ellington &amp; John Coltrane\", e la registrazione di \"Ballads\", nel quale Coltrane registr\u00f2 esclusivamente standard a bassa e media velocit\u00e0. Questa particolare attenzione verso gli standard \u00e8 presente anche in quest'album. Tra aprile e giugno John Coltrane effettu\u00f2 tre sessioni in studio di registrazione con il suo quartetto avendo pronti solo due brani, \"Big Nick\" (dedicato da Coltrane al sassofonista Big Nick Nicholas), che per\u00f2 non fin\u00ec sulla versione definitiva dell'album, e \"Up 'Gainst The Wall\", che sar\u00e0 pubblicato successivamente sull'LP \"Impressions\" nel 1963. Tra il materiale inciso per l'album tra giugno, agosto e settembre '62, la traccia pi\u00f9 importante \u00e8 \"Out of This World\" della durata di 14 minuti, composta da Harold Arlen e Johnny Mercer, che Coltrane terr\u00e0 in repertorio a lungo (vedi \"Live in Seattle\" del 1965). Spinto dalla sezione ritmica, Coltrane suona un lungo estatico assolo, tenendo per\u00f2 sempre in evidenza il tema del brano. Segue poi la armonicamente sofisticata ballata \"Soul Eyes\" del pianista Mal Waldron, che aveva lavorato con Coltrane all'epoca della sua permanenza alla Prestige Records. La composizione di Frank Loesser del 1952, \"The Inch Worm\", scritta per la colonna sonora del film \"Il favoloso Andersen\" sulla vita di Hans Christian Andersen, secondo i critici jazz Richard Cook e Brian Morton \u00e8 una delle canzoni pi\u00f9 irritanti del disco, Coltrane usa qui il sassofono soprano. Sono presenti inoltre il lento blues \"Tunji\", dedicato ai paesi dell'Africa e al batterista Babatunde Olatunji, amico di Coltrane, e \"Miles Mode\", brano che fin dal titolo \u00e8 uno scherzoso omaggio a Miles Davis e al suo modo di suonare, che mostra un Coltrane insolitamente estroverso e gioioso.\nFormazione.\nRegistrato l'11 agosto, il 19, 20, 29 giugno, e il 18 settembre 1962."}
{"id": "3648434", "revid": "1086846", "url": "https://it.wikipedia.org/wiki?curid=3648434", "title": "Associazione Del Calcio In Vicenza 1906-1907", "text": "Questa voce raccoglie le informazioni riguardanti l'Associazione del Calcio in Vicenza nelle competizioni ufficiali della stagione 1906-1907 \nStagione.\nLa compagine venet\u00e0 disput\u00f2 il Campionato Veneto di Terza Categoria e nel Torneo FGNI."}
{"id": "3648435", "revid": "124615442", "url": "https://it.wikipedia.org/wiki?curid=3648435", "title": "Jake Livermore", "text": "Caratteristiche tecniche.\nGioca prevalentemente come mediano difensivo davanti alla difesa, ma pu\u00f2 agire anche da centrocampista centrale, dotato di una buona abilit\u00e0 tecnica individuale, inoltre possiede un buon tiro dalla lunga distanza.\nCarriera.\nClub.\nProveniente dalle giovanili del Tottenham Hotspur, viene per la prima volta ceduto in prestito al Milton Keynes Dons per un mese il 6 marzo 2008.\nSeguono altre esperienza in prestito, al Crewe Alexandra l'11 luglio 2008, al Derby County il 10 agosto 2009 ed al Peterborough United l'8 gennaio 2010.\nDi ritorno al Tottenham, debutta in Premier League il 20 marzo 2010, nella partita Stoke City-Tottenham, terminata 1-2.\nViene nuovamente ceduto in prestito il 23 settembre dello stesso anno, all'Ipswich Town ed il 24 marzo 2011 al Leeds United.\nDalla stagione successiva ritorna a Londra, debuttando in Europa League il 18 agosto 2011, nella partita Heart of Midlothian-Tottenham, terminata 0-5, in cui segna anche un gol.\nIl 14 agosto 2013 passa in prestito all'Hull City, e dopo una stagione positiva il 21 giugno 2014 viene trovato l'accordo con la societ\u00e0 londinese per riscattare il giocatore. Il 15 maggio 2015 emerge che Livermore \u00e8 risultato positivo alla cocaina in seguito al match del 25 aprile giocato contro il Crystal Palace e vinto 0-2, tuttavia il 9 settembre 2015, giorno della sentenza, non \u00e8 stato effettuato nessun provvedimento al giocatore per \"straordinarie circostanze\", ma rischiava fino a 2 anni di sospensione. La positivit\u00e0 del giocatore \u00e8 emersa poco dopo la morte del figlio appena nato, dolore che lo ha portato alla droga.\nIl 20 gennaio 2017 viene acquistato a titolo definitivo dal West Bromwich Albion, con cui firma un contratto di quattro anni e mezzo. Dall'estate 2019 \u00e8 il nuovo capitano dei \"Baggies\".\nNazionale.\nHa esordito con la nazionale inglese il 15 agosto del 2012, entrando al 69\u00ba al posto di Frank Lampard nell'amichevole disputata a Berna vinta per 2-1 contro l'.\nStatistiche.\nPresenze e reti nei club.\n\"Statistiche aggiornate al 22 luglio 2020.\""}
{"id": "3648437", "revid": "729019", "url": "https://it.wikipedia.org/wiki?curid=3648437", "title": "Aeroporto di Tangeri-Ibn Battuta", "text": "L'aeroporto di Tangeri-Ibn Battuta \u00e8 un aeroporto marocchino situato a 12\u00a0km a sud della citt\u00e0 di Tangeri, lungo la strada nazionale 1. La struttura, intitolata alla memoria di Ibn Battuta (1304-1369), esploratore marocchino di origine berbera, \u00e8 dotata di una pista in asfalto lunga 3\u00a0500\u00a0m, posta ad un'altitudine di 21\u00a0m (62\u00a0ft) e con orientamento 10/28.\nL'aeroporto, uno dei principali aeroporti dello Stato nordafricano, \u00e8 gestito dall'ONDA (Office National des a\u00e9roports), ed \u00e8 aperto al traffico commerciale."}
{"id": "3648438", "revid": "47767", "url": "https://it.wikipedia.org/wiki?curid=3648438", "title": "Saveria", "text": ""}
{"id": "3648441", "revid": "47767", "url": "https://it.wikipedia.org/wiki?curid=3648441", "title": "Sebastiana", "text": ""}
{"id": "3648442", "revid": "110157", "url": "https://it.wikipedia.org/wiki?curid=3648442", "title": "Vy\u0161n\u00fd Kom\u00e1rnik", "text": "Vy\u0161n\u00fd Kom\u00e1rnik (in ungherese \"Fels\u0151kom\u00e1rnok\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648443", "revid": "287204", "url": "https://it.wikipedia.org/wiki?curid=3648443", "title": "Vysny Komarnik", "text": ""}
{"id": "3648451", "revid": "110157", "url": "https://it.wikipedia.org/wiki?curid=3648451", "title": "Vy\u0161n\u00fd Miro\u0161ov", "text": "Vy\u0161n\u00fd Miro\u0161ov (in ungherese \"Fels\u0151merse\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648453", "revid": "287204", "url": "https://it.wikipedia.org/wiki?curid=3648453", "title": "Vysny Mirosov", "text": ""}
{"id": "3648457", "revid": "47767", "url": "https://it.wikipedia.org/wiki?curid=3648457", "title": "Silvestra", "text": ""}
{"id": "3648460", "revid": "1781667", "url": "https://it.wikipedia.org/wiki?curid=3648460", "title": "Vy\u0161n\u00fd Orl\u00edk", "text": "Vy\u0161n\u00fd Orl\u00edk (in ungherese \"Fels\u0151odor\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648463", "revid": "287204", "url": "https://it.wikipedia.org/wiki?curid=3648463", "title": "Vysny Orlik", "text": ""}
{"id": "3648464", "revid": "729019", "url": "https://it.wikipedia.org/wiki?curid=3648464", "title": "Aeroporto di F\u00e8s-Sa\u00efss", "text": "L'aeroporto di F\u00e8s-Sa\u00efss \u00e8 uno dei principali aeroporti del Marocco. Si trova nel nord del Paese a 15\u00a0km a sud di F\u00e8s, sulla strada nazionale 8 in direzione di Ifrane."}
{"id": "3648473", "revid": "110157", "url": "https://it.wikipedia.org/wiki?curid=3648473", "title": "\u017delezn\u00edk", "text": "\u017delezn\u00edk (in ungherese \"Vaspataka\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648477", "revid": "287204", "url": "https://it.wikipedia.org/wiki?curid=3648477", "title": "Zeleznik", "text": ""}
{"id": "3648481", "revid": "767487", "url": "https://it.wikipedia.org/wiki?curid=3648481", "title": "William Wymark Jacobs", "text": "Biografia.\nLa sua produzione letteraria \u00e8 costituita soprattutto da racconti di tipo umoristico."}
{"id": "3648486", "revid": "287204", "url": "https://it.wikipedia.org/wiki?curid=3648486", "title": "Festival organistico Santa Maria Nuova", "text": "Il Festival organistico Santa Maria Nuova \u00e8 una rassegna internazionale di concerti d'organo che ha luogo dal 1962 presso la chiesa di Santa Maria Nuova di Fano, in Italia. \u00c8 considerata la pi\u00f9 antica in Italia.\nIl festival \u00e8 organizzato dal Comune di Fano in collaborazione con l'Associazione Laboratorio Armonico e i frati minori della chiesa di Santa Maria Nuova.\nDirettore artistico della rassegna \u00e8 il M\u00b0 Giovannimaria Perrucci.\nSolisti e formazioni.\nNel corso delle varie edizioni si sono esibiti i seguenti solisti e formazioni:"}
{"id": "3648487", "revid": "125149622", "url": "https://it.wikipedia.org/wiki?curid=3648487", "title": "Jeddah Tower", "text": "La Jeddah Tower (inglese per \"Torre di Gedda\") o Kingdom Tower (inglese per \"Torre del regno\"; , \"Torre dell'Impero\", chiamata anche \"Mile Tower\", inglese per \"Torre (alta un) miglio\") \u00e8 un super-grattacielo in costruzione sulle rive del Mar Rosso a Gedda, in Arabia Saudita. I lavori sono stati sospesi nel 2017 e al 2022 sono ancora bloccati, sebbene, nel progetto iniziale, l\u2019inaugurazione dell\u2019edificio si sarebbe dovuta svolgere nel 2020.\nL'altezza prevista da progetto \u00e8 di 1.007\u00a0m effettivi e, prima dell'interruzione dei lavori, si prevedeva la fine per il 2020. A fine costruzione dovrebbe essere il grattacielo pi\u00f9 alto al mondo davanti al Burj Khalifa superando i suoi 829,8 metri.\nStoria.\nNel maggio 2008, i primi test sul terreno effettuati nella zona dove verr\u00e0 eretto il grattacielo, mettevano in dubbio la possibilit\u00e0 che il suolo potesse sostenere il peso di un grattacielo di un chilometro in altezza. Nel 2009 il progetto venne sospeso a causa della crisi economica globale, mentre la Bechtel, la ex societ\u00e0 di ingegneria, artefice del progetto, era intenzionata ad uscirne.\nNell'ottobre del 2010, i proprietari della Kingdom Holding Company firmano un accordo di sviluppo con la Emaar Properties, gi\u00e0 committente e proprietaria della Burj Khalifa di Dubai. L'altezza finale dell'edificio era ancora in discussione, tuttavia ancora superiore al chilometro di altezza. La Kingdom Holding ha successivamente dichiarato che la costruzione era in corso d'opera. Nel marzo e aprile 2011, le agenzie di stampa hanno riferito che la \"Mile-High Design Tower\" era stata approvata, confermando il superamento del chilometro in altezza e stimando un investimento complessivo di circa 30 miliardi di dollari. Il progetto definitivo era molto pi\u00f9 ampio del progetto precedente, avrebbe occupato una superficie di 3.530.316\u00a0m\u00b2 e utilizzato, per la sua alimentazione elettrica, un sistema futuristico a energia eolica.\nA inizio agosto 2011, viene scelto come contraente per la costruzione principale il Saudi Binladin Group, con un costo di costruzione pari a 1,23 miliardi di dollari, inferiore al costo del Burj Khalifa, pari a 1,5 miliardi di dollari.\nA fine 2017 i lavori sono stati fermati a causa della presunta corruzione dei principali appaltatori. A oggi non si conosce ancora se e quando la costruzione verr\u00e0 ripresa ma \u00e8 abbastanza improbabile che il progetto venga abbandonato poich\u00e9 i lavori sono ormai avviati da tempo.\nCaratteristiche.\nL'edificio sar\u00e0 dotato di 59 ascensori, di cui cinque a due piani, e 12 scale mobili. Avr\u00e0 anche il ponte di osservazione pi\u00f9 alto del mondo. Per raggiungerlo verranno costruiti ascensori ad alta velocit\u00e0 che viaggeranno fino a 10\u00a0m/s (36\u00a0km/h) in entrambe le direzioni. Gli ascensori non potranno superare tale velocit\u00e0, poich\u00e9 il rapido cambiamento di pressione dell'aria causerebbe una forte sensazione di nausea. Infatti, rispetto al livello del suolo, a 914\u00a0m la pressione dell'aria diminuisce di 10 kPa (1,5 psi).\nUn altro aspetto da affrontare \u00e8 la lunghezza dei cavi e il loro peso risultante. Infatti, a partire da una certa lunghezza (all'incirca 600 metri), i cavi diventano troppo pesanti per sostenere il loro stesso peso. La soluzione proposta pi\u00f9 conveniente \u00e8 stata quella di dividere in due il percorso di salita, in modo da utilizzare due ascensori con percorso di 500 metri ciascuno.\nImpatto.\nNel 2011 l'annuncio della torre ha provocato una reazione diffusa che ha diviso tutti i media. Coloro che sostengono il progetto lo vedono come un investimento che, anche se visionario, avr\u00e0 effetti sociali ed economici positivi sulla zona, cos\u00ec come in tutto il Paese nel lungo termine. Altri lo vedono come niente di pi\u00f9 che il risultato della ricerca di attenzione e della concorrenza tra le nazioni ricche di petrolio."}
{"id": "3648488", "revid": "92427709", "url": "https://it.wikipedia.org/wiki?curid=3648488", "title": "Elettrotreno DR 280", "text": "L'elettrotreno 280 della Deutsche Reichsbahn era un elettrotreno prototipo, realizzato negli anni settanta in due esemplari per l'esercizio delle reti \"S-Bahn\" della Germania Est.\nSi trattava di un treno a quattro elementi, costituito di due motrici che inquadravano due rimorchiate.\nI prototipi furono provati sulle \"S-Bahn\" di Lipsia e di Magdeburgo, ma a causa di problemi tecnici e della mancanza di investimenti, non si arriv\u00f2 mai alla produzione di serie; i due prototipi cessarono l'esercizio nel 1986."}
{"id": "3648496", "revid": "287204", "url": "https://it.wikipedia.org/wiki?curid=3648496", "title": "\u017delmanovce", "text": "\u017delmanovce, o anche \u017delmanov, (in ungherese \"Zs\u00e1lm\u00e1ny\") \u00e8 un comune della Slovacchia facente parte del distretto di Svidn\u00edk, nella regione di Pre\u0161ov."}
{"id": "3648497", "revid": "1543377", "url": "https://it.wikipedia.org/wiki?curid=3648497", "title": "Piemonte Volley 2010-2011", "text": "Questa voce raccoglie le informazioni riguardanti il Piemonte Volley nelle competizioni ufficiali della stagione 2010-2011.\nStagione.\nLa stagione 2011-2012 \u00e8 per il Piemonte Volley di Cuneo, sponsorizzata dalla Bre Banca e dal gruppo Lannutti, la ventiduesima annata consecutiva nel campionato di Serie A1. Dopo la conquista del primo storico scudetto la squadra rimane pressoch\u00e9 immutata, con un solo innesto rilevante: il centrale della nazionale russa Aleksandr Volkov. Salutano invece Cuneo il secondo palleggiatore Marco Nuti e il secondo libero Francesco Pieri, rimpiazzati rispettivamente da Bertrand Carletti, in arrivo dalla Sisley Volley di Treviso, e dal prodotto del vivaio Samuele Montagna, al rientro da un anno di prestito al Taranto Volley.\nLa stagione regolare vede i cuneesi costantemente secondi alle spalle della Trentino Volley, assoluta dominatrice del campionato. Questo piazzamento viene confermato sia al termine del girone di andata, con conseguente qualificazione alla Coppa Italia, che al termine di quello di ritorno. La squadra conclude la stagione regolare con 20 vittorie e 6 sconfitte. La brutta notizia arriva per\u00f2 dalla partita in casa contro Trento: i piemontesi perdono per un grave infortunio alla caviglia lo schiacciatore Simone Parodi.\nNei play-off scudetto i campioni d'Italia eliminano agevolmente ai quarti di finale la Marmi Lanza Verona in tre partite. La semifinale contro la Lube Banca Marche Macerata si risolve solo alla \"bella\": gara 5 consegna al Piemonte Volley la seconda finale scudetto consecutiva. Nel V-Day giocato a Roma al PalaLottomatica la squadra non riesce per\u00f2 a ripetere l'impresa dell'anno precedente: l'Itas Diatec Trentino vince con un perentorio 3-0.\nLe soddisfazioni arrivano dai due restanti trofei nazionali. La Coppa Italia, nella final four disputata al PalaOlimpia di Verona, vede la Bre Banca Lannutti Cuneo vincente per la quinta volta in questa competizione. Dopo aver eliminato Perugia nei quarti di finale e Macerata in semifinale, la squadra vince la finale contro Trento e si aggiudica il trofeo.\nIl 29 dicembre va invece in scena la sfida fra la vincente della Coppa Italia e i campioni d'Italia della passata stagione, che assegna la quindicesima Supercoppa italiana. Al PalaRuffini di Torino Cuneo porta a casa il trofeo vincendo 3-0. Si tratta della quarta affermazione della propria storia.\nIn virt\u00f9 del titolo di campione d'Italia Cuneo \u00e8 qualificata anche per la Champions League. Chiude la Pool B come seconda classificata, alle spalle del , con 5 vittorie e 1 sconfitta. Nei play off 12 supera i russi del Volejbol'nyj klub Belogor'e, ma viene eliminata alle porte della Final Four dalla Volejbol'nyj klub Dinamo Moskva, che vince a Cuneo e poi si qualifica in casa grazie al Golden Set.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "3648499", "revid": "287204", "url": "https://it.wikipedia.org/wiki?curid=3648499", "title": "Zelmanovce", "text": ""}
{"id": "3648500", "revid": "86343", "url": "https://it.wikipedia.org/wiki?curid=3648500", "title": "\u017delmanov", "text": ""}
{"id": "3648502", "revid": "86343", "url": "https://it.wikipedia.org/wiki?curid=3648502", "title": "Zelmanov", "text": ""}
{"id": "3648503", "revid": "729019", "url": "https://it.wikipedia.org/wiki?curid=3648503", "title": "Aeroporto di Rabat-Sal\u00e9", "text": "L'aeroporto di Rabat-Sal\u00e9 \u00e8 uno dei principali aeroporti presenti in Marocco e definito come \"internazionale\" dalle autorit\u00e0 dell'aviazione civile marocchine. Si trova a 7\u00a0km a nord-est della capitale Rabat e a circa 90\u00a0km a nord-est di Casablanca. Ha funzioni sia militari sia civili.\nSi trova lungo la strada nazionale 6 vicino all'ingresso di Sal\u00e9."}
{"id": "3648510", "revid": "729019", "url": "https://it.wikipedia.org/wiki?curid=3648510", "title": "Coppa del Mondo di sci di fondo 2012", "text": "La Coppa del Mondo di sci di fondo 2012 fu la trentunesima edizione della manifestazione organizzata dalla Federazione Internazionale Sci; ebbe inizio il 19 novembre 2011 a Sjusj\u00f8en, in Norvegia, e si concluse il 18 marzo 2012 a Falun, in Svezia.\nIn campo maschile furono disputate tutte le 21 individuali (5 a tecnica classica, 3 a tecnica libera, 8 sprint, 2 a inseguimento, 3 competizioni intermedie a tappe) e le 4 a squadre (2 staffette, 2 sprint a squadre) previste, in 20 diverse localit\u00e0. Lo svizzero Dario Cologna si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di distanza; lo svedese Teodor Peterson vinse la quella di sprint. Cologna era il detentore uscente della Coppa generale.\nIn campo femminile furono disputate tutte le 21 gare individuali (5 a tecnica classica, 3 a tecnica libera, 8 sprint, 2 a inseguimento, 3 competizioni intermedie a tappe) e le 4 a squadre (2 staffette, 2 sprint a squadre) previste, in 20 diverse localit\u00e0. La norvegese Marit Bj\u00f8rgen si aggiudic\u00f2 sia la coppa di cristallo, sia la Coppa di distanza; la statunitense Kikkan Randall vinse la Coppa di sprint. Justyna Kowalczyk era la detentrice uscente della Coppa generale.\nUomini.\nRisultati.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nPU = inseguimento\nMS = partenza in linea\nCompetizioni intermedie.\nLegenda:\nTC = tecnica classica\nTL = tecnica libera\nSP = sprint\nPU = inseguimento\nMS = partenza in linea\nHS = partenza a handicap\nDonne.\nRisultati.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nPU = inseguimento\nMS = partenza in linea\nCompetizioni intermedie.\nLegenda:\nTC = tecnica classica\nTL = tecnica libera\nSP = sprint\nPU = inseguimento\nMS = partenza in linea\nHS = partenza a handicap"}
{"id": "3648512", "revid": "124080485", "url": "https://it.wikipedia.org/wiki?curid=3648512", "title": "Cattedrale di San Pantaleone", "text": "La cattedrale di San Pantaleone \u00e8 il duomo di Vallo della Lucania, consacrato a San Pantaleone di Nicomedia. L'intitolazione al santo turco \u00e8 dovuta essenzialmente al fatto che nel X-XI secolo il territorio contava numerosi insediamenti di monaci italo-greci. La prima testimonianza iconografica documentata del Santo in territorio cilentano risulta proprio essere un affresco nella Badia di Santa Maria di Pattano, un insediamento basiliano risalente all'VIII secolo. Altre testimonianze sono anche i testi scritti in greco ritrovati nell'archivio parrocchiale.\nStoria e descrizione.\nL'attuale chiesa fu edificata tra gli anni 1700-1736, in adiacenza ad una chiesa risalente al X-XI secolo, per far fronte al numero crescente di fedeli che la piccola chiesa medievale, demolita nel 1802 per volere del capo eletto don Bonifacio Oricchio, non riusciva pi\u00f9 a contenere. L'edificio di culto fu innalzato a cattedrale nel 1851 con una bolla di papa Pio IX.\nLa pianta della cattedrale \u00e8 a navata centrale con transetto e due cappelle laterali a sinistra ed a destra del presbiterio con accessi dal transetto. In direzione del transetto, inoltre, si erge una maestosa cupola ornata esternamente di maioliche a piastrelle.\nOpere d'arte.\nSul portale centrale si erge uno splendido organo a canne costruito nel 1784 dai fratelli vallesi Silverio e Francesco Carelli. Esso fu commissionato e finanziato dalla antica Congregazione del SS Sacramento.\nNella sacrestia sono presenti 2 teli recanti l'effigie di San Pantaleone opera del maestro Vito Formisano. Il primo risalente al 1954 \u00e8 stato sostituito per usura, in quanto esposto alle intemperie ogni anno nel mese precedente i festeggiamenti per il santo patrono (27 luglio), da un secondo telo realizzato nel 1984 e praticamente identico al primo.\nDietro l'altare, al centro dell'abside, \u00e8 esposto un dipinto di Giuseppe De Mattia e recante la scena di \"San Pantaleone che sana il cieco\" (1843).\nNella cappella di sinistra, denominata anche \"cappella di San Pantaleone\", \u00e8 custodito il busto del santo, rivestito d'argento, che viene portato in processione lungo le strade di Vallo della Lucania il giorno 27 luglio. Il busto \u00e8 stato soggetto a restauro dal sacerdote Nunziato Jannotti nella prima met\u00e0 del XIX secolo e, nel 2013, l'ultimo intervento a cura della restauratrice Caterina Cammarano. In essa \u00e8 anche custodita un'ampolla contenente il sangue, sempre sciolto, del santo.\nSempre nella stessa cappella \u00e8 presente un dipinto di grandi dimensioni in stile caravaggesco del maestro salernitano Stefano Trapanese dal titolo \"Conversione di San Pantaleone\" (2012).\nNella cappella di destra, denominata Sala dei Canonici, sono custoditi un bellissimo trono ligneo con l'effigie della Madonna del Rosario e uno splendido crocifisso ligneo risalente al 1500.\nAltre opere degne di menzione sono le tele: \"Vergine con santi Carlo Borromeo e Maria Maddalena\" (1787) di Domenico Lettieri; \"Arcangelo Michele\" (1770) di Andrea De Hippolytis, allievo di Francesco Solimena e fratello del parroco don Carmine; \"Vergine con i santi Francesco, Pantaleone e Antonio Abate\" (fine XVII secolo) probabile attribuzione al Fesa."}
{"id": "3648518", "revid": "399", "url": "https://it.wikipedia.org/wiki?curid=3648518", "title": "I terrestri senza memoria", "text": "I terrestri senza memoria (\"Earth Geeks Must Go!\") \u00e8 l'ottantaseiesimo racconto della collana \"Piccoli brividi\", dello scrittore statunitense R. L. Stine.\nTrama.\nUn ragazzino di nome Jacob Miller, il primo giorno di scuola del suo sesto anno, si accorge che intorno a lui le cose non vanno come in realt\u00e0 dovrebbero: il suo nuovo insegnante, il professor Kray, scarabocchia sulla lavagna strani simboli e parla del cosiddetto \"truz anno\", le lettere sulle tastiere dei computer vicino al muro sono state sostituite da strani simboli e la cartina geografica presenta continenti e mari mai visti. In sala mensa, poi, Jacob nota un particolare insolito, disgustoso e spaventoso: i suoi coetanei, anzich\u00e9 mangiare con la bocca, ingurgitano cibo da delle fessure dentate presenti sotto le loro ascelle. Terrorizzato, Jacob fugge da questa bizzarra scuola e arriva in un boschetto, dove nota degli strani esserini pelosi, simili a insetti, dalle dimensioni di bolle blu vischiose chiamati Splatter. Liberatosi dagli esserini, fa la conoscenza di Arlene, una ragazzina della sua stessa et\u00e0 e col suo stesso problema: capire che cosa sta succedendo. I due poi vengono assaliti nuovamente dagli Splatter ma vengono salvati da un gruppo di loro coetanei, i quali riescono ad uccidere gli esserini fischiando con forza. I due vengono riportati a scuola dove, fortunatamente, non riescono a far notare agli altri la loro \"anormalit\u00e0\".\nPoco pi\u00f9 tardi i due intravedono uno strano individuo sporco e barbuto che li pedina e, nel disperato tentativo di recuperare la memoria, si recano alla biblioteca cittadina per scoprire la storia del luogo; si rivela essere un tentativo inutile per il semplice fatto che i libri sono scritti in quegli strani simboli. I due si rifugiano in seguito in una casa abbandonata; qui Jacob e Arlene accendono il televisore e vedono un'edizione speciale del telegiornale dove scoprono che il governo sta cercando i cosiddetti \"Terrestri Pazzi\". I due vengono improvvisamente raggiunti dal misterioso individuo che per\u00f2, a sorpresa, si rivela essere il loro padre, Eric Miller, che conferma che sono in grave pericolo e che loro sono gli unici veri terrestri in un mondo in cui accadono cose all'infuori dell'ordinario. Eric convince i suoi figli che l'unico modo per non farsi notare \u00e8 tornare a scuola, a detta sua un posto sicuro, ma, durante la partita ad uno strano gioco durante l'ora di educazione fisica, Jacob e Arlene vengono scoperti essere i \"Terrestri Pazzi\" e fuggono via assieme al loro padre. Dopo una rocambolesca fuga a bordo di una bizzarra automobile, vengono catturati dal governatore Dermar e dalle sue guardie e condannati ad essere immersi in un pentolone colmo di Splatter a meno che non consegnino loro l'\"arma\". I tre infine vengono rilasciati grazie all'aiuto degli Splatter stessi che riescono a comunicare con loro telepaticamente: il loro capo, Grolff, rivela loro che sono degli esseri dall'intelligenza superiore che li hanno rapiti dalla Terra e cancellato la loro memoria per poter avere da loro l'arma in grado di annientare Dermar e il resto della popolazione. L'arma di cui Grolff parla \u00e8 in realt\u00e0 l'orologio che Eric Miller porta al polso (il quale conterrebbe una bomba micidiale) ma Jacob, incredibilmente, lo distrugge e l'oggetto emette un suono acutissimo che uccide Grolff e il resto degli Splatter; Jacob giustifica il suo gesto dicendo di aver percepito la malvagit\u00e0 nella voce di Grolff. Sopraggiunto Dermar, questi si congratula con loro per aver ucciso gli Splatter, poich\u00e9 erano loro in realt\u00e0 gli esseri malvagi che volevano dominare il pianeta (avendo pi\u00f9 volte rapito veri Terrestri cancellando loro la memoria per poi mandarli sul loro pianeta con delle armi camuffate da innocui oggetti) e decide di premiarli per il loro coraggio, organizzando una festa che dura ben due giorni, con canti, balli e cibo in quantit\u00e0.\nSuccessivamente, quando Jacob, Arlene e Eric dicono a Dermar di voler ritornare sulla Terra, il governatore dice loro che ci\u00f2 non \u00e8 possibile poich\u00e9 la loro tecnologia in fatto di viaggi spaziali non \u00e8 avanzata come quella degli Splatter e, in alternativa, suggerisce ai tre di diventare come loro, creandogli chirurgicamente degli apparati nutritivi sotto le ascelle. Una delle guardie di Dermar, per\u00f2, suggerisce ai tre di rivolgersi al vecchio Phil, uno scienziato anziano considerato da tutti un pazzo, il quale possiede un'astronave per viaggi interplanetari. I tre decidono dunque di partire con l'astronave del vecchio Phil (il quale riferisce loro che essa pu\u00f2 viaggiare nel continuum spazio-temporale), sotto lo sguardo di milioni di persone. Dopo un breve viaggio, i tre atterrano su un luogo a loro ignoto; aperto il portellone d'accesso, vengono investiti da una forte luce: si ritrovano in un quartiere assolato, con un bel venticello e lunghe file di casette. Felici e contenti, i tre s'incamminano saltellando sulla strada, incontrando poi un uomo e una donna che stanno strappando le erbacce in giardino ma, non appena iniziano con loro una breve conversazione, i due individui si staccano le teste, e dal loro collo cavo ne fuoriescono due rosse e squamose, come quelle delle lucertole, chiedendogli successivamente se sono del luogo."}
{"id": "3648519", "revid": "287204", "url": "https://it.wikipedia.org/wiki?curid=3648519", "title": "Cherry Hill", "text": "Cherry Hill \u00e8 un comune degli Stati Uniti d'America, nella contea di Camden, nello Stato del New Jersey. Come da censimento del 2010 degli USA, la comunit\u00e0 conta 71.045 abitanti."}
{"id": "3648520", "revid": "767487", "url": "https://it.wikipedia.org/wiki?curid=3648520", "title": "Old Bridge (New Jersey)", "text": "Old Bridge \u00e8 un comune degli Stati Uniti d'America, nella contea di Middlesex, nello Stato del New Jersey. Nel 2007 contava 66.044 abitanti."}
{"id": "3648522", "revid": "617444", "url": "https://it.wikipedia.org/wiki?curid=3648522", "title": "Duomo di Nonantola", "text": ""}
{"id": "3648525", "revid": "73843", "url": "https://it.wikipedia.org/wiki?curid=3648525", "title": "Russellville (Kentucky)", "text": "Russellville \u00e8 un comune (\"city\") degli Stati Uniti, nella contea di Logan, nello Stato del Kentucky.\nGeografia fisica.\nLe coordinate geografiche di Russellville sono (36.842601, -86.892661). Le citt\u00e0 pi\u00f9 vicine sono: Lewisburg, Elkton, Allensville, Adairville e Auburn. La citt\u00e0 ha una superficie di 27,6\u00a0km\u00b2 ed \u00e8 situata a 181 m s.l.m.\nSociet\u00e0.\nEvoluzione demografica.\nSecondo il censimento del 2000, Russellville contava 7.154 abitanti e 1.973 famiglie residenti nella citt\u00e0. La densit\u00e0 di popolazione era di 259,20 abitanti per chilometro quadrato. Le unit\u00e0 abitative erano 3.458, con una media di 125,28 per chilometro quadrato. La divisione razziale contava il 78,64% di bianchi, il 18,62% di afroamericani, lo 0,39% di nativi americani, lo 0,36% di asiatici e lo 0,57% di altre razze. Gli ispanici e i latini erano l'1,58% della popolazione residente."}
{"id": "3648526", "revid": "1305772", "url": "https://it.wikipedia.org/wiki?curid=3648526", "title": "Junk of the Heart", "text": "Junk of the Heart \u00e8 il terzo album in studio dei Kooks pubblicato il 12 settembre 2011 dalla Virgin Records."}
{"id": "3648529", "revid": "123174730", "url": "https://it.wikipedia.org/wiki?curid=3648529", "title": "Associazione Del Calcio In Vicenza 1905-1906", "text": "Questa voce raccoglie le informazioni riguardanti l'Associazione Del Calcio In Vicenza nelle competizioni ufficiali della stagione 1905-1906.\nStagione.\nIl Vicenza ha partecipato al Campionato Veneto della Terza Categoria, composta da solo due squadre, in cui vince.\nOrganigramma societario.\nArea direttiva\nArea tecnica"}
{"id": "3648538", "revid": "1833487", "url": "https://it.wikipedia.org/wiki?curid=3648538", "title": "Perth Amboy", "text": "Perth Amboy \u00e8 un comune degli Stati Uniti d'America, nella Contea di Middlesex, nello Stato del New Jersey. Come da censimento del 2010 degli USA, la citt\u00e0 conta abitanti."}
{"id": "3648539", "revid": "287204", "url": "https://it.wikipedia.org/wiki?curid=3648539", "title": "Sfide mortali", "text": "Sfide mortali (\"Are You Terrified Yet?\") \u00e8 il settantunesimo romanzo dello scrittore statunitense R. L. Stine, appartenente alla collana \"Piccoli brividi\".\nTrama.\nUn ragazzino dodicenne timido e fifone di nome Craig Morgenstern, chiamato per questo da tutti \"C-C-C-Craig\", il primo giorno di scuola, in modo del tutto casuale ed involontario, salva un bambino da una macchina senza conducente. Dopo questo gesto, viene da tutti considerato un eroe ed \u00e8 qui che fa la conoscenza di Amy Suskind, Travis Walker e Brad Caperton, i quali (come tutti i suoi coetanei della scuola) lo credono un eroe e un ragazzo intrepido. Quando per\u00f2 Travis e Brad si rendono conto che Craig non \u00e8 veramente coraggioso decidono di sfidarlo per dimostrare il suo coraggio e il ragazzo, un po' spinto da Amy, decide di accettare seppur riluttante. Infatti, nonostante la paura, riesce a tenere la mano per cinque minuti in un barattolo pieno di ragni, vincendo quindi la prima sfida. Nella seconda sfida, invece, Craig viene costretto a restare in una cassa da morto, visto che il padre di Brad lavora in un'impresa di pompe funebri; Craig riesce a superare la prova, nonostante lo scherzo da parte di Gus, un amico di Travis e Brad, che si era travestito da cadavere. Nella terza e ultima sfida Craig viene costretto ad abbracciare un morto vero e, dopo averlo fatto, lui e gli altri si ritrovano circondati da morti viventi. Si scoprir\u00e0 in seguito che erano degli amici di Brad e Travis travestiti. Ciononostante, per\u00f2, Craig non si sente pi\u00f9 pauroso o almeno cos\u00ec pare, dato che inizia a preoccuparsi a causa del buio."}
{"id": "3648542", "revid": "729019", "url": "https://it.wikipedia.org/wiki?curid=3648542", "title": "Sitkalidak", "text": " \nSitkalidak \u00e8 un'isola dell'arcipelago Kodiak ed \u00e8 situata nel golfo dell'Alaska, (USA). Si trova vicino alla costa sud-orientale dell'isola Kodiak di fronte alla cittadina di Old Harbor. Amministrativamente appartiene al Borough di Kodiak Island ed \u00e8 disabitata.\nL'isola \u00e8 lunga 29\u00a0km e larga 24\u00a0km, ha una superficie di 300,84\u00a0km\u00b2 e il suo punto pi\u00f9 alto tocca i 482\u00a0m.\nStoria.\nL'isola fu chiamata \"Kukan\" o \"Kunakan\" da Joseph Billings nel 1794; \"Isla de Soto\" da Galiano nel 1802; \"Salthidack\" da Lisjanskij nel 1805; fu registrata come \"Syakhlidok\" nel 1826 dal tenente Sary\u010dev e \"Syatkhlidak\" da Teben'kov nel 1852."}
{"id": "3648543", "revid": "115936982", "url": "https://it.wikipedia.org/wiki?curid=3648543", "title": "Junk of the Heart (Happy)", "text": "Junk of the Heart (Happy) \u00e8 un singolo del gruppo musicale britannico The Kooks, pubblicato il 6 novembre 2011 come secondo estratto dal terzo album in studio \"Junk of the Heart\".\nSempre in formato digitale, \u00e8 stata pubblicata anche la versione EP, con 4 tracce."}
{"id": "3648545", "revid": "200568", "url": "https://it.wikipedia.org/wiki?curid=3648545", "title": "South Amboy", "text": "South Amboy \u00e8 un comune degli Stati Uniti d'America, nella Contea di Middlesex, nello Stato del New Jersey. Come da censimento del 2010 degli USA, la citt\u00e0 conta 8.631 abitanti."}
{"id": "3648547", "revid": "125604708", "url": "https://it.wikipedia.org/wiki?curid=3648547", "title": "Associazione Del Calcio In Vicenza 1904-1905", "text": "Questa voce raccoglie le informazioni riguardanti l'Associazione Del Calcio In Vicenza nelle competizioni ufficiali della stagione 1904-1905.\nStagione.\nIl Vicenza ha partecipato al Campionato Veneto, composta da solo due squadre, in cui vince.\nOrganigramma societario.\nArea direttiva\nArea tecnica"}
{"id": "3648548", "revid": "1218704", "url": "https://it.wikipedia.org/wiki?curid=3648548", "title": "Bollettino di edizione", "text": "Il Bollettino di edizione, durante una produzione cinematografica o televisiva, viene scritto sul set dal segretario di edizione su indicazioni del regista. Serve per la postproduzione e in genere per tenere in ordine le riprese, fungendo da note scritte per ogni ciak.\n\u00c8 tradizionale infatti suddividere le scene di un film in lavorazione in numeri cardinali (secondo il momento del film a cui ci si riferisce in sceneggiatura) e in numeri ordinali (secondo il numero di volte che \u00e8 necessario ripetere la singola inquadratura). In questo bollettino si annotano tutte le inquadrature girate, usando la stessa numerazione visibile sul ciak e indicando le buone, gli scarti, le riserve, e quant'altro dia indicazione allo stabilimento di sviluppo e stampa (cos\u00ec da non stampare gli scarti, e in caso di produzioni in elettronica di non trascriverli nel computer), nonch\u00e9 annotazioni che si copiano o diventano direttamente fogli di montaggio e faranno da guida per il montatore.\nQuesti bollettini, tradizionalmente prestampati in blocchi con carta copiativa, di modo che ogni pagina venga in triplice copia, si stanno cominciando a sostituire con sistemi di notazione su tablet o portatili, ma il processo sar\u00e0 ancora lungo, dato che accompagnano in modo complementare le pizze di pellicola e a fine giornata una copia viene incollata su ogni pizza alla quale il bollettino di edizione fa riferimento."}
{"id": "3648549", "revid": "256896", "url": "https://it.wikipedia.org/wiki?curid=3648549", "title": "Organ Festival Santa Maria Nuova", "text": ""}
{"id": "3648550", "revid": "767487", "url": "https://it.wikipedia.org/wiki?curid=3648550", "title": "Catch 22 (gruppo musicale)", "text": "I Catch 22 sono un gruppo musicale ska punk, formatosi nel New Jersey nel 1996. La band \u00e8 stata formata dal cantante e chitarrista Tomas Kalnoky, il trombettista Kevin Gunther e il batterista Chris Greer.. Il bassista Josh Ansley, il sassofonista Ryan Eldred e il trombonista Jamie Egan completano la formazione attuale.\nBiografia.\nNel 1996 i Catch 22 pubblicano una demo auto-prodotta, chiamata \"Rules of the game\", della quale riuscirono a vendere tutte e 2000 le copie e passarono i successivi due anni in un impegnativo tour. Nel 1997 la band firma per la Victory Records, e nel 1997 producono il loro primo album in studio: \"Keasbey Night\". Poco dopo per\u00f2 Kalnoky decide di lasciare la band per continuare gli studi e perch\u00e9 riteneva troppo faticoso il tour della band. Kalnoky venne sostituito con Jeff Davidson e altri due componenti in pi\u00f9: Pat Calpin e Pat Kays. Nel 1999 pubblicarono \"Washed Up! Alone in a Crowd\". Nel 2000 la band assume Mike Soprano come trombonista. Nel 2001 Jeff Davidson e Soprano lasciano la band. Dopo una ricerca infruttuosa per dei sostituti, la band decise di continuare con la formazione dell'epoca senza nuovi componenti. La band nel 2003 pubblica il suo terzo album \"Dinosaur Sounds\". Nel 2004 hanno pubblicato un album \"live\", riguardante uno show tenuto presso il centro di Farmingdale, NY. Nel 2006 hanno pubblicato il loro quarto album, \"Permanent Revolution\"."}
{"id": "3648551", "revid": "767487", "url": "https://it.wikipedia.org/wiki?curid=3648551", "title": "Carteret (New Jersey)", "text": "Carteret \u00e8 un comune degli Stati Uniti d'America, nella contea di Middlesex, nello Stato del New Jersey. Come da censimento del 2010 degli USA, la citt\u00e0 conta 22.844 abitanti."}
{"id": "3648554", "revid": "71155", "url": "https://it.wikipedia.org/wiki?curid=3648554", "title": "Rufino Nicacci", "text": ""}
{"id": "3648555", "revid": "617444", "url": "https://it.wikipedia.org/wiki?curid=3648555", "title": "Duomo di Modigliana", "text": ""}
{"id": "3648557", "revid": "110157", "url": "https://it.wikipedia.org/wiki?curid=3648557", "title": "Vranov nad Top\u013eou", "text": "Vranov nad Top\u013eou (in ungherese \"Varann\u00f3\", in tedesco \"Fr\u00f6(h)nel\" o \"Vronau an der T\u00f6pl\") \u00e8 una citt\u00e0 della Slovacchia, capoluogo del distretto omonimo, nella regione di Pre\u0161ov.\nCi \u00e8 nato l'ex arbitro Vojtech Christov."}
{"id": "3648558", "revid": "287204", "url": "https://it.wikipedia.org/wiki?curid=3648558", "title": "Vranov nad Toplou", "text": ""}
{"id": "3648560", "revid": "123429112", "url": "https://it.wikipedia.org/wiki?curid=3648560", "title": "Ho sceso, dandoti il braccio, almeno un milione di scale", "text": "Ho sceso, dandoti il braccio, almeno un milione di scale \u00e8 la poesia n. 5 di \"Xenia II\" di Eugenio Montale, poi inserita all'interno della raccolta \"Satura\". \u00c8 una delle pi\u00f9 note liriche scritte in memoria della moglie Drusilla Tanzi, ed \u00e8 stata composta nel novembre del 1967.\nCommento.\nLa poesia consta di due strofe, una di sette versi e l\u2019altra di cinque, per un totale di dodici. Il verso \u00e8 libero e piano. \nMontale dedica questa poesia alla defunta moglie, la scrittrice Drusilla Tanzi (scomparsa nel 1963 dopo un solo anno di matrimonio ed alla quale il poeta era stato legato sentimentalmente dal 1939), soprannominata \u00abMosca\u00bb a causa della sua miopia piuttosto accentuata che la costringeva a indossare occhiali dalle lenti molto spesse. In un affettuoso e nostalgico colloquio con Drusilla, qui Montale ricorda la vita trascorsa insieme a lei dal punto di vista di \u00abchi resta\u00bb, per usare le sue stesse parole usate ne \"La casa dei doganieri\".\nL'attacco della poesia \u00e8 affidato ad una pregnante iperbole, \"almeno un milione di scale\", che intende sottolineare da una parte l'abitudinariet\u00e0 del gesto di scendere le scale insieme, e dall'altro il ricordo nostalgico della vita coniugale. La vita del poeta prosegue, malgrado la sensazione di vuoto e solitudine; grazie al lutto, tuttavia, Montale ha finalmente compreso la futilit\u00e0 delle incombenze e delle urgenze della vita quotidiana, alle quali non attribuisce pi\u00f9 importanza, a differenza di tutti coloro che credono che la realt\u00e0 sia solamente quella visibile.\nAl contrario Drusilla era ben consapevole che la realt\u00e0 non \u00e8 \"quella che si vede\", ma un mistero che va oltre le apparenze, paradossalmente proprio grazie alla sua miopia: \u00absapevo che di noi due / le sole vere pupille, sebbene tanto offuscate, / erano le tue\u00bb (vv. 9-11). Sono questi versi a rivelare il vero ruolo di Mosca che, pur essendo quasi cieca, era ugualmente guida del poeta nella sua esistenza: se Montale aiutava la moglie a scendere le scale, Drusilla aiut\u00f2 il marito a scorgere il senso profondo delle cose, rendendolo al di sopra delle \"trappole\" e degli \"scorni\" di chi ne \u00e8 invece superficialmente e tristemente inconsapevole."}
{"id": "3648567", "revid": "1442080", "url": "https://it.wikipedia.org/wiki?curid=3648567", "title": "Swiss Open Gstaad 1979 - Doppio", "text": "Il doppio del torneo di tennis Swiss Open Gstaad 1979, facente parte della categoria Grand Prix, ha avuto come vincitori Mark Edmondson e John Marks che hanno battuto in finale Ion \u021airiac e Guillermo Vilas 2-6, 6-1, 6-4."}
{"id": "3648568", "revid": "1086846", "url": "https://it.wikipedia.org/wiki?curid=3648568", "title": "Associazione Del Calcio In Vicenza 1903-1904", "text": "Questa voce raccoglie le informazioni riguardanti l'Associazione Del Calcio In Vicenza nelle competizioni ufficiali della stagione 1903-1904.\nStagione.\nIl Vicenza ha partecipato al Campionato Veneto, composta da solo due squadre, in cui vince. Partecipa anche al Torneo FGNI ove \u00e8 stata eliminata nelle eliminatorie.\nOrganigramma societario.\nArea direttiva\nArea tecnica"}
{"id": "3648570", "revid": "339392", "url": "https://it.wikipedia.org/wiki?curid=3648570", "title": "Duomo di Cervia", "text": ""}
{"id": "3648577", "revid": "767487", "url": "https://it.wikipedia.org/wiki?curid=3648577", "title": "Plainfield (New Jersey)", "text": "Plainfield \u00e8 un comune degli Stati Uniti d'America, nella Contea di Union, nello Stato del New Jersey. Come da censimento del 2010 degli USA, la citt\u00e0 conta 49.808 abitanti."}
{"id": "3648578", "revid": "287204", "url": "https://it.wikipedia.org/wiki?curid=3648578", "title": "Linden (New Jersey)", "text": "Linden \u00e8 un comune degli Stati Uniti d'America, nella Contea di Union, nello Stato del New Jersey. Come da censimento del 2010 degli USA, la citt\u00e0 conta 40.499 abitanti."}
{"id": "3648580", "revid": "2062047", "url": "https://it.wikipedia.org/wiki?curid=3648580", "title": "Long Branch (New Jersey)", "text": "Long Branch \u00e8 un comune degli Stati Uniti d'America, nella Contea di Monmouth, nello Stato del New Jersey. Al censimento del 2010, la citt\u00e0 contava abitanti. \u00c8 il comune che ha dato i natali al cantautore Bruce Springsteen, nonch\u00e9 alla moglie, anch'essa cantautrice, Patti Scialfa."}
{"id": "3648585", "revid": "729019", "url": "https://it.wikipedia.org/wiki?curid=3648585", "title": "Fokker A.I", "text": "Il Fokker A.I, designazione aziendale M.8, era un monomotore monoposto monoplano ad ala alta realizzato dalla allora azienda tedesco imperiale Fokker-Fluzeugwerke nei primi anni dieci del XX secolo.\nSviluppato dal precedente Fokker M.5L, designazione Idflieg A.II, venne utilizzato dai reparti da ricognizione aerea della Luftstreitkr\u00e4fte, la componente aerea del Deutsches Heer (l'esercito imperiale tedesco), durante la prima fase della prima guerra mondiale.\nStoria.\nSviluppo.\nDopo che Anthony Fokker ottenne un contratto di fornitura da parte dell'esercito imperiale tedesco per il suo M.5 non armato, l'Idflieg richiese una versione armata che garantisse una maggiore sicurezza nei confronti dei primi scout entrati in servizio nelle forze aeree della Triplice intesa. Lo sviluppo venne affidato a Martin Kreutzer che abbin\u00f2 all'originale cellula dell'M.5L, versione a fusoliera lunga, il nuovo motore Oberursel U.I, un rotativo a nove cilindri raffreddati ad aria in grado di sviluppare una potenza nominale di 100 CV (73,5 kW).\nOltre all'irrobustimento generale, necessario per meglio sopportare le sollecitazioni della nuova unit\u00e0 motrice, il nuovo modello venne dotato di un nuovo meccanismo di sincronizzazione che permetteva al pilota di utilizzare una mitragliatrice posizionata davanti al proprio abitacolo senza che i colpi potessero accidentalmente colpire il disco dell'elica. La soluzione, ancora a livello sperimentale, venne poi raffinata sull'ulteriore sviluppo del modello, il Fokker E.I, che venne specificatamente utilizzato come aereo da caccia.\nPresentato alla commissione esaminatrice dell'Idflieg, questa espresse parere favorevole ad un suo utilizzo stipulando un contratto di fornitura per 30-40 esemplari.\nIl modello venne costruito su licenza anche dalla Halberst\u00e4dter Flugzeugwerke con la designazione Halberstadt A.II.\nImpiego operativo.\nI velivoli furono utilizzati durante la prima guerra mondiale dai reparti di osservazione e ricognizione aerea della Luftstreitkr\u00e4fte nel primo periodo del conflitto.\nAlmeno un esemplare venne requisito dalle autorit\u00e0 militari dei Paesi Bassi dopo un atterraggio di fortuna. Riportato alle condizioni operative venne utilizzato nella Luchtvaartafdeling, la locale forza aerea."}
{"id": "3648589", "revid": "617444", "url": "https://it.wikipedia.org/wiki?curid=3648589", "title": "Duomo di Sarsina", "text": ""}
{"id": "3648601", "revid": "1442080", "url": "https://it.wikipedia.org/wiki?curid=3648601", "title": "Hall of Fame Tennis Championships 1979 - Doppio", "text": "Il doppio del torneo di tennis Hall of Fame Tennis Championships 1979, facente parte della categoria Grand Prix, ha avuto come vincitori Robert Lutz e Stan Smith che hanno battuto in finale John James e Chris Kachel 6-4, 7-6."}
{"id": "3648616", "revid": "486946", "url": "https://it.wikipedia.org/wiki?curid=3648616", "title": "Serie di Tremors", "text": ""}
{"id": "3648618", "revid": "599013", "url": "https://it.wikipedia.org/wiki?curid=3648618", "title": "James Forrest", "text": ""}
{"id": "3648619", "revid": "1266208", "url": "https://it.wikipedia.org/wiki?curid=3648619", "title": "Associazione Del Calcio In Vicenza 1902-1903", "text": "Questa voce raccoglie le informazioni riguardanti l'Associazione Del Calcio In Vicenza nelle competizioni ufficiali della stagione 1902-1903.\nStagione.\nNel corso della stagione si registra la partecipazione del in un Campionato Provinciale. Il campionato si svolse il 18 maggio 1903 e fu un quadrangolare ad eliminazione diretta giocato a Vicenza.\nOrganigramma societario.\nArea direttiva\nArea tecnica\nRisultati.\nCampionato Provinciale.\nSemifinale.\nNella prima semifinale si affrontarono il e il Baggio Vicenza. Vinse il ma il risultato \u00e8 sconosciuto.\nNella seconda semifinale si affrontarono lo ed il Cordellina. Vinse lo ma il risultato \u00e8 sconosciuto."}
{"id": "3648622", "revid": "435288", "url": "https://it.wikipedia.org/wiki?curid=3648622", "title": "Joy Jones", "text": ""}
{"id": "3648623", "revid": "287204", "url": "https://it.wikipedia.org/wiki?curid=3648623", "title": "Dejan Stojanovic", "text": ""}
{"id": "3648624", "revid": "767487", "url": "https://it.wikipedia.org/wiki?curid=3648624", "title": "James Forrest (calciatore 1927)", "text": ""}
{"id": "3648625", "revid": "716642", "url": "https://it.wikipedia.org/wiki?curid=3648625", "title": "James Forrest (calciatore 1991)", "text": "Nel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nNazionale\nCon la nazionale scozzese partecipa alla UEFA Nations League 2018-2019 e al termine del torneo risulta, con 5 reti, il secondo miglior marcatore della competizione a pari merito con lo svizzero Haris Seferovic, l'armeno Yura Movsisyan e il bielorusso Stanisla\u016d Drahun.\nStatistiche.\nPresenze e reti nei club.\n\"Statistiche aggiornate al 29 dicembre 2019.\""}
{"id": "3648629", "revid": "1442080", "url": "https://it.wikipedia.org/wiki?curid=3648629", "title": "Swedish Open 1979 - Doppio", "text": "Il doppio del torneo di tennis Swedish Open 1979, facente parte della categoria Grand Prix, ha avuto come vincitori Heinz G\u00fcnthardt e Bob Hewitt che hanno battuto in finale Mark Edmondson e John Marks 6-2, 6-2."}
{"id": "3648631", "revid": "1783371", "url": "https://it.wikipedia.org/wiki?curid=3648631", "title": "Trelleborg (fortezza vichinga)", "text": "Trelleborg \u00e8 un termine che indica sei fortezze circolari di epoca vichinga, situate in Danimarca e in Svezia meridionale. Cinque di loro sono state datate al regno di Aroldo Dente Azzurro di Danimarca (morto nel 986). La fortezza di Borgeby \u00e8 stata datata attorno all'anno 1000, quindi \u00e8 possibile che sia stata costruita dallo stesso re.\nQuesto genere di fortificazioni viene chiamato col nome del primo esemplare scoperto, a Trelleborg nei pressi di Slagelse, scavato nel 1936-1941. Tutti i \"trelleborg\" hanno una forma perfettamente circolare. Questa struttura poteva anche essere parzialmente attorniata da un bastione avanzato, non necessariamente circolare.\nElenco dei trelleborg conosciuti.\nTradizionalmente il termine \"Trelleborg\" \u00e8 stato tradotto in \"fortezza costruita dagli schiavi\" (il termine danese per \"schiavo\" \u00e8 \"tr\u00e6l\"), ma il termine \"trel\" (plurale trelle) \u00e8 una spiegazione pi\u00f9 plausibile. Quest'ultima versione fa riferimento alle doghe di legno che coprivano entrambi i lati delle mura circolari.\nParagone delle sei fortezze.\nLe fortezze ad anello ed il contemporaneo ponte sul Ravning Enge/Vejle \u00c5 (fiume Vejle), assieme ai ponti minori costruiti a Selandia (ponte Bakkendrop tra G\u00f8rlev Tiss\u00f8 e ponte Risby a Pr\u00e6st\u00f8) e Lolland (sul fiume Flintinge), si differenziano in modo netto dalle altre strutture di epoca vichinga. A differenza delle altre fortezze ad anello del tempo, quelle che seguono il modello di Trelleborg sono costruite su un piano geometrico e misurate in piedi romani. Il fondo dei fossati \u00e8 un altro degli elementi ereditati dagli antichi Romani.\nLe cinque fortezze hanno schemi simili, \"perfettamente circolari con portoni ai quattro angoli della terra, ed una corte interna divisa in quattro aree che contengono grandi case poste secondo uno schema quadrato\".\nNonostante le ricerche non sono state trovate opere simili nel resto dell'Europa. Sulle coste olandesi e belghe vi sono castelli rotondi con qualche aspetto in comune, e sull'isola di Walcheren vi sono i resti di un castello con porte ai quattro punti cardinali, comprensivo di strade. Fortezze simili si trovano in Inghilterra. Solitamente queste fortezze vengono datate al tempo della conquista romana della Britannia celtica, e sono andate in rovina secoli prima della costruzione delle fortezze vichinghe.\nLa datazione effettuata con la dendrocronologia ha permesso di capire che il legno usato nella costruzione del Trelleborg di Slagelse era stato tagliato nell'autunno del 980, e che quindi era stato presumibilmente usato per la costruzione nella primavera del 981. La veloce costruzione e la mancanza di segni di manutenzione indicano un uso breve degli edifici, probabilmente circa cinque anni e difficilmente pi\u00f9 di venti. Gli altri trelleborg risalgono circa allo stesso periodo. Fyrkat potrebbe essere leggermente pi\u00f9 vecchio, e Aggersborg pi\u00f9 giovane. Non \u00e8 stato trovato materiale a sufficienza negli altri siti per una precisa datazione, ma l'aspetto dei trelleborg di Slagelse, Fyrkat, Aggersborg, Nonnebakken ad Odense e della moderna Trelleborg svedese sono talmente simili da far credere che siano stati concepiti dalla stessa persona.\nAttorno al 974 il re vichingo danese Aroldo I perse il controllo del Danevirke e di parte del Jutland meridionale a favore dei Germani. L'intero complesso di fortificazioni, ponti e strade costruiti attorno al 980, secondo alcuni sarebbero opera di Aroldo, e parte di un pi\u00f9 ampio sistema difensivo.\nSecondo un'altra teoria le fortezze ad anello sarebbero stati campi per le truppe usate da Sweyn Barbaforcuta nel suo attacco all'Inghilterra. Sweyn ed i suoi uomini saccheggiarono Londra nel 1013."}
{"id": "3648634", "revid": "43272738", "url": "https://it.wikipedia.org/wiki?curid=3648634", "title": "Dragoni delle viscere", "text": ""}
{"id": "3648636", "revid": "1507870", "url": "https://it.wikipedia.org/wiki?curid=3648636", "title": "Foglio di montaggio", "text": "Nella realizzazione di un film i fogli di montaggio sono documenti scritti dal segretario di edizione su indicazioni del regista.\nTipicamente i fogli di montaggio sono complementari al girato giornaliero e vengono affidati al montatore insieme alle pizze di pellicole gi\u00e0 stampate dal laboratorio seguendo il bollettino di edizione. Il montatore ha il compito di ordinarli cronologicamente secondo la sceneggiatura e seguendo le indicazioni date dal regista, utili per districarsi in presenza di grandi quantit\u00e0 di pellicola.\nCon l'avvento del montaggio elettronico, il montatore non \u00e8 pi\u00f9 costretto a maneggiare tanta pellicola, poich\u00e9 questa viene riversata in elettronica per essere poi montata con moviole digitali. Una volta finito il montaggio, il risultato \u00e8 la brutta copia che servir\u00e0 poi come riferimento per fare il taglio del negativo vero e proprio."}
{"id": "3648637", "revid": "486946", "url": "https://it.wikipedia.org/wiki?curid=3648637", "title": "Duomo di Rimini", "text": ""}
{"id": "3648639", "revid": "287204", "url": "https://it.wikipedia.org/wiki?curid=3648639", "title": "Associazione Calcio Prato 2011-2012", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 2011-2012.\nMaglie e sponsor.\nLo sponsor tecnico per la stagione 2011-2012 \u00e8 Mass, mentre lo sponsor ufficiale \u00e8 Logli Massimo.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria"}
{"id": "3648640", "revid": "617444", "url": "https://it.wikipedia.org/wiki?curid=3648640", "title": "Duomo di San Marino", "text": ""}
{"id": "3648641", "revid": "436907", "url": "https://it.wikipedia.org/wiki?curid=3648641", "title": "Is It Me", "text": "It Is Me \u00e8 il secondo singolo dei Kooks estratto dal loro terzo album \"Junk of the Heart\", pubblicato il 4 settembre 2011 dall'etichetta discografica Virgin Records."}
{"id": "3648643", "revid": "729019", "url": "https://it.wikipedia.org/wiki?curid=3648643", "title": "Isole delle oche", "text": " \nLe isole delle oche o Geese islands sono un gruppo di tre isole dell'arcipelago Kodiak, nel golfo dell'Alaska, (USA). Si trovano a sud dell'isola Kodiak vicino all'isola di Aiaktalik. Amministrativamente appartengono al Borough di Kodiak Island e sono disabitate.\nIl loro nome \u00e8 la traduzione del nome russo \"Ostrova Gusinya\" pubblicato da Teben'kov nel 1852; \"gusinye\" (\u0413\u0443\u0441\u0438\u043d\u044b\u0435) in russo \u00e8 il nome degli anserini, la sottofamiglia cui appartengono le oche."}
{"id": "3648646", "revid": "1442080", "url": "https://it.wikipedia.org/wiki?curid=3648646", "title": "Mercedes Cup 1979 - Doppio", "text": "Il doppio del torneo di tennis Mercedes Cup 1979, facente parte della categoria Grand Prix, ha avuto come vincitori Colin Dowdeswell e Frew McMillan che hanno battuto in finale Wojciech Fibak e Pavel Slo\u017eil 6-4, 6-2, 2-6, 6-4."}
{"id": "3648652", "revid": "110157", "url": "https://it.wikipedia.org/wiki?curid=3648652", "title": "Esther Mujawayo", "text": "Sopravvissuta al genocidio del 1994, nel quale ha perso complessivamente 274 familiari, compresi i genitori, il marito e una sorella, ha fondato nel luglio dello stesso anno un'associazione di donne vedove, Avega, che ha lo scopo di aiutare le donne sopravvissute, in particolare quelle che sono state vittime degli stupri .\nProfessione.\nSociologa e psicoterapeuta in un centro psicologico per rifugiati a D\u00fcsseldorf, si occupa principalmente del trauma psichico post bellico.\nOpere.\nHa raccontato la tragedia del massacro di oltre ottocentomila cittadini ruandesi di etnia tutsi, ad opera di altri cittadini di etnia hutu fomentati da una parte della classe dirigente in due libri-testimonianza, scritti insieme alla giornalista francese Sou\u00e2d Belhaddad: \"SurVivantes\" e \"Le fleur de St\u00e9phanie\", tradotto e pubblicato in Italia nel 2007 dalle Edizioni E/O nella collana \"Dal mondo\"."}
{"id": "3648657", "revid": "617444", "url": "https://it.wikipedia.org/wiki?curid=3648657", "title": "Duomo di Grado", "text": ""}
{"id": "3648658", "revid": "339392", "url": "https://it.wikipedia.org/wiki?curid=3648658", "title": "Fotbal Club Steaua Bucure\u015fti", "text": ""}
{"id": "3648659", "revid": "124384121", "url": "https://it.wikipedia.org/wiki?curid=3648659", "title": "Scuola romana di Storia delle religioni", "text": "La Scuola romana di Storia delle religioni \u00e8 una scuola di studi fondata da Raffaele Pettazzoni nel secondo dopoguerra presso l\u2019Istituto di Studi storico-religiosi dell'Universit\u00e0 di Roma \"La Sapienza\" caratterizzata da un metodo analitico originale che ebbe tra i suoi pi\u00f9 illustri esponenti studiosi quali Angelo Brelich, Ernesto de Martino, Vittorio Lanternari, Ugo Bianchi, Dario Sabbatucci.\nD'impostazione storicista e aconfessionale, la \"Scuola romana di Storia delle religioni\" si caratterizz\u00f2 per l'applicazione di un metodo comparativo teso a \"individuare le analogie non meno che le specificit\u00e0 originali dei singoli fenomeni annoverati \"sub specie religionis\"\".\nLa \"Scuola\" fu particolarmente attiva e coesa tra gli anni cinquanta e settanta. La prematura scomparsa di Angelo Brelich segn\u00f2 il principio di un lento processo di disgregazione.\nIl principale strumento di diffusione degli studi e del metodo della scuola fu il periodico \"Studi e materiali di storia delle religioni\".\nAttualmente si richiamano al metodo comparativo tipico della \"Scuola romana di Storia delle religioni\" studiosi operanti in diversi atenei italiani, tra gli altri: Sergio Botta, Marcello Massenzio, Paolo Scarpi, Giulia Piccaluga, Enrico Montanari, Alessandro Saggioro, Claudia Santi, Paolo Taviani, Chiara Letizia, Nicola Gasbarro, Ileana Chirassi Colombo.\nContributi.\nRaffaele Pettazzoni.\nRaffaele Pettazzoni, primo titolare di una cattedra di ruolo in Storia delle Religioni in Italia (1924, a \u201cLa Sapienza\u201d) \u00e8 considerato il fondatore di questa scuola di studi che sar\u00e0 caratterizzata dall'applicazione del metodo storico-comparativo da lui concepito alla storia delle religioni. Il comparativismo storico di Pettazzoni sosteneva la natura umana e culturale dei fatti religiosi e ne attestava la possibilit\u00e0 di comparazione. Egli, contrariamente a quanto fatto dall'evoluzionismo, che sosteneva l\u2019adesione di qualunque sistema religioso alle leggi di un \u201cdarwinismo culturale\u201d che guidava le forme del \u201csacro\u201d dal semplice al complesso, e dalla fenomenologia, che comparava per ricercare l\u2019esistenza di categorie e forme religiose permanenti oltre qualunque differenza spaziale e temporale, sostenne che la comparazione poteva essere solamente \u201cstorica\u201d e tendente ad evidenziare le irriducibili specificit\u00e0 storiche di ogni fatto religioso. A differenza di una comparazione che ricercava leggi generali Pettazzoni concepiva un metodo comparativo che mettesse in luce le differenze che solo le particolari situazioni storiche possono giustificare.\nUn altro importante contributo della sua ricerca fu il sostenere l\u2019inesistenza di un monoteismo primordiale come primo stadio dell\u2019evoluzione culturale umana. Pettazzoni propose una concezione dell\u2019 \u201cessere supremo\u201d che variava tra diverse societ\u00e0 rispetto alle rispettive basi strutturali. Di grande rilevanza fu anche il recupero storico del \u201cmito\u201d visto non pi\u00f9 come frutto ingenuo di una mentalit\u00e0 fantasiosa o irrazionale bens\u00ec come prodotto storico contestuale all\u2019orizzonte culturale che lo ha generato e quindi comprensibile e funzionale solo in relazione a quelle dinamiche in cui si \u00e8 formato.\nErnesto de Martino.\nDe Martino non fu tra gli allievi di cattedra di Pettazzoni ma il comparativismo storico di Pettazzoni influenzer\u00e0 la riflessione demartiniana sull\u2019etnocentrismo. Allievo di Croce, de Martino se ne distacc\u00f2 nel considerare, contro lo storicismo crociano, i popoli e le masse subalterne oggetti di evoluzione storica, attori della storia e quindi analizzabili secondo un inquadramento storicistico.\nA partire dalla fine degli anni \u201940, de Martino sposta la sua attenzione verso i contadini del Meridione e verso il loro folklore e le loro manifestazioni rituali. Studiando le comunit\u00e0 rurali del Mezzogiorno, teorizz\u00f2 il valore destorificante delle loro azioni rituali. La destorificazione operata col rito dalle masse contadine italiane si contrappone in de Martino all\u2019agire storico tipico delle societ\u00e0 evolute. La subalternit\u00e0 e l\u2019involuzione sociale prodotte da un divenire storico incompreso, gettano gli individui di quelle societ\u00e0 nel vortice di una \u201ccrisi della presenza\u201d alla quale le societ\u00e0 tradizionali rispondono attraverso il riscatto rituale. Il rito \u00abcomporta la canalizzazione, la formalizzazione dell\u2019emozione in termini culturali che riescono a dominarla, a riscattarla in tempi, in modi e in uno spazio definiti\u00bb. Fondamentale sar\u00e0 il concetto, da lui stesso coniato, di 'etnocentrismo critico', inteso come consapevolezza del coinvolgimento del ricercatore, come impossibilit\u00e0 che egli annulli il proprio background culturale, come necessit\u00e0 che egli auto-critichi e metta in discussione ogni propria categoria valutativa, alla base della moderna antropologia interpretativa.\nAngelo Brelich.\nBrelich fu il successore nel 1959 di Pettazzoni alla cattedra romana di Storia delle religioni e con lui la Scuola volge il proprio interesse verso il mondo classico. Nel caso dell'analisi del politeismo greco relaziona le figure mitologiche , la loro evoluzione, i loro rimandi nel mito e nel rito, con il contesto economico e sociale in cui tali figure vivono. Nel caso invece dell'analisi della religione romana affronta il caso della demitizzazione romana rapportandola alle modificazioni di ordine politico-sociale che caratterizzano la trasformazione dell\u2019arcaico mondo rurale romano in direzione di uno Stato imperiale. \nBrelich definir\u00e0 cos\u00ec il ruolo socioculturale del mito \u00abi miti fondano le cose che non solo sono come sono, ma devono essere come sono, perch\u00e9 cos\u00ec sono diventate in quel lontano tempo in cui tutto si \u00e8 deciso; il mito rende accettabile ci\u00f2 che \u00e8 necessario accettare [\u2026] e assicura stabilit\u00e0 alle istituzioni; provvede, inoltre, a modelli di comportamento [\u2026]. Il mito, dunque non spiega, per un bisogno intellettuale, le cose [\u2026] ma le fonda conferendo loro valore\u00bb. Inoltre \u00abI primitivi \u201csanno\u201d che i loro miti sono veri [\u2026] ma il loro \u201ccredere\u201d non \u00e8 una scelta tra diverse possibilit\u00e0, bens\u00ec l\u2019accettazione di un'unica evidenza\u00bb E ancora: \u00ab\u2026mito singolo che, oltre ad essere complesso in s\u00e9, \u00e8 doppiamente complesso per essere inseparabilmente connesso con tutti gli altri miti della stessa religione: nessun mito \u00e8, infatti, isolato, nessuno si comprende senza la conoscenza di tutta la mitologia\u00bb\nVittorio Lanternari.\nL'antropologia di Lanternari, altro allievo di Pettazzoni, \u00e8 rivolta alle cosiddette 'societ\u00e0 primitive'. Importante fu il volume Movimenti religiosi di libert\u00e0 e di salvezza dei popoli oppressi del 1960. Lanternari pone la propria attenzione verso le societ\u00e0 subalterne all\u2019Occidente e allo stesso modo di de Martino legge le strategie religiose di tali popolazioni in connessione alla loro struttura socio-economica. L\u2019incontro tra culture estranee ma soprattutto diverse in termini di potere egemonico si pone in termini di scontro, di azione e reazione. Le reazioni dei \u201cpopoli oppressi\u201d, per\u00f2, sono reazioni che \u00absi richiamano ad entit\u00e0 mitiche, ricorrono a riti, esprimono un linguaggio religioso: in breve danno risposte in chiave squisitamente religiosa, in forma di movimenti millenaristici o escatologici, nativisti e sincretici, messianici e profetici.\u00bb Lanternari evidenzia, quindi, un modus operandi che nel richiamarsi esclusivamente all\u2019apparato mitico-rituale attua di fronte all\u2019agire storico dell\u2019Occidente una destorificazione. \nDario Sabbatucci.\nTitolare dal 1971 della seconda cattedra di Storia delle religioni a \u201cLa Sapienza\u201d, Sabbatucci ha affrontato vari temi: la religiosit\u00e0 dell\u2019antica Roma, nel duplice problema della sua \u201cdemitizzazione\u201d e della sua ricca ritualit\u00e0 civica, la religiosit\u00e0 greca, con particolare attenzione al processo di trasformazione dell\u2019arcaica cultura ateniese, fondata sul principio d\u2019appartenenza genetica, verso una democrazia costruita sulla polis, l\u2019analisi del corpus mitologico di culture tradizionali, evidenziando la deformazione etnocentrica nell\u2019interpretazioni dei miti e nella conseguente creazione di alcune tipologie fenomenologiche. \nDi una certa importanza \u00e8 la basilare distinzione sabbatucciana tra le funzioni di mito e rito in culture a tradizione orale: fondante e destorificante il primo, aperto all\u2019 \u201cattualit\u00e0\u201d e al \u201cmutabile\u201d ma altrettanto destorificante il secondo. Scrive Sabbatucci: \u00abmito e rito sono funzionalmente dissociabili in vista di una scelta che ogni cultura fa tra ci\u00f2 che deve essere ritenuto immutabile [mito] e ci\u00f2 che deve essere ritenuto mutabile [rito]\u00bb. Sabbatucci inoltre analizza le trasformazioni funzionali che questi due fenomeni subiscono nella transizione alla cultura scritta e alla concezione lineare del tempo. \nNegli studi di Sabbatucci \u00e8 inoltre possibile scorgere un'altra distinzione: quella tra civico e religioso. Scrive Sabbatucci: se il civico nella nostra cultura \u00e8 definito dalla dialettica tra pubblico e privato, il religioso lo \u00e8 dalla dialettica tra sacro e profano ."}
{"id": "3648661", "revid": "339392", "url": "https://it.wikipedia.org/wiki?curid=3648661", "title": "Duomo di Concordia Sagittaria", "text": ""}
{"id": "3648664", "revid": "666668", "url": "https://it.wikipedia.org/wiki?curid=3648664", "title": "Guillermo Rodriguez", "text": ""}
{"id": "3648665", "revid": "1442080", "url": "https://it.wikipedia.org/wiki?curid=3648665", "title": "Dutch Open 1979 - Doppio", "text": "Il doppio del torneo di tennis Dutch Open 1979, facente parte della categoria Grand Prix, ha avuto come vincitori Tom Okker e Bal\u00e1zs Tar\u00f3czy che hanno battuto in finale Jan Kode\u0161 e Tom\u00e1\u0161 \u0160m\u00edd 6-1 6-3."}
{"id": "3648670", "revid": "617444", "url": "https://it.wikipedia.org/wiki?curid=3648670", "title": "Duomo di Roma", "text": ""}
{"id": "3648672", "revid": "617444", "url": "https://it.wikipedia.org/wiki?curid=3648672", "title": "Duomo di Albano Laziale", "text": ""}
{"id": "3648673", "revid": "1442080", "url": "https://it.wikipedia.org/wiki?curid=3648673", "title": "Austrian Open 1979 - Doppio", "text": "Il doppio del torneo di tennis Austrian Open 1979, facente parte della categoria Grand Prix, ha avuto come vincitori \u017deljko Franulovi\u0107 e Heinz G\u00fcnthardt che hanno battuto in finale Dick Crealy e Antonio Zugarelli 6-2, 6-4."}
{"id": "3648674", "revid": "617444", "url": "https://it.wikipedia.org/wiki?curid=3648674", "title": "Duomo di Frascati", "text": ""}
{"id": "3648676", "revid": "617444", "url": "https://it.wikipedia.org/wiki?curid=3648676", "title": "Duomo di Ostia", "text": ""}
{"id": "3648677", "revid": "115245950", "url": "https://it.wikipedia.org/wiki?curid=3648677", "title": "Honda 1300", "text": "La 1300 \u00e8 una vettura prodotta dalla Honda dal 1969 al 1973.\nLa Honda 1300 \u00e8 il primo tentativo da parte della Casa nipponica di realizzare una vettura di cilindrata superiore a quelle sino ad allora prodotte (al massimo 800\u00a0cm\u00b3) al fine di competere con le pi\u00f9 tradizionali berline di Toyota e Nissan.\nContesto.\nLe richieste di S\u014dichir\u014d Honda erano chiare: voleva una berlina dal prezzo abbordabile, con motore raffreddato ad aria, le cui dimensioni interne fossero paragonabili a quelle di una berlina di 1500\u00a0cm\u00b3, con prestazioni da \"2 litri\", consumi da \"mille\" e livello di rumore del motore pari a quello di un motore raffreddato ad acqua. Il prototipo fu presentato nell'ottobre 1968, mentre la versione definitiva fu annunciata alla stampa il 15 aprile 1969.\nTecnica.\nLa \"1300\" era una berlina quattro porte con scocca portante. Le sospensioni erano a ruote indipendenti con sistema McPherson all'anteriore; ruote indipendenti anche al posteriore, ma con semiassi oscillanti. L'impianto frenante prevedeva freni a disco anteriormente e freni a tamburo posteriormente con servofreno.\nLa principale caratteristica dell'auto era per\u00f2 il motore: come sulle motociclette Honda, il motore, un quattro cilindri monoalbero di 1298\u00a0cm\u00b3 montato trasversalmente, veniva raffreddato ad aria (forzata). Erogava, alimentato da un carburatore Keihin orizzontale, 95\u00a0CV a 7000 giri/min,oppure,con quattro carburatori,sempre Keihin,110 CV a 7300 giri/min. La trazione era anteriore; il cambio manuale a quattro rapporti oppure automatico a tre. La velocit\u00e0 massima era,rispettivamente, di 170\u00a0o di 185 km/h (150 per la versione con cambio automatico). Optional l'aria condizionata.\nVarianti.\nNel 1970 alle berline (siglate \"77\" e \"99\") si affianc\u00f2 una coup\u00e9, disponibile in due versioni: \"7\" con il motore da 95 CV e \"9\" con quello da 110 CV; le prestazioni dichiarate erano quelle delle corrispondenti berline,ma,in realt\u00e0, lievemente superiori..\nIl 15 novembre 1972 fu presentata la nuova \"145\", che univa le carrozzerie leggermente riviste delle berline/coup\u00e9 1300 con un nuovo quattro cilindri di 1433\u00a0cm\u00b3 raffreddato ad acqua pi\u00f9 rispettoso delle normative antinquinamento e disponibile in due versioni: a carburatore (80 CV) o a iniezione (90 CV)."}
{"id": "3648683", "revid": "1442080", "url": "https://it.wikipedia.org/wiki?curid=3648683", "title": "South Orange Open 1979 - Doppio", "text": "Il doppio del torneo di tennis South Orange Open 1979, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Fritz Buehning e Bruce Nichols 6\u20131, 6\u20133."}
{"id": "3648693", "revid": "43273448", "url": "https://it.wikipedia.org/wiki?curid=3648693", "title": "Mewe", "text": ""}
{"id": "3648695", "revid": "43273471", "url": "https://it.wikipedia.org/wiki?curid=3648695", "title": "Dirschau", "text": ""}
{"id": "3648696", "revid": "43273475", "url": "https://it.wikipedia.org/wiki?curid=3648696", "title": "Subkau", "text": ""}
{"id": "3648698", "revid": "43273487", "url": "https://it.wikipedia.org/wiki?curid=3648698", "title": "Morroschin", "text": ""}
{"id": "3648701", "revid": "1320609", "url": "https://it.wikipedia.org/wiki?curid=3648701", "title": "Alfonso Maier\u00f9", "text": "Biografia.\nLaureatosi in filosofia presso l'universit\u00e0 di Roma \"La Sapienza\" nel 1963, \u00e8 stato professore di storia della filosofia medievale, presso la facolt\u00e0 di magistero dell'Universit\u00e0 di Lecce (1970-1977), prima professore incaricato e poi professore ordinario e quindi presso la facolt\u00e0 di lettere e filosofia (poi facolt\u00e0 di filosofia) dell'Universit\u00e0 di Roma \"La Sapienza\" (1977-2010 come professore ordinario e dal 2010 come professore emerito). Alla Sapienza \u00e8 stato inoltre negli anni 1992-1995 direttore del dipartimento di studi filosofici ed epistemologici e negli anni 1997-2000 presidente del corso di laurea in filosofia.\nFra i pionieri degli studi contemporanei nel campo della storia della logica e della semantica medievali, tema a cui \u00e8 dedicato il volume del 1972 \"Terminologia logica della tarda scolastica\", ha approfondito in particolare le teorie medievali e tardo medievali del linguaggio mentale, e il rapporto fra logica e teologia trinitaria. Fra i suoi altri interessi di studio vanno ricordati i contributi dedicati alla filosofia nell'opera di Dante Alighieri, alla storia delle istituzioni scolastiche medievali, alla storia degli studi di filosofia medievale.\nSocio fondatore della \"Societ\u00e0 italiana per lo studio del pensiero medievale\" (S.I.S.P.M.), ne \u00e8 stato il primo presidente negli anni 1990-1996. Dal 1977 \u00e8 stato membro della commissione nazionale per il \"Corpus Philosophorum Medii Aevi\" dell'Unione accademica nazionale e dal 1977 al 1987 \u00e8 stato membro del \"Bureau de la soci\u00e9t\u00e9 internationale pour l'\u00e9tude de la philosophie m\u00e9di\u00e9vale\" (SIEPM), di cui \u00e8 stato inoltre vicepresidente dal 1982 al 1987 . Nel 1993 \u00e8 stato nominato socio corrispondente della Royal Danish Academy of Sciences and Letters di Copenaghen, e dal 2008 \u00e8 stato membro corrispondente dell'Acad\u00e9mie internationale d'histoire des sciences - International Academy of the History of Science, di Parigi.\nAlla fine degli anni settanta \u00e8 stato tra i promotori, insieme a Jan Pinborg e L.M de Rijk, degli \"European Symposia on Medieval Logic and Semantics\", organizzati di volta in volta in una diversa universit\u00e0 europea.\nNel 2006 \u00e8 stato pubblicato in suo onore un volume dal titolo \"Ad Ingenii acuitionem. Studies in honour of Alfonso Maier\u00f9\", a cura di S. Caroti, R. Imbach, Z. Kaluza, G. Stabile, L. Sturlese. Louvain-La-Neuve: FIDEM, che contiene contributi di numerosi studiosi italiani e stranieri, mentre del 2013 \u00e8 la miscellanea \"Medioevo e filosofia. Per Alfonso Maier\u00f9\", a cura di M. Lenzi, C. A. Musatti e L. Valente, Roma, Viella, che raccoglie studi di alcuni dei suoi allievi romani e contiene una bibliografia delle sue opere (\"Gli scritti di Alfonso Maier\u00f9\", pp. 43-54)."}
{"id": "3648702", "revid": "617444", "url": "https://it.wikipedia.org/wiki?curid=3648702", "title": "Duomo di Segni", "text": ""}
{"id": "3648705", "revid": "617444", "url": "https://it.wikipedia.org/wiki?curid=3648705", "title": "Duomo di Velletri", "text": ""}
{"id": "3648706", "revid": "767487", "url": "https://it.wikipedia.org/wiki?curid=3648706", "title": "Ciao Norma Jean", "text": "Ciao Norma Jean (\"Goodbye, Norma Jean\") \u00e8 un film drammatico statunitense del 1976 diretto da Larry Buchanan e basato sulla vita dell'attrice Norma Jean Baker, in arte Marilyn Monroe.\nTrama.\nNorma Jean Baker \u00e8 una ragazza che vive una realt\u00e0 squallida. Il suo sogno \u00e8 di diventare un'attrice e per questo partecipa ad un concorso di bellezza. Il fotografo Ralph Johnson la convince ad apparire in alcune foto per la pubblicit\u00e0. Norma poi stringe amicizia con il produttore Hal James che la fa diventare una star del cinema con il nome d'arte di Marilyn Monroe.\nNel corso dei suoi tentativi di entrare nel mondo dello \"star system\", Norma subisce numerose violenze e tentativi di approcci sessuali poco leciti (tra cui anche la violenza da parte di un ufficiale di polizia che la ferma per eccesso di velocit\u00e0) da parte di fotografi, produttori e faccendieri vari che le fanno, di volta in volta, proposte sempre pi\u00f9 allettanti.\nProduzione.\nIl film \u00e8 una produzione australiana e statunitense. Prodotto dalla Austamerican Productions, fu diretto dal regista di B-Movie Larry Buchanan. Nel 1989 fu distribuito un altro film di Buchanan riguardante Marilyn Monroe, \"Buonanotte, dolce Marilyn\" (\"Goodnight, Sweet Marilyn\"), in cui erano presenti diversi spezzoni di \"Ciao Norma Jean\".\nCritica.\nIl film non ricevette critiche positive all'uscita. In Australia fu etichettato come un \"film squallido e poco convincente [...] girato in maniera pacchiana e disordinata\".\nIl regista Buchanan approfondisce in maniera quasi ossessiva i tratti umilianti degli incontri di lavoro dell'attrice nel corso dei suoi vari tentativi di entrare nel mondo del cinema, con un occhio particolare rivolto alle violenze di tipo sessuale che la ragazza deve subire di volta in volta e che le provocano un odio stesso verso il sesso. Il soggetto e diverse scene di nudo tendono a far rientrare la produzione nel genere del sexploitation, una categoria per la quale Buchanan aveva gi\u00e0 prodotto diversi lungometraggi negli anni precedenti.\nSecondo il Morandini il film \u00e8 \"un penoso, inconsistente tentativo, persino dilettantesco nel suo scandalismo da rotocalco\" di ricostruire l'adolescenza, i primi anni e primi tentativi di entrare nel mondo del cinema da parte dell'attrice.\nDistribuzione.\nAlcune delle uscite internazionali sono state:"}
{"id": "3648708", "revid": "46931", "url": "https://it.wikipedia.org/wiki?curid=3648708", "title": "Goodbye, Norma Jean", "text": ""}
{"id": "3648710", "revid": "617444", "url": "https://it.wikipedia.org/wiki?curid=3648710", "title": "Duomo di Anagni", "text": ""}
{"id": "3648711", "revid": "617444", "url": "https://it.wikipedia.org/wiki?curid=3648711", "title": "Duomo di Alatri", "text": ""}
{"id": "3648716", "revid": "767487", "url": "https://it.wikipedia.org/wiki?curid=3648716", "title": "Chisu", "text": "Carriera.\nScrisse il suo primo singolo, \"Mun koti ei oo t\u00e4\u00e4ll\u00e4\", per la colonna sonora del film \"Sooloilua\". La canzone raggiunse nella primavera del 2008 la prima posizione dei singoli pi\u00f9 venduti in Finlandia, comprati o scaricati, standoci rispettivamente per sette e nove settimane. Pubblic\u00f2 poi il suo secondo album \"Vapaa ja yksin\" il 23 settembre 2009 attraverso la sezione finlandese della Warner Music.\nChisu scrisse canzoni anche per Antti Tuisku, Tarja Turunen, Jippu, Kristiina Brask e Kristiina Wheeler.\nVita privata.\nChisu \u00e8 sposata con lo sceneggiatore Mikki Kunttu, dal quale ha avuto un figlio nell'ottobre del 2014.\nPremi.\nIl 20 gennaio 2012 Chisu ha vinto nelle categorie \"Cantante femminile dell'anno\" e \"Produttore dell'anno\" e come \"Album dell'anno\" e \"Album pop dell'anno\" con \"Kun valaistun\" durante gli Emma gaala tenutisi alla Barona Areena di Espoo."}
{"id": "3648717", "revid": "2519", "url": "https://it.wikipedia.org/wiki?curid=3648717", "title": "Circondario di Ludwigslust-Parchim", "text": "Il circondario di Ludwigslust-Parchim (in tedesco: Landkreis Ludwigslust-Parchim) \u00e8 un circondario del \"Land\" tedesco del Meclemburgo-Pomerania Anteriore.\nStoria.\nIl circondario fu creato il 4 settembre 2011 dalla fusione dei precedenti circondari di Ludwigslust e di Parchim.\nCitt\u00e0 e comuni.\nComuni indipendenti dagli Amt\nComunit\u00e0 amministrative e comuni\nAmministrazione.\nGemellaggi.\nIl circondario di Ludwigslust-Parchim \u00e8 gemellato con:"}
{"id": "3648719", "revid": "339392", "url": "https://it.wikipedia.org/wiki?curid=3648719", "title": "Duomo di Civitavecchia", "text": ""}
{"id": "3648720", "revid": "767487", "url": "https://it.wikipedia.org/wiki?curid=3648720", "title": "Malgari Amadei Ferretti", "text": "Biografia.\nCresce in una famiglia antifascista e vede il padre pi\u00f9 volte sottoposto alle angherie del regime fascista. Giovanissima inizia il suo impegno politico e sociale e si iscrive alla Federazione dei giovani comunisti, partecipa all'organizzazione dell'associazione dei Pionieri e alla costruzione dell'Unione Donne Italiane (UDI), di cui, nel corso degli anni, ne diviene dirigente provinciale, regionale e nazionale. Organizza doposcuola e colonie estive per i figli delle donne della manifattura tabacchi, delle famiglie operaie e di quelle dei pescatori di Ancona, partecipa alla lotta dei minatori di Cabernardi.\n\u00c8 citata nel libro \"I treni della felicit\u00e0\" per la solidariet\u00e0 organizzata nelle Marche, nel 1950, alle famiglie dei braccianti pugliesi in sciopero. Nel 1954 sposa Emilio Ferretti (il comandante partigiano \u201cFerro\u201d) e diviene madre di due figli. Nel 1957 si trasferisce con la famiglia a Fabriano dove partecipa alle lotte del \"Maglio\" e delle Cartiere Miliani.\nNuovamente ad Ancona dal 1962 \u00e8 eletta responsabile provinciale dell'UDI. Per il PCI entra a far parte, presso la Prefettura di Ancona, del Comitato provinciale di Assistenza. Organizza la prima sindacalizzazione delle commesse della Standa di Ancona e partecipa alle lotte delle operaie delle aziende tessili Mirum, Genny e Baby Brummel.\n\u00c8 protagonista nelle rivendicazioni per il riconoscimento dei diritti delle donne: dalla parit\u00e0 nel lavoro e nelle retribuzioni, agli asili nido, dalle pensioni alle casalinghe, al divorzio e all'aborto. Nel 1964 viene eletta Consigliere comunale di Ancona. Nel 1969 entra a far parte del Comitato Centrale del PCI. Nel 1970 \u00e8 la prima ed unica donna ad essere eletta nella I legislatura del Consiglio Regionale delle Marche dove viene riconfermata per altri due mandati, fino al 1983, per poi essere eletta alla Camera dei deputati che lascia nel 1987 per tornare in Consiglio comunale di Ancona fino al 1993.\nCome costituente regionale si batte, con successo, perch\u00e9 il primo Statuto regionale riconosca, fra i suoi fondamenti, i diritti delle donne e il diritto alla tutela della salute, a partire dai luoghi di lavoro. Sostiene e si fa parte attiva, insieme a CGIL, CISL, UIL e alla Commissione Interna dei CNR di Ancona della prima indagine sulla condizione di salute degli operai del Cantiere Navale. Nel corso delle tre legislature regionali si \u00e8 occupata di servizi sociali, di scuola e formazione professionale, di sanit\u00e0 e di temi istituzionali.\nNel 1975 viene eletta Vicepresidente della V Commissione sanit\u00e0 e nel 1980 entra a far parte, come Consigliere Segretario, dell'Ufficio di Presidenza del Consiglio Regionale delle Marche. Alla Camera dei Deputati \u00e8 componente della commissione sanit\u00e0. Nel corso del suo lungo impegno politico e istituzionale, inoltre, ha fatto ininterrottamente parte, dei comitati federale e regionale del PCI prima e del PDS poi, dove ha ricoperto, tra l'altro, varie responsabilit\u00e0 nell'esecutivo e nei settori."}
{"id": "3648722", "revid": "599013", "url": "https://it.wikipedia.org/wiki?curid=3648722", "title": "Rhys Weston", "text": "Carriera.\nClub.\nDurante la sua carriera ha giocato con varie squadre di club, tra cui anche l'Arsenal, con cui ha debuttato da professionista nel 1999.\nNazionale.\nConta 7 presenze con la Nazionale gallese."}
{"id": "3648723", "revid": "1543377", "url": "https://it.wikipedia.org/wiki?curid=3648723", "title": "Expression (John Coltrane)", "text": "Expression \u00e8 un album discografico del musicista jazz afroamericano John Coltrane.\nIl disco.\nIl disco, anche se verr\u00e0 pubblicato postumo, \u00e8 l'ultimo album pubblicato con l'approvazione e la supervisione dell'artista stesso. La title track \u00e8 l'ultimo pezzo inciso in studio da Coltrane; gli altri brani sul disco furono registrati all'incirca nello stesso periodo dell'album \"Interstellar Space\" (febbraio-marzo 1967) a pochi mesi dalla morte del sassofonista (luglio 1967). In \"To Be\" \u00e8 possibile sentire Coltrane al flauto, l'unica registrazione completa nella quale il musicista abbia mai suonato tale strumento. Come per il resto dell'album, il suono del sassofono di Coltrane sembra aver acquisito un sound pi\u00f9 denso, profondo e maturo, pur mantenendo la forma \"free\" degli ultimi anni, avendo metabolizzato l'esperienza free jazz. Ci\u00f2 \u00e8 principalmente evidente nel brano \"Offering\", che sviluppa il suo tema in maniera quasi sinfonica."}
{"id": "3648732", "revid": "775372", "url": "https://it.wikipedia.org/wiki?curid=3648732", "title": "Sottosegretario di Stato per la diplomazia e gli affari pubblici", "text": "Il sottosegretario di Stato per la diplomazia e gli affari pubblici (\"Under Secretary of State for Public Diplomacy and Public Affairs\") \u00e8 un membro del Dipartimento di Stato degli Stati Uniti d'America. Si occupa di verificare che la diplomazia internazionale operi in parallelo con l'amministrazione pubblica e quindi fa in modo che le azioni governative degli Stati Uniti vengano recepite in modo corretto all'estero.\nIl sottosegretario \u00e8 dipendente dal segretario di Stato e a sua volta controlla tre uffici: l'ufficio per gli affari educativi e culturali, l'ufficio per gli affari pubblici e l'ufficio per i programmi informativi internazionali.\nTale figura venne istituita il 1\u00ba ottobre del 1999 dal presidente Clinton, che aument\u00f2 il numero dei sottosegretari del Dipartimento di Stato da cinque a sei."}
{"id": "3648733", "revid": "43274164", "url": "https://it.wikipedia.org/wiki?curid=3648733", "title": "Braceface", "text": ""}
{"id": "3648741", "revid": "2519", "url": "https://it.wikipedia.org/wiki?curid=3648741", "title": "Circondario della Terra dei Laghi del Meclemburgo", "text": "Il circondario della Terra dei Laghi del Meclemburgo (in tedesco \"Landkreis Mecklenburgische Seenplatte\") \u00e8 un circondario del \"Land\" tedesco del Meclemburgo-Pomerania Anteriore. Per estensione \u00e8 il pi\u00f9 grande circondario della Germania.\nStoria.\nIl circondario fu creato il 4 settembre 2011 dalla fusione della citt\u00e0 extracircondariale di Neubrandenburg con i circondari del Meclemburgo-Strelitz e della M\u00fcritz, pi\u00f9 parte del circondario di Demmin.\nPrende il nome dalla regione detta Terra dei laghi del Meclemburgo.\nCitt\u00e0 e comuni.\nComuni non appartenenti ad alcuna comunit\u00e0 amministrativa\nComunit\u00e0 amministrative e loro comuni"}
{"id": "3648743", "revid": "1705737", "url": "https://it.wikipedia.org/wiki?curid=3648743", "title": "CAP Tower", "text": "La CAP Tower, meglio conosciuta come Torre Mercurio \u00e8 un grattacielo di Brescia. La torre, alta 82 m, conta 22 piani."}
{"id": "3648744", "revid": "287204", "url": "https://it.wikipedia.org/wiki?curid=3648744", "title": "Climax (Colorado)", "text": "Climax era un villaggio minerario non incorporato e un ex ufficio postale degli Stati Uniti situato nella contea di Lake, Colorado, Stati Uniti. Climax \u00e8 nota per il suo deposito di minerale di molibdeno di grandi dimensioni. Climax si trova lungo il Continental Divide. Era il pi\u00f9 alto insediamento umano negli Stati Uniti e detiene il record di avere il secondo ufficio postale pi\u00f9 alto del paese e la stazione ferroviaria pi\u00f9 alta. Le case residenziali sono state tutte trasportate nella suddivisione West Park di Leadville, Colorado, prima del 1965, lasciando in piedi solo gli edifici minerari.\nDopo un arresto di 17 anni, la miniera Climax ha riaperto e ha ripreso la spedizione di molibdeno il 10 maggio 2012."}
{"id": "3648748", "revid": "1543377", "url": "https://it.wikipedia.org/wiki?curid=3648748", "title": "South China Athletic Association", "text": "La South China Athletic Association (, \"associazione atletica della Cina meridionale\"), a volte tradotto come South China, SCAA, \u00e8 una societ\u00e0 calcistica di Hong Kong, che milita nella Hong Kong First Division League, secondo livello del calcio di Hong Kong.\nStoria.\nDalla fondazione agli anni ottanta.\nLa squadra fu fondata nel 1908 da un gruppo di studenti cinesi a Hong Kong, tra cui Mok Hing e Tong Fuk Cheung, il capitano della nazionale cinese. Nel 1908 cambi\u00f2 nome in South China Football Club.\nNel 1913 e fino almeno al 1923 il club ha rappresentato la Cina ai Giochi dell'Estremo Oriente. \u00c8 l'unica squadra nella storia sportiva di Hong Kong ad aver compiuto questa impresa. Il South China perse in finale contro le Filippine, a loro volta rappresentate da un club, il Bohemian Sporting Club, nel primo torneo) ma vinse i successivi nove, fino al 1934, pur se in un caso (1930) in coabitazione con il Giappone.\nNei primi anni venti, il club ha formalmente adottato il nome attuale di South China Athletic Association, cominciando inoltre ad interessarsi ad altri sport, come la pallacanestro.\nL'apertura ai non-cinesi.\nSin dalla fondazione, il South China ha perseverato nella sua politica di tesseramento esclusivo di giocatori cinesi. Anche i primi \"stranieri\" del club non erano altro che oriundi cinesi: \u00e8 il caso di Edmund Wee, Chow Chee Keong, Chan Kwok Leung tra gli altri.\nFino al 1980 circa questa politica ha avuto molto successo ma, quando il calcio professionistico \u00e8 decollato a Hong Kong, il club non ha pi\u00f9 potuto applicarla senza rischiare di perdere competitivit\u00e0. Cos\u00ec, all'inizio della stagione 1981-1982, si decise di porre fine a pi\u00f9 di 60 anni di \"isolazionismo\", evitando in tal modo la retrocessione, pur se al prezzo di qualche tafferuglio. Il 6 giugno 1982 infatti, dopo la partita contro il Caroline Hill, i tifosi insorsero fuori dallo stadio contro l'apertura politica della squadra, provocando i pi\u00f9 grandi disordini ad Hong Kong dalla rivolta di sinistra del 1967.\nNella stagione 1993-1994 il club raggiunge la finale di Coppa delle Coppe dell'AFC, primo caso di una squadra di Hong Kong capace di raggiungere la finale di un torneo calcistico continentale. Nel corso della manifestazione il South China elimin\u00f2 i cinesi del Dalian nel primo turno, gli indiani dell'East Bengal nel secondo e poi, dopo il ritiro dei giapponesi del Nissan dalle semifinali, si trov\u00f2 direttamente ammesso alla finale contro i sauditi del Qadisiyah. Sia nella finale d'andata ad Hong Kong (2-4) che in quella di ritorno a Riad (0-2) arriv\u00f2 la sconfitta; a tutt'oggi questo rimane il miglior risultato internazionale di un club di Hong Kong.\nStoria recente.\nNon essendo riuscito a battere i Citizens nell'ultima partita della stagione 2005\u20132006, il South China avrebbe dovuto retrocedere in seconda divisione per la prima volta dal 1983. Tuttavia, il 14 giugno 2006 la Hong Kong Football Association ha accettato la richiesta del club di conservare il proprio posto in prima divisione, con la promessa di rafforzare la squadra. Il club riusc\u00ec a mantenere le sue promesse: nella stagione 2006-2007 conquist\u00f2 il primo titolo nazionale da sette anni a quella parte, vittoria che si accompagn\u00f2 a quelle nella FA Cup e nel Senior Shield.\nLa squadra \u00e8 andata sempre pi\u00f9 rafforzandosi, ottenendo sempre pi\u00f9 successi sul fronte interno, con tre campionati vinti consecutivamente; nondimeno sono arrivati importanti successi internazionali, con le semifinali nella Coppa dell'AFC 2010. Grazie a questi risultati, il South China ha scalato le posizioni del \"ranking\" mondiale per club, ottenendo il nuovo punteggio massimo di 145 e superando anche gli altri club della Cina continentale, generalmente considerati di livello superiore ai club di Hong Kong. Negli ultimi anni il South China ha partecipato a diversi incontri prestagionali con club europei, tra cui spicca una vittoria per 2-0 contro il Tottenham Hotspur. Gli \"Spurs\" sono anche il partner privilegiato del club, dal 2009.\nGran parte del successo recente \u00e8 stata attribuita al presidente Steven Lo, che ha svolto un ruolo importante nel riaccendere l'interesse attorno al calcio nel territorio di Hong Kong. Il South China ha reinventato la propria immagine, collaborando con diverse organizzazioni e legandosi a diversi marchi. A partire dal 2007 \u00e8 attiva una cooperazione con la Croce Rossa di Hong Kong. Successivamente il club si leg\u00f2 al marchio Armani, scelto come nuovo sarto ufficiale. Durante le celebrazioni per il centenario del South China, il progettista Philippe Starck ha realizzato una versione speciale della \"Peninsula Chair\", con impressi i volti di squadra e presidente.\nStadio.\nLo stadio utilizzato della squadra \u00e8 l'Hong Kong Stadium di Caolun, che pu\u00f2 ospitare fino a 40.500 spettatori e ospita anche le partite della nazionale di calcio di Hong Kong.\nColori e simbolo.\nI colori sociali della squadra sono il rosso, il bianco e l'azzurro. Lo stemma della squadra \u00e8 composto da un cerchio bianco, un rombo blu e un triangolo rosso."}
{"id": "3648756", "revid": "486946", "url": "https://it.wikipedia.org/wiki?curid=3648756", "title": "South China", "text": ""}
{"id": "3648759", "revid": "110157", "url": "https://it.wikipedia.org/wiki?curid=3648759", "title": "Magistral'nyj", "text": "Magistral'nyj () \u00e8 un insediamento di tipo urbano della Russia, situato nell'Oblast' di Irkutsk.\nIl villaggio venne fondato in occasione dei lavori di costruzione della ferrovia Bajkal-Amur, con i primi abitanti che arrivarono nel 1974; con il completamento della linea l'insediamento ha cominciato la sua parabola discendente: dagli oltre dodicimila abitanti dei primi anni ottanta si \u00e8 passati ai settemila nel 2010."}
{"id": "3648766", "revid": "212348", "url": "https://it.wikipedia.org/wiki?curid=3648766", "title": "Margaret Tutwiler", "text": "Biografia.\nMembro del Partito Repubblicano, la Tutwiler rivest\u00ec l'incarico di \"Assistente del Segretario di Stato per gli affari pubblici\" dal 1989 al 1992, sotto la presidenza di George H. W. Bush.\nDal marzo 2001 al 2003 fu ambasciatrice statunitense in Marocco. Nel dicembre del 2003 il Presidente George W. Bush la nomin\u00f2 sottosegretario per la diplomazia e gli affari pubblici. La Tutwiler tuttavia abbandon\u00f2 il posto pochi mesi dopo per accettare l'incarico di \"vicepresidente esecutivo responsabile per le comunicazioni\" della NYSE Euronext. Nel 2007 poi venne nominata responsabile delle comunicazioni della Merrill Lynch.\nMargaret Tutwiler \u00e8 inoltre membro del consiglio di amministrazione dell\u2019\"International Republican Institute\"."}
{"id": "3648775", "revid": "6923", "url": "https://it.wikipedia.org/wiki?curid=3648775", "title": "Campionato del mondo Rally", "text": ""}
{"id": "3648776", "revid": "287204", "url": "https://it.wikipedia.org/wiki?curid=3648776", "title": "Sebastian Ribas", "text": ""}
{"id": "3648779", "revid": "729019", "url": "https://it.wikipedia.org/wiki?curid=3648779", "title": "Le canzoni di Sergio Endrigo", "text": "Le canzoni di Sergio Endrigo \u00e8 una raccolta di Sergio Endrigo pubblicata nel 1976 dalla RCA Italiana."}
{"id": "3648780", "revid": "404338", "url": "https://it.wikipedia.org/wiki?curid=3648780", "title": "Circondario di Rostock", "text": "Il circondario di Rostock (in tedesco: Landkreis Rostock) \u00e8 un circondario del \"Land\" tedesco del Meclemburgo-Pomerania Anteriore.\nStoria.\nIl circondario fu creato il 4 settembre 2011 dalla fusione dei precedenti circondari di Bad Doberan e di G\u00fcstrow.\nComuni.\nComunit\u00e0 amministrative e loro comuni"}
{"id": "3648783", "revid": "110157", "url": "https://it.wikipedia.org/wiki?curid=3648783", "title": "Suzanne Lagier", "text": "Biografia.\nNacque a Dunkerque nel 1833, in rue du Magasin \u00e0 Poudre, ma crebbe in collegio a Parigi; suo padre era un musicista. Desiderava fare l'attrice fin da giovane e debutt\u00f2 a 13 anni, nel 1846, al Th\u00e9\u00e2tre des Vari\u00e9t\u00e9s con lo spettacolo \"la Veuve de quinze ans\", un ruolo scritto quasi su misura per lei basato un \"vaudeville\" di Pierre Adolphe Capelle.\nDopo un soggiorno a Londra fece il suo debutto vero e proprio al Palais-Royal nel 1848. In seguito pass\u00f2 a San Pietroburgo, per poi tornare a Parigi dove recit\u00f2 al Th\u00e9\u00e2tre de l'Ambigu-Comique nel 1855, al Th\u00e9\u00e2tre de la Ga\u00eet\u00e9 nel 1856 e infine al Th\u00e9\u00e2tre de la Porte-Saint-Martin nel 1859.\nNel 1865, fatto insolito per l'epoca, firm\u00f2 un contratto col teatro di caf\u00e9-concert Eldorado, per contrastare la crescente popolarit\u00e0 della cantante Th\u00e9r\u00e9sa; la cosa ebbe abbastanza successo, e nel giro di poche settimane il pubblico la elesse a regina del caf\u00e9-concert e anche dell'operetta, dopo la rappresentazione di \"Jupiter et L\u00e9da\" al Bouffes-Parisiens del 1867, che aveva interpretato e di cui aveva composto anche la musica. Tuttavia la Lagier non venne apprezzata dalla critica, che continu\u00f2 a preferirle Th\u00e9r\u00e9sa.\nContinu\u00f2 a cantare pur ritornando regolarmente a teatro (sia a Parigi sia a San Pietroburgo) fino al 1880, prima di sposarsi con il tenore (o baritono) Eug\u00e8ne Dufriche a Londra, dove mor\u00ec nel 1893.\nPopolarit\u00e0 e critica.\nLa Lagier riscosse una notevole popolarit\u00e0 all'epoca, tanto da attirare l'attenzione dei membri del Jockey Club de Paris. Per contro, ricevette aspre critiche da \"Le Figaro\": il collaboratore del giornale Alfred Delvau le affibbi\u00f2 l'appellativo di \"la grasse\" (traducibile con \"la grassona\" o altri epiteti simili), mentre il direttore Nestor Roqueplan, paragonandola a Th\u00e9r\u00e9sa di cui sottoline\u00f2 le buone capacit\u00e0 di dizione ed espressione, citando Delvau aggiunse che la Lagier non avrebbe mai conseguito altro che una sfacciataggine piuttosto volgare. La sua robustezza diede vita anche ad alcuni altri aneddoti; secondo uno di questi, durante la scena di un ratto in cui un attore dal fisico mingherlino non riusciva a spostarla, dal loggione del teatro si sent\u00ec consigliare di portarla via in due viaggi.\nLa Lagier fu inoltre oggetto di alcune caricature, fra cui una del giornale satirico \"La Lune\" raffigurante lei e Th\u00e9r\u00e9sa."}
{"id": "3648786", "revid": "47767", "url": "https://it.wikipedia.org/wiki?curid=3648786", "title": "Susanna Lagier", "text": ""}
{"id": "3648789", "revid": "84184", "url": "https://it.wikipedia.org/wiki?curid=3648789", "title": "Lagier", "text": ""}
{"id": "3648798", "revid": "149727", "url": "https://it.wikipedia.org/wiki?curid=3648798", "title": "Circondario di Meclemburgo-Strelitz", "text": ""}
{"id": "3648800", "revid": "125833499", "url": "https://it.wikipedia.org/wiki?curid=3648800", "title": "Call Me (Ivana Spagna)", "text": "Call Me \u00e8 il secondo singolo della cantante Spagna, pubblicato su 45 giri dall'etichetta discografica CBS nel 1987.\nSuccesso e classifiche.\nIl singolo, che ha un successo maggiore del precedente \"Easy Lady\", diventa primo in Europa e disco d'argento in Francia, raggiunge il secondo posto nel Regno Unito e sfiora i primi dieci nella classifica dance degli USA, nonostante l'artista avesse rinunciato alla promozione oltreoceano per rimanere accanto al padre malato.\nAnche in Italia la canzone raggiunge il secondo posto ed \u00e8 uno dei brani presentati al Festivalbar, edizione che Spagna vincer\u00e0 per\u00f2 con \"Dance Dance Dance\".\n(*) Rimane nella classifica dei dischi pi\u00f9 venduti in Italia dal 14 marzo all'8 agosto 1987, senza mai scendere sotto il 7\u00ba posto dal 4/4 al 27/6 (13 settimane consecutive), risultando l'undicesimo singolo pi\u00f9 venduto del 1987.\nTracce.\nGli autori di testi e musiche sono Ivana Spagna, Giorgio 'Theo' Spagna e 'Al'fredo 'Larry' Pignagnoli.\n7\" singolo \nLato A\nLato B\n12\" Maxi singolo \nLato A\nLato B\n7\" singolo US \nLato A\nLato B\n12\" Maxi singolo US \nLato A\nLato B"}
{"id": "3648804", "revid": "2519", "url": "https://it.wikipedia.org/wiki?curid=3648804", "title": "Circondario della Pomerania Anteriore-Greifswald", "text": "Il circondario della Pomerania Anteriore-Greifswald (in tedesco: Landkreis Vorpommern-Greifswald) \u00e8 un circondario del \"Land\" tedesco del Meclemburgo-Pomerania Anteriore.\nStoria.\nIl circondario fu creato il 4 settembre 2011 dalla fusione della citt\u00e0 extracircondariale di Greifswald con gli ex circondari della Pomerania Anteriore Orientale e dell'Uecker-Randow, pi\u00f9 parte del circondario di Demmin.\nCitt\u00e0 e comuni.\nComuni non appartenenti ad alcuna comunit\u00e0 amministrativa\nComunit\u00e0 amministrative e loro comuni"}
{"id": "3648809", "revid": "149727", "url": "https://it.wikipedia.org/wiki?curid=3648809", "title": "Pomerania Anteriore Orientale", "text": ""}
{"id": "3648819", "revid": "1983214", "url": "https://it.wikipedia.org/wiki?curid=3648819", "title": "Pallio", "text": ""}
{"id": "3648820", "revid": "253234", "url": "https://it.wikipedia.org/wiki?curid=3648820", "title": "F. L. Jahn", "text": ""}
{"id": "3648823", "revid": "149727", "url": "https://it.wikipedia.org/wiki?curid=3648823", "title": "Meclemburgo Nordoccidentale", "text": ""}
{"id": "3648824", "revid": "149727", "url": "https://it.wikipedia.org/wiki?curid=3648824", "title": "Uecker-Randow", "text": ""}
{"id": "3648827", "revid": "1543377", "url": "https://it.wikipedia.org/wiki?curid=3648827", "title": "Qui Christi Domini", "text": "La Qui Christi Domini \u00e8 una bolla pontificia emanata da papa Pio VII il 29 novembre 1801.\nContenuto.\nIn seguito al concordato ratificato il 15 luglio 1801, il governo francese, guidato da Napoleone Bonaparte, e la Santa Sede raggiunsero un accordo circa le circoscrizioni ecclesiastiche della repubblica francese.\nIn base all'articolo 58 del concordato, la mappa ecclesiastica della Francia prevedeva l'istituzione di 10 arcidiocesi o sedi metropolitane e 50 diocesi suffraganee.\nCon la bolla \"Qui Christi Domini\" Pio VII, d'un sol colpo, soppresse le 157 diocesi dell'Ancien R\u00e9gime, esistenti al momento della promulgazione della costituzione civile del clero (1790), comprese nel territorio della Francia, della Corsica e delle zone adiacenti (oggi Belgio, Paesi Bassi e Germania), che costituivano la prima repubblica; ed istitu\u00ec le 60 previste dal concordato, organizzate territorialmente in conformit\u00e0 alle disposizioni degli annessi dell'articolo 58, ossia facendo coincidere i confini delle stesse con i dipartimenti francesi, istituiti nel 1790.\nLe disposizioni emanate con questa bolla rappresentano un \"unicum\" nella storia ecclesiastica. Infatti, mai un papa aveva soppresso tutte le diocesi di una nazione o di un regno; e mai aveva osato chiedere a tutti i vescovi di dimettersi. Molti vescovi rifiutarono di dimettersi e per questo furono deposti d'autorit\u00e0 dalla Santa Sede; il malcontento generato da queste disposizioni dette origine, nei territori della Francia e del Belgio, ad uno scisma noto con il nome di \"Petite Eglise\", che si dissolse nel corso dell'Ottocento.\nLa nuova organizzazione ecclesiastica.\nFra le antiche sedi diocesane, 58 furono contestualmente ristabilite dalla medesima bolla pontificia, la quale erigeva anche due nuove diocesi: Aquisgrana e Versailles.\nDelle 23 sedi metropolitane preesistenti, solo 10 furono ristabilite come tali, come deciso dal concordato; 4 furono declassate a semplici diocesi (Cambrai, Treviri, Magonza e Avignone), mentre le altre 9 furono soppresse.\nLe sedi soppresse.\nLe diocesi soppresse con la bolla furono in tutto 99.\nIn realt\u00e0, le diocesi soppresse in via definitiva furono 65, e cio\u00e8:\nA queste si devono aggiungere 29 diocesi, soppresse nel 1801, che furono ristabilite con la bolla \"Paternae charitatis\" del 6 ottobre 1822, in seguito ad un nuovo concordato tra il medesimo papa Pio VII ed il nuovo governo di Luigi XVIII. Queste diocesi sono:\nInfine, altre 5 diocesi, soppresse nel 1801, furono ristabilite successivamente al 1822. Queste diocesi sono:"}
{"id": "3648829", "revid": "104458", "url": "https://it.wikipedia.org/wiki?curid=3648829", "title": "Konrad Hari", "text": "Biografia.\nKonrad Hari debutt\u00f2 nel Circo bianco il 16 dicembre 1994, giungendo 105\u00ba in uno slalom speciale disputatosi a Zermatt e valido come gara FIS. Esord\u00ec in Coppa Europa il 4 febbraio 1997 a La Thuile, quando fu 58\u00ba in discesa libera; nella stessa stagione ai Mondiali juniores del Monte Bianco conquist\u00f2 la medaglia di bronzo nel supergigante.\nIn Coppa del Mondo esord\u00ec il 12 gennaio 1999 nello slalom gigante tenutosi nel suo paese natale, senza completarlo. Il 26 e 27 gennaio 2000 a Les Orres in discesa libera ottenne prima il primo podio (3\u00ba), poi il primo successo in Coppa Europa. L'ultima vittoria di Hari nel circuito continentale fu quella colta 10 gennaio 2005 a Bad Kleinkirchheim, sempre in discesa libera; al termine di quella stagione risult\u00f2 vincitore della classifica di discesa libera.\nIl 20 gennaio 2006 sulla Streifalm di Kitzb\u00fchel ottenne il suo miglior piazzamento in Coppa del Mondo, classificandosi 10\u00ba in supergigante. Il 20 dicembre 2007 ad Altenmarkt-Zauchensee sal\u00ec per l'ultima volta sul podio in Coppa Europa (3\u00ba in discesa libera) e l'ultima gara della sua attivit\u00e0 agonistica fu il supergigante di Coppa del Mondo disputato a Lillehammer Kvitfjell il 2 marzo 2008, che chiuse al 35\u00ba posto. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3648830", "revid": "661526", "url": "https://it.wikipedia.org/wiki?curid=3648830", "title": "Associazione sportiva benemerita", "text": "L'associazione sportiva benemerita nell'ordinamento sportivo italiano \u00e8 una forma di riconoscimento assegnato dal CONI ad associazioni o federazioni che hanno conseguito particolari benemerenze nell'ambito sportivo.\nLe associazioni sportive benemerite italiane sono raggruppate in un coordinamento nazionale, istituito nel 2005 e presieduto da Ruggero Alcanterini.\nI vicepresidenti sono Giuseppe Cindolo e Angelo Vassena."}
{"id": "3648836", "revid": "1889177", "url": "https://it.wikipedia.org/wiki?curid=3648836", "title": "Mont Mallet", "text": "Il Mont Mallet (3.988 ) \u00e8 una montagna del Massiccio del Monte Bianco che si trova in Alta Savoia (Francia).\nCaratteristiche.\nLa montagna \u00e8 collocata nel Gruppo di Rochefort e si trova appena a nord dell'Aiguille de Rochefort a poca distanza dal confine con l'Italia. Infatti dall'Aiguille de Rochefort parte una cresta che si dirige verso nord e dopo il Mont Mallet raggiunge Les P\u00e9riades ed infine l'Aiguille du Tacul; da un versante della cresta scende il ghiacciaio del Mont Mallet mentre dall'altro il ghiacciaio des Periades.\nLeggenda.\nNella vita di San Bernardo di Mentone (o Aosta) si narra che Bernardo, arcidiacono di Aosta, giunto al Colle del Gran San Bernardo, allora denominato Mons Iovis per via del culto di Giove che vi veniva praticato, abbatt\u00e9 la colonna di Giove che era abitata da un demonio, a cui ordin\u00f2 di ritrarsi nella profondit\u00e0 degli abissi tartarei del Mont Mallet (Mons Malethorum), situato tra le diocesi di Aosta, Ginevra e Sion, e di restarvi nascosto, circondato da spesse nubi e senza nuocere a nessuno, fino al giorno del giudizio universale. "}
{"id": "3648841", "revid": "1714743", "url": "https://it.wikipedia.org/wiki?curid=3648841", "title": "Matilde d'Altavilla (contessa di Alife)", "text": "Biografia.\nNata (prima del 1095) dall'ultimo matrimonio del primo Gran conte di Sicilia Ruggero I di Sicilia e da Adelaide del Vasto poi reggente della contea di Sicilia dal 1101 in nome del figlio minore Ruggero II di Sicilia.\nVenne data in sposa al potente conte Rainulfo di Alife, signore di diverse contee e proprietario di vaste tenute che andavano da Benevento a Montecassino. Ruggero I diede come dote alla figlia terre assai rilevanti strategicamente: la Valle Caudina e altre terre non lontane da Benevento assai fertili e ricche. Si trattava di un territorio ottenuto dal Gran Conte Ruggero I poco prima di morire e su cui voleva assicurare il suo dominio stabile attraverso il matrimonio tra la figlia e il principale eventuale nemico che potesse rivendicarne il possesso: Rainulfo.\nDal matrimonio fra Matilde e Rainulfo nacquero:\nI rapporti coniugali furono assai tesi, a causa del carattere violento degli intrighi e ambizioni di Rainulfo nello sfruttare il legame famigliare con gli Altavilla. Forte infatti di questo legame matrimoniale, Rainulfo arriv\u00f2 a chiedere al successore di Ruggero I, Ruggero II di Sicilia, fratello di Matilde, di poter ottenere altre investiture, richiesta che al momento il nuovo conte dovette esaudire per evitare ulteriori disordini interni.\nQuando Ruggero II scese a Salerno per rivendicare la citt\u00e0 di Avellino e il castello di Mercogliano, occupati dal cognato, Matilde da Alife decise di fuggire dal fratello e portare con s\u00e9 suo figlio Roberto, approfittando dell'assenza del marito impegnato a Roma. Nel maggio 1131 Matilde si imbarc\u00f2 col fratello e il loro seguito per la Sicilia. Il 7 giugno la contessa assistette alla posa della prima pietra del duomo di Cefal\u00f9. Presso la corte siciliana Matilde venne ricevuta con tutti gli onori e con grande affetto e, ormai al sicuro, chiese al marito la restituzione della dote.\nSulla fuga di Matilde alcuni cronisti dell'epoca riportarono il grande dolore di Rainulfo e una versione differente sull'allontanamento della moglie e del primogenito. Il conte invi\u00f2 a Montefusco, ove si trovava il cognato, i propri ambasciatori per trattare la restituzione della moglie, del figlio e delle terre confiscategli ma senza successo.\nIn seguito, dopo la pacificazione tra marito e fratello, Matilde fece ritorno nel Mezzogiorno, da Rainulfo, a dimostrazione che l'allontanamento non fosse stato poi cos\u00ec volontario. Nel 1135 suo figlio Roberto, nominato cavaliere e ormai cresciuto, combatt\u00e9 al fianco del padre nella difesa di Napoli.\nAscendenza.\nAlessandro di Telese dedic\u00f2 la sua \"Ystoria\", cronaca dell'epoca dedicata al governo di Ruggero II, a Matilde la quale era solita fare visita all'abbazia di Telese e di cui Alessandro era il confessore personale."}
{"id": "3648848", "revid": "1265762", "url": "https://it.wikipedia.org/wiki?curid=3648848", "title": "Karl Ritter (regista)", "text": "Biografia.\nKarl Ritter \u00e8 noto per avere realizzato importanti film di propaganda durante il Terzo Reich. Si specializz\u00f2 in film documentari, in particolare sull'aviazione. Ex-combattente della prima guerra mondiale, nelle sue opere ha esaltato i valori militari e ha celebrato il coraggio dei piloti tedeschi sia durante la guerra civile spagnola che nel corso della seconda guerra mondiale. I suoi film pi\u00f9 celebri sono \"Legion Condor\" (1939) e, soprattutto, \"Stukas\" (1941). Dopo la caduta del nazionalsocialismo trov\u00f2 riparo in Argentina; tornato in Germania nel 1954, ebbe modo di girare ancora due film."}
{"id": "3648849", "revid": "2519", "url": "https://it.wikipedia.org/wiki?curid=3648849", "title": "Circondario della Pomerania Anteriore-R\u00fcgen", "text": "Il circondario della Pomerania Anteriore-R\u00fcgen (in tedesco: Landkreis Vorpommern-R\u00fcgen) \u00e8 un circondario del \"Land\" tedesco del Meclemburgo-Pomerania Anteriore.\nStoria.\nIl circondario fu creato il 4 settembre 2011 dalla fusione della citt\u00e0 extracircondariale di Stralsund con i circondari della Pomerania Anteriore Settentrionale e di R\u00fcgen.\nCitt\u00e0 e comuni.\nComuni non appartenenti ad alcuna comunit\u00e0 amministrativa\nComunit\u00e0 amministrative e loro comuni"}
{"id": "3648851", "revid": "367445", "url": "https://it.wikipedia.org/wiki?curid=3648851", "title": "Karl Ritter", "text": ""}
{"id": "3648852", "revid": "729019", "url": "https://it.wikipedia.org/wiki?curid=3648852", "title": "Lisa-Marie Vizaniari", "text": ""}
{"id": "3648853", "revid": "227211", "url": "https://it.wikipedia.org/wiki?curid=3648853", "title": "Valloni (Vallonia)", "text": ""}
{"id": "3648856", "revid": "367445", "url": "https://it.wikipedia.org/wiki?curid=3648856", "title": "Associazioni benemerite", "text": ""}
{"id": "3648857", "revid": "217591", "url": "https://it.wikipedia.org/wiki?curid=3648857", "title": "Santuario della Madonna Incoronata", "text": "Il santuario della Madonna Incoronata \u00e8 un santuario cattolico di Borgo Incoronata, frazione della citt\u00e0 di Foggia, dove si venera l'effigie della beata Maria Vergine Incoronata, una Madonna Nera.\nStoria.\nLa prima apparizione della Madonna avvenne, secondo la tradizione, nell'aprile del 1001, a un conte di Ariano e a un pastore nel bosco del Cervaro, a sud di Foggia.\nNei pressi dell'albero dove l'apparizione era avvenuta il pastore riemp\u00ec una \"caldarella\" con una \"mesata\" di olio e ne realizz\u00f2 una lampada votiva che ancora oggi, per devozione popolare, continua ad ardere nel santuario. Immediatamente fu costruita una chiesetta, che poi divenne un vero e proprio complesso con annesso monastero. Nel XIX secolo fu ampiamente ristrutturato, come dimostrano immagini storiche, avente un aspetto neoclassico con porticato laterale per l'accesso dei fedeli.\nNel 1950 iniziarono i lavori per la costruzione dell'odierno santuario, con campanile alto 57\u00a0m, e della annessa \"opera don Orione\". \nNel marzo del 1978 papa Paolo VI lo elev\u00f2 alla dignit\u00e0 di basilica minore.\nL'interno \u00e8 arricchita dall'immensa corona bronzea che \u00e8 appesa alla cupola con soli 8 tiranti liberi e oscillanti, sopra l'ingresso il monumentale organo di 2000 canne, con 2 tastiere di 61 tasti e pedaliera di 32 pedali con 28 registri a trasmissione elettrica costruito nel 1982 dal Maestro Alessandro Girotto\nCelebrazioni.\nLa \"festa dell'apparizione\" ricorre l'ultimo sabato di aprile, preceduta dalla \"cavalcata degli angeli\" il venerd\u00ec antecedente e dalla \"vestizione\" e dall'\"incoronazione\" della venerata statua il mercoled\u00ec precedente.\nIn occasione della festa si rinnova il rito dell'offerta dell'olio per la lampada, donato da uno dei comuni in cui \u00e8 particolarmente viva la devozione all'immagine sacra. Anche la veste con cui il vescovo riveste ogni anno la statua, che la indossa per tutto l'anno successivo, viene donata ogni anno da una comunit\u00e0 diversa."}
{"id": "3648858", "revid": "1869172", "url": "https://it.wikipedia.org/wiki?curid=3648858", "title": "Bandit", "text": ""}
{"id": "3648859", "revid": "149727", "url": "https://it.wikipedia.org/wiki?curid=3648859", "title": "Pomerania Anteriore Settentrionale", "text": ""}
{"id": "3648870", "revid": "122662896", "url": "https://it.wikipedia.org/wiki?curid=3648870", "title": "Masahudu Alhassan", "text": "Biografia.\nAffidato ad una famiglia di Rimini, si \u00e8 trasferito in Italia nel 2007 per motivi di studio; in Ghana non aveva mai praticato il calcio se non a livello amatoriale.\nCarriera.\nClub.\nAggregato dapprima alla giovanili del e poi a quelle del Genoa, \u00e8 stato tesserato da quest'ultimo il 1\u00ba dicembre 2010 al raggiungimento della maggiore et\u00e0, requisito necessario per il tesseramento di un calciatore straniero nel calcio professionistico. Ha disputato il Campionato Primavera 2010-2011 per poi essere aggregato in pianta stabile alla prima squadra a partire dalla stagione successiva. Esordisce in Serie A il 22 aprile 2012 in Genoa- (1-4) della 34\u00aa giornata.\nIl 9 agosto 2012 il Novara annuncia di aver ottenuto il prestito del giocatore con diritto di riscatto della compropriet\u00e0. Nel gennaio 2013, nell'ambito della cessione di Antonio Floro Flores dall'Udinese al Genoa, Alhassan viene ceduto in compropriet\u00e0 dalla squadra ligure a quella friulana, che lo lascia in prestito a Novara fino al termine della stagione 2012-2013.\nRitornato all'Udinese, il 5 agosto 2013 viene ceduto in prestito al dove totalizza 43 presenze stagionali e una rete. Per la stagione 2014-2015 torna inizialmente a Udine, ma viene ceduto l'8 gennaio 2015 nuovamente al Latina Terminato il prestito ai laziali, il 31 luglio 2015 l'Udinese lo cede a titolo definitivo al Perugia, in Serie B. Svincolatosi dalla squadra umbra il 1\u00ba settembre 2017, trascorre dei periodi in prova prima al Carpi e ; il 26 gennaio 2018 viene tesserato dal Teuta, squadra di Durazzo militante in Kategoria Superiore.\nNazionale.\nCon l'Under-20 ghanese ha preso parte a tre partite della Coppa delle Nazioni Africane Under-20 2011.\nHa ricevuto la prima convocazione ed ha fatto il suo esordio nella Nazionale maggiore in occasione dell'incontro amichevole contro la dell'11 ottobre 2011 a Watford. Ha poi preso parte alla Coppa d'Africa 2012.\nStatistiche.\nPresenze e reti nei club.\n\"Statistiche aggiornate al 10 marzo 2018.\""}
{"id": "3648871", "revid": "1656167", "url": "https://it.wikipedia.org/wiki?curid=3648871", "title": "Stato microscopico", "text": ""}
{"id": "3648879", "revid": "245802", "url": "https://it.wikipedia.org/wiki?curid=3648879", "title": "Tour di Jovanotti", "text": "Questa pagina contiene i tour del cantante italiano Jovanotti.\n\"Carboni-Jovanotti in concerto 1992\".\nCarboni-Jovanotti in concerto 1992 \u00e8 la tourn\u00e9e di Luca Carboni e Jovanotti, partita da Pieve di Cento il 25 novembre 1992 e terminata a Napoli il 4 dicembre 1992.\nDurante un concerto Luca Carboni interpreta il brano \"La leva calcistica della classe '68\" di Francesco De Gregori nell'anniversario della sua pubblicazione.\nI concerti del Tour vengono chiusi con il brano \"Splendida giornata\" di Vasco Rossi.\n\"Lorenzo Live - Ora in Tour 2011-2012\".\nLorenzo Live - Ora in Tour 2011-2012 \u00e8 una tourn\u00e9e di Jovanotti iniziata il 16 aprile 2011 a Rimini e terminata il 18 ottobre 2012 a Detroit.\n\"Backup Tour - Lorenzo negli stadi 2013\".\nBackup Tour - Lorenzo negli stadi 2013 \u00e8 una tourn\u00e9e di Jovanotti che \u00e8 partita il 7 giugno 2013 da Ancona e terminata il 20 luglio 2013 a Cagliari. Un video con un mix di tutti i concerti, intitolato \"In questa notte fantastica - Lorenzo\" e diretto da Leandro Manuel Emede e Nicol\u00f2 Cerioni, \u00e8 stato trasmesso su Rai 1 e Rai HD luned\u00ec 2 settembre 2013. Il tour si aggiudica anche un \"OnStage Award\" come Miglior Palco.\nIn seguito al tour \u00e8 uscito l'album dal vivo \"Lorenzo negli stadi - Backup Tour 2013\".\n\"Super-Sur-Tour 2014\".\nSuper-Sur-Tour 2014 \u00e8 una breve tourn\u00e9e di Jovanotti in America Latina che \u00e8 partita il 30 marzo 2014 da Santiago del Cile e terminata il 5 aprile 2014 a Bogot\u00e0.\nJovanotti ha proposto nel tour l'inedito \"Le storie vere\", pubblicato successivamente sull'album successivo \"Lorenzo 2015 CC.\".\n\"Lorenzo negli Stadi Tour 2015\".\nIl Lorenzo negli Stadi Tour 2015 \u00e8 stato il quattordicesimo tour musicale del cantautore italiano Jovanotti.\n\u00c8 partito il 20 giugno 2015 da Ancona ed \u00e8 terminato il 30 luglio 2015 a Bari.\nDurante il concerto allo Stadio San Paolo di Napoli sono intervenuti come ospiti durante il concerto Eros Ramazzotti e James Senese per ricordare Pino Daniele, scomparso pochi mesi prima. I tre hanno cantato quattro brani storici del repertorio di Pino: \"Yes I Know My Way\", \"Quanno chiove\", \"Napule \u00e8\" e \"A me me piace 'O Blues\".\n\"Lorenzo nei Palasport Tour 2015-2016\".\nLorenzo nei Palasport Tour 2015-2016 \u00e8 una tourn\u00e9e di Jovanotti che \u00e8 partita il 19 novembre 2015 da Rimini ed \u00e8 terminata il 19 gennaio 2016 a Firenze\nDate.\nDate e spettatori (257.078)\n\"Lorenzo Live Tour 2018\".\nIl Lorenzo Live Tour 2018 \u00e8 il sedicesimo tour musicale del cantautore italiano Jovanotti.\n\u00c8 partita da Milano il 12 febbraio 2018 ed \u00e8 terminata nello stesso luogo il 4 luglio.\n\"Jova Beach Party Tour 2019\".\nIl Jova Beach Party Tour 2019 \u00e8 il diciassettesimo tour musicale del cantautore italiano Jovanotti, per la prima volta su spiagge italiane partito da Lignano Sabbiadoro il 6 luglio 2019 e terminato a Milano il 21 settembre 2019.\n\"Jova Beach Party Tour 2022\".\nIl Jova Beach Party Tour 2022 \u00e8 il diciottesimo tour musicale del cantautore italiano Jovanotti su spiagge italiane."}
{"id": "3648883", "revid": "1149807", "url": "https://it.wikipedia.org/wiki?curid=3648883", "title": "Bit.Trip Runner", "text": "Bit.Trip Runner \u00e8 un videogioco musicale pubblicato sulle piattaforme per la distribuzione digitale WiiWare e Steam. Il gioco \u00e8 stato sviluppato da Gaijin Game, che ha dato origine alla serie \"Bit.Trip.\" Nel 2013 \u00e8 uscito il suo seguito \"\".\nModalit\u00e0 di gioco.\n\"Bit.Trip Runner\" \u00e8 un gioco a piattaforme bidimensionale in cui si prende il controllo di Commander Video, il protagonista della serie Bit.Trip. \u00c8 suddiviso in tre mondi, \"Impetus\", \"Tenacity\" and \"Triumph\", che contengono rispettivamente undici livelli e un boss. Il protagonista corre automaticamente da sinistra verso destra. Il compito del giocatore \u00e8 quello di saltare, scivolare e colpire gli oggetti che si incontrano nel tragitto, in modo da raggiungere il traguardo e terminare cos\u00ec ogni livello; se Commander Video si blocca su un qualunque ostacolo si \u00e8 obbligati a ricominciarlo. Durante il tragitto si trovano vari lingotti che, se raccolti, sbloccano un livello bonus. Inoltre il giocatore pu\u00f2 ottenere vari power-up che attivano dei moltiplicatori di punteggio, segnati tramite quattro livelli: 'Mega', 'Super', 'Ultra' e infine 'Extra'.\nIl gioco \u00e8 selezionabile in tre livelli di difficolt\u00e0: \"Easy\", \"Normal\" e \"Perfect\". Nel primo abbiamo l'assenza dei lingotti durante l'esecuzione dei livelli, nel secondo vi sono i lingotti con la possibilit\u00e0 di \"saltarne\" qualcuno, mentre in \"Perfect\" \u00e8 necessaria una perfetta esecuzione del livello.\nColonna sonora.\nIl gioco presenta una colonna sonora stile 8 bit che delinea il ritmo del gioco. Quasi sempre infatti il suono delle percussioni o di altri strumenti vari coincide con il momento in cui si deve eseguire per esempio un salto o una determinata azione. Inoltre la musica viene arricchita di effetti e percussioni via via che si conquistano i moltiplicatori presenti in un livello."}
{"id": "3648884", "revid": "767487", "url": "https://it.wikipedia.org/wiki?curid=3648884", "title": "V'ja\u010deslav Kravcov", "text": "Carriera.\nNBA (2012-2014).\nDetroit Pistons (2012-2013).\nDopo 7 stagioni in Ucraina con il B.K. Kiev (2005-2010) e BC Donec'k (2010-2012), e non essere stato scelto al Draft NBA 2009, il 14 luglio 2012 venne acquistato dai Detroit Pistons. In una stagione nella Motor City gioc\u00f2 25 partite, mettendo a referto 77 punti, senza impressionare la franchigia del Michigan.\nIl breve passaggio a Milwaukee Bucks e Phoenix Suns (2012-2014).\nIl 31 luglio 2013 venne ceduto insieme a Brandon Knight e Khris Middleton ai Milwaukee Bucks in cambio di Brandon Jennings.\nTuttavia i Bucks il dopo appena 29 giorni lo cedettero (insieme a Ish Smith) ai Phoenix Suns. A Phoenix form\u00f2 col collega di reparto Alex Len' (anche quest'ultimo gioca da centro) la prima coppia di ucraini a giocare nella stessa squadra in NBA.\nPer\u00f2 nemmeno a Phoenix riusc\u00ec a imporsi, tanto che il 1\u00ba marzo 2014, a poco pi\u00f9 di un mese (46 giorni per l'esattezza) dalla fine della stagione, venne tagliato dalla franchigia dell'Arizona.\nL'anno in Cina (2014-2015).\nDopo due esperienze in NBA non memorabili and\u00f2 a giocare in Cina nelle file dei Foshan Long-Lions con cui disput\u00f2 in un anno 32 partite segnando 516 punti.\nIl ritorno in Europa (2015-).\nNell'estate 2015 termin\u00f2 il suo contratto coi Long-Lions e allora Kravcov tent\u00f2 di tornare in NBA disputando la Summer League coi Milwaukee Bucks (squadra che nell'estate di 2 anni prima lo cedette dopo 1 mese). Alla fine della manifestazione non venne confermato nel roster dai Bucks, e quindi torn\u00f2 dopo 3 anni in Europa andando a giocare in Russia nelle file del CSKA Mosca.\nNazionale.\nCon la maglia della Nazionale di pallacanestro dell'Ucraina ha disputato 3 europei (2011, 2013 e 2017) e 1 Mondiale (2014)."}
{"id": "3648886", "revid": "838137", "url": "https://it.wikipedia.org/wiki?curid=3648886", "title": "Stato macroscopico", "text": "In fisica, per stato macroscopico (o macrostato) di un sistema si intende una combinazione di variabili che descrivono tale sistema in maniera completa perch\u00e9 esso possa essere studiato da un punto di vista \"macroscopico\", cio\u00e8 in modo tale che l'indagine del sistema venga svolta da un osservatore (reale o immaginario) posizionato rispetto al sistema ad una \"distanza\" tale da coglierne le caratteristiche globali anzich\u00e9 le caratteristiche delle singole particelle che compongono il sistema.\nLe variabili che definiscono un sistema dal punto di vista macroscopico sono dette appunto \"variabili macroscopiche\". Alcuni esempi di variabili macroscopiche di sistemi termodinamici sono: temperatura, pressione, volume e composizione.\nUno stato macroscopico rappresenta solitamente una semplificazione di una situazione interna ad un sistema complesso.\nI vantaggi di una rappresentazione macroscopica stanno proprio nell'immediatezza di un'informazione altrimenti difficilmente trattabile; un sistema composto da N elementi, ciascuno con n caratteristiche indipendenti \n(ad esempio posizione e velocit\u00e0 di una particella sui tre assi cartesiani), necessita in generale N*n equazioni per essere rappresentato; se il numero di componenti \u00e8 grande (come pu\u00f2 esserlo il numero di molecole in una certa quantit\u00e0 di gas), una rappresentazione di questo tipo pu\u00f2 risultare proibitiva. La trattazione macroscopica fornisce invece un'informazione complessiva (spesso, come nel caso di pressione e temperatura in sistemi termodinamici, di tipo statistico). \nMacrostati e microstati.\nNello studio dei sistemi, uno \"stato macroscopico\" pu\u00f2 essere considerato come manifestazione di una famiglia di stati microscopici (\"microstati\") indistinguibili. Uno stato microscopico \u00e8 una particolare configurazione interna del sistema, non rappresentabile univocamente con variabili macroscopiche. La grandezza di una famiglia, ovvero il numero di microstati tra loro indistinguibili, dipende dalla probabilit\u00e0 di verificarsi dei suddetti, dal tipo di informazioni che si hanno sul sistema, e dalla loro accuratezza.\nSi consideri, ad esempio, un oggetto A (una particella), posto in un contenitore chiuso, e si immagini di avere informazioni solo sulla quantit\u00e0 di oggetti in una determinata met\u00e0 del contenitore.\nDette V e W le due met\u00e0 del contenitore, si otterranno due possibili configurazioni: o A si trova in V, o A si trova in W. Entrambe le configurazioni avranno il 50% di probabilit\u00e0 di verificarsi.\nIn questo caso semplice, esistono due soli microstati (le due possibili configurazioni).\nSi immagini adesso di inserire un oggetto B, indistinguibile da A nella scatola.\nEsisteranno quindi quattro possibili microstati, ai quali assegniamo la stessa probabilit\u00e0 del 25%.\n V W\n AB --- 1/4\n A B 1/4\n B A 1/4\n --- AB 1/4\nSi \u00e8 per\u00f2 detto che A e B sono indistinguibili. Saranno quindi indistinguibili anche i microstati 2 e 3. Emergono quindi tre \"macrostati\" osservabili, che si possono cos\u00ec riassumere:\nSi osservi che 1) e 3) hanno pari probabilit\u00e0 (25%) di verificarsi, mentre il macrostato 2) \u00e8 il pi\u00f9 probabile, con il 50% di probabilit\u00e0 di verificarsi.\nCon quattro particelle ABCD si otterranno 16 possibili microstati, ma solo 5 macrostati, dei quali due molto poco probabili (tutte le particelle in W, o tutte le particelle in V; 1 probabilit\u00e0 su 16), due poco probabili (una particella a sinistra e tre a destra, e viceversa; 1 probabilit\u00e0 su 4), e il probabile, due particelle a sinistra e due a destra, con 3 probabilit\u00e0 su 8.\nEstendendo l'esempio ad N particelle, si avranno N^2 possibili microstati (che supponiamo sempre equiprobabili, quindi ciascuno con probabilit\u00e0 di verificarsi 1/N^2), ed N + 1 macrostati (quest'ultimo \u00e8 un risultato assolutamente non generale, legato alla costruzione del nostro esempio). Tra questi, il macrostato pi\u00f9 probabile sar\u00e0 quello che vede le particelle ripartite uniformemente, e le probabilit\u00e0 di osservare un macrostato sar\u00e0 tanto pi\u00f9 piccola quanto pi\u00f9 \u00e8 grande la non uniformit\u00e0 della ripartizione (nel nostro esempio, i macrostati meno probabili sono quelli che vedono tutte le particelle in W o tutte in V).\nLa quantit\u00e0 di microstati indistinguibili dipende chiaramente, oltre che dal tipo di sistema, dalla tipo e dalla qualit\u00e0 dell'informazione ottenibile dal sistema.\nSe nell'esempio proposto si potessero, ad esempio, \"etichettare\" le particelle, gli N^2 microstati diventerebbero tutti distinguibili, andando ciascuno a coincidere con un singolo macrostato.\nOppure, se i nostri strumenti fossero meno precisi, il numero di microstati tra loro indistinguibili aumenterebbe, di conseguenza diminuendo il numero di macrostati. Ad esempio, potremmo non distinguere macrostati vicini tra loro, come quello in cui V contiene N particelle e W nessuna da quello in cui V ne contiene N-1 e W solo una.\nMacrostati e stato di equilibrio.\nDeriva da quanto detto che un sistema capace di assumere un numero N di microstati, se lasciato libero di evolvere, si porta rapidamente nella configurazione pi\u00f9 probabile, intorno alla quale oscilla pi\u00f9 o meno debolmente. Se gli strumenti di misura non sono infinitamente precisi, e se N \u00e8 abbastanza grande, i macrostati si allargano, e le probabilit\u00e0 di osservare il macrostato \"centrale\" sono molto prossime ad 1.\nQuindi, per sistemi macroscopici, quando si parla di uno \"stato di equilibrio\" ci si sta in realt\u00e0 riferendo a un macrostato dal quale \u00e8 molto poco probabile (sebbene non impossibile) che il sistema si discosti in modo apprezzabile."}
{"id": "3648897", "revid": "465169", "url": "https://it.wikipedia.org/wiki?curid=3648897", "title": "Na\u00efve (The Kooks)", "text": "Na\u00efve \u00e8 un singolo dei Kooks estratto dall'album \"Inside In/Inside Out\", pubblicato come quarto estratto il 27 marzo 2006 dall'etichetta discografica Virgin Records."}
{"id": "3648898", "revid": "1543377", "url": "https://it.wikipedia.org/wiki?curid=3648898", "title": "Dakyu", "text": "Il \u00e8 un antico gioco equestre giapponese.\nStoria.\nOriginario della Cina,le prime notizie di questo gioco risalgono all'VIII secolo: la pi\u00f9 antica testimonianza scritta \u00e8 in un documento del 727 d.C.\nLo scritto descrive una sfida disputata a Kasugano, nella provincia di Nara, mentre nello stesso anno un editto dell'imperatore proibiva le discipline equestri perch\u00e9 troppo popolari, impoverendo le forze della cavalleria imperiale. \u00c8 rimasto popolare tra l'aristocrazia fino al periodo Kamakura, quando si estinse a poco a poco (l'ultima partita \u00e8 stata registrata nel 986).\nNel XVIII secolo il gioco riapparve, in gran parte dovuto al sostegno di Tokugawa Yoshimune. A questo punto si era evoluto da un gioco simile al polo (usando bacchette) a qualcosa di pi\u00f9 simile al lacrosse. Durante questo periodo, il dakyu era considerato come un corollario per l'addestramento militare (allo scopo di una formazione delle competenze necessarie per maneggiare una lancia a cavallo).\nQuesto aspetto \u00e8 stato sottovalutato in epoca Meiji, quando il gioco ancora una volta perso la sua diffusione. Oggi sopravvive solo come assetto culturale; viene praticato come forma di spettacolo, soprattutto in Cina, in occasione di rievocazioni storiche.\nRegole.\nNella sua forma primitiva il gioco consiste nel colpire una pietra sferica con lunghe pertiche di legno. Le competizioni si svolgevano su campi non delimitati da alcun lato e lo scopo era quello di spingere la sfera nella zona avversaria.\nNel XV secolo vengono stabilite delle dimensioni per il campo (20\u00a0m di larghezza e 50\u00a0m di lunghezza) e fissato a 5 il numero di giocatori per squadra.\nNel XVI secolo si sostituiscono gli strumenti del gioco: dalle pertiche si passa a mazze con lunghe canne terminanti con rete metallica che cattura e sposta la palla, come nel lacrosse.\nLo scopo \u00e8 quello di tirare la palla dentro il cerchio avversario (46\u00a0cm di diametro) posto a 2,13\u00a0m dal suolo.\nUna partita \u00e8 divisa in due tempi e termina quando una delle due squadre arriva a 12 punti.\nStile \"Kagemiryu\".\nNello stile di gioco \"Kagemiryu\" o \"Hachinohe\", che risale al XVIII secolo, le squadre sono composte da quattro cavalieri ciascuna. I giocatori corrono a sospingere palline del diametro di 30\u00a0cm del loro colore nei quattro obiettivi posti nel campo (due per ogni lato), tirando da una distanza predefinita tra i 18 e i 27 metri dall'obiettivo. Un obiettivo centrato \u00e8 segnalato da percussioni, tamburi per la squadra bianca, gong per la squadra rossa. La squadra vincente \u00e8 la prima a mettere tutte le palle in gol.\nStile \"Yamagata\".\nNello stile \"Yamagata\" o \"Imperiale\", vengono utilizzati bastoni pi\u00f9 brevi (solo 1 metro, meno della met\u00e0 della lunghezza di quelli utilizzati nello stile Hachinohe), ed entrambe le squadre devono centrare un unico obiettivo. La palla \u00e8 anche pi\u00f9 piccola, avendo soli pochi centimetri di diametro. Nei giochi in stile Yamagata vengono utilizzate cinque sfere, mentre undici nello stile imperiale. Quando l'obiettivo ha ricevuto tutte le palle, una palla finale chiamata \"agemari\" \u00e8 messa in gioco; a seconda di quale squadra poi ha segnato con la agemari vince la partita."}
{"id": "3648903", "revid": "1851848", "url": "https://it.wikipedia.org/wiki?curid=3648903", "title": "Avanti un altro!", "text": "Avanti un altro! \u00e8 un game show televisivo italiano, ideato da Paolo Bonolis e Stefano Santucci in onda su Canale 5 dal 5 settembre 2011 nella fascia preserale.\nDopo le prime due edizioni, condotte da Paolo Bonolis in solitaria, nella terza e quarta edizione Bonolis ha condotto il programma in staffetta con Gerry Scotti. Dalla quinta edizione il programma \u00e8 condotto nuovamente da Bonolis in solitaria. In entrambe le conduzioni rimane la presenza fissa di Luca Laurenti, che dalla sesta edizione assume pi\u00f9 importanza all'interno del programma, posizionandosi accanto al conduttore, ponendo saltuariamente domande e interagendo pi\u00f9 attivamente nel gioco. In tutte le edizioni il programma \u00e8 registrato nello studio 1 del Centro Titanus Elios di Roma. Nel fine settimana il titolo cambia in \"Avanti un altro! Weekend\".\nStoria del programma.\nIl programma inizia il 5 settembre 2011 nel preserale di Canale 5 con la conduzione di Paolo Bonolis e la partecipazione di Luca Laurenti al posto di \"Chi vuol essere milionario?\", programma andato in onda in questa fascia oraria per undici anni. Questa prima edizione si conclude l'11 dicembre e lascia il posto il giorno seguente al nuovo quiz di Gerry Scotti, \"The Money Drop\".\nVisto il successo della prima edizione, il programma torna il 10 settembre 2012 con la seconda edizione, che inizialmente si sarebbe dovuta concludere il 27 gennaio 2013, ma visto il successo ottenuto la chiusura viene posticipata al 10 marzo dello stesso anno.\nIl 16 settembre 2013 inizia la terza edizione del programma. Solo in questa stagione il programma si prende una pausa natalizia (dal 23 dicembre 2013 al 5 gennaio 2014). Nella seconda parte di questa edizione Gerry Scotti conduce il programma per una settantina di puntate dal 31 marzo 2014 a fine stagione, pi\u00f9 la puntata del 25 marzo, comunque sempre con Laurenti. La terza edizione, che inizialmente doveva terminare il 18 luglio 2014, si concluse anticipatamente il 6 giugno.\nLa quarta edizione inizia il 14 settembre 2014 con il ritorno di Bonolis che conduce il programma in solitaria fino al 23 dicembre. Dal 27 al 30 dicembre vanno in onda quattro puntate speciali condotte da Paolo Bonolis e Gerry Scotti. Dal 2 gennaio 2015 il programma torna in mano a Gerry Scotti fino all'11 aprile. Dal 12 aprile torna la conduzione in coppia di Scotti e Bonolis fino al 30 aprile, data di chiusura della quarta edizione.\nLa quinta edizione inizia il 21 settembre 2015 con la conduzione di Paolo Bonolis che da questa stagione torna a condurre il programma in solitaria. Questa edizione termina il 3 gennaio 2016.\nDopo poco pi\u00f9 di un anno di pausa, il programma riprende il 15 gennaio 2017 con la sesta edizione che termina il 29 aprile. Da questa edizione e per le successive il programma va in onda nel periodo invernale fino alle vacanze pasquali, alternandosi con altri programmi a giochi.\nLa settima edizione inizia l'8 gennaio 2018. Il 6 marzo il programma raggiunge le mille puntate. Questa edizione termina il 22 aprile.\nL'ottava edizione inizia il 7 gennaio 2019 e termina il 20 aprile dello stesso anno.\nLa nona edizione inizia il 6 gennaio 2020 e inizialmente doveva concludersi il 3 maggio, ma a causa della pandemia di COVID-19, terminando in anticipo il 15 marzo, dopo 70 puntate la trasmissione viene interrotta. Dal 16 marzo al 24 maggio vanno in onda le repliche di questa edizione, mentre dal 25 maggio al 26 luglio viene riproposta l'edizione precedente in replica. Le restanti 50 puntate dell'edizione stessa sono ancora inedite.\nLa decima edizione (che inizialmente doveva partire il 4 gennaio 2021) \u00e8 iniziata l'8 marzo 2021 ed \u00e8 terminata il 23 maggio dello stesso anno. Questa edizione \u00e8 caratterizzata da numerose misure di contenimento in contrasto alla pandemia di COVID-19. Il pubblico \u00e8 numericamente molto ridotto, distanziato, munito di mascherina e separato da barriere di plexiglass le quali separano anche i componenti del salottino cos\u00ec come gli stessi Bonolis e Laurenti. Inoltre qualsiasi interazione al gioco da parte del pubblico presente \u00e8 completamente vietata e i vari personaggi chiamati durante il gioco devono stare ad almeno un metro di distanza dai conduttori e dal concorrente di turno. Altre novit\u00e0 di questa edizione sono il \"cerco moglie\", un playboy degli anni sessanta e due ragazze, una rappresentante del Nord Italia (Emily De Nando) e una del Sud Italia (Carmela Generali), che fanno domande a tema.\nL'undicesima edizione va in onda dal 9 gennaio 2022. Anche in questa edizione rimangono le misure di contenimento imposte dalla pandemia di COVID-19 adottate nell'edizione precedente. Tra le novit\u00e0 di questa edizione, la presenza nel salottino di Clayton Norcross (attore noto per aver interpretato il personaggio di Thorne Forrester nella celebre soap opera statunitense \"Beautiful\"), e Marco Giusti, nelle vesti di esperto di cinema.\nSvolgimento del gioco.\nFase iniziale.\nNella fase iniziale della \"Tripletta\", i concorrenti devono rispondere esattamente ad almeno tre domande su un argomento su quattro poste dal conduttore o da altri personaggi che costituivano inizialmente il \"Minimondo\" (fino alla quinta edizione), poi il \"Salottino\" dalla sesta edizione. In caso di doppio errore, il concorrente viene eliminato e rimpiazzato da un nuovo concorrente. Dopo aver risposto correttamente alle domande, i concorrenti devono pescare un rotolo chiamato \"pidigozzo\", contenente una vincita o una sfortuna.\nIn totale ci sono , per un ammontare complessivo di , cos\u00ec divisi:\nIn passato c'erano anche:\nUna volta pescato un pidigozzo contenente una somma, il concorrente pu\u00f2 decidere se fermarsi e diventare campione potenziale o proseguire nel gioco per aumentare il montepremi. Il concorrente che decide di fermarsi rimarr\u00e0 potenziale campione fino a quando uno dei concorrenti successivi non riuscir\u00e0 a superare la sua somma.\nSe si pesca \"La Pariglia\", il concorrente raggiunge in automatico la cifra del potenziale campione e il conduttore proceder\u00e0 con una domanda di spareggio a cui il concorrente deve rispondere esattamente pena l'eliminazione e la sua sostituzione con un nuovo concorrente. Il campione potenziale non \u00e8 obbligato a dare la risposta: se lo fa e risponde esattamente entro dieci secondi diventa campione, in caso di errore viene eliminato, in caso decida di non prenotarsi per la risposta rimane campione potenziale. Se non \u00e8 presente nessun potenziale campione, il pidigozzo vale zero e azzera il montepremi accumulato fino a quel momento.\nSe si pesca \"Lo iettatore\", il montepremi del concorrente viene azzerato e lo iettatore, interpretato da Franco Pistoni, solitamente accompagnato dalla sesta edizione dall'\"assistente Iettatore\" Alessandro Patriarca, gli rivolge una domanda senza opzioni di risposta. Se il concorrente risponde correttamente, rimane in gioco e potr\u00e0 cos\u00ec pescare un altro pidigozzo; in caso contrario viene eliminato.\nSe si pesca \"La Bona Sorte\", entra in studio la \"fata\" Francesca Brambilla (sostituita occasionalmente da Fabrizia Santarelli nella decima edizione, causa indisposizione della Brambilla) che porta al conduttore una domanda dal valore di . Il concorrente deve rispondere esattamente entro il tempo concesso (pochi secondi) per aggiungere tale cifra al suo montepremi. Se non d\u00e0 la risposta, il suo montepremi accumulato fino a quel momento rimane invariato e pu\u00f2 continuare il proprio gioco. Dalla decima edizione, essa, porta al concorrente di turno uno \"scrigno\" con tre suggerimenti che gli vengono dati per arrivare a capire qual \u00e8 il rumore esatto che il concorrente stesso deve definire; se il concorrente riesce ad indovinare l'oggetto o l'essere vivente che emette quel rumore o verso, aggiunge al suo montepremi, altrimenti non guadagna nulla e il proprio montepremi accumulato rimane immutato. Prima della sesta edizione la figura de \"la bona sorte\" era interpretata da quella de \"il fato benevolo\" (il cui ruolo era interpretato da una persona del pubblico che possedeva una \"bacchetta magica\"), che aveva le stesse caratteristiche del successore.\nSe si pesca \"Cambio!\", il concorrente sceglie una persona del pubblico che giocher\u00e0 una manche al suo posto e se supera la manche permette al concorrente di pescare un pidigozzo, in caso contrario il concorrente viene eliminato. Se un concorrente pesca \"Cambio!\" nell'ultima tripletta prima del gioco finale, questo pidigozzo non ha alcun valore e quindi il concorrente stesso viene automaticamente eliminato.\nSe si pesca \"Avanti un altro!\", il concorrente viene automaticamente eliminato.\nAl termine della prima fase, se non c'\u00e8 nessun potenziale campione, tutti i concorrenti che sono stati precedentemente eliminati rientrano in gioco (ad eccezione, eventualmente, di chi avesse perso pescando \"Avanti un altro!\") e pescano un pidigozzo per uno e vincer\u00e0 la puntata il giocatore che avr\u00e0 pescato il pidigozzo con il montepremi pi\u00f9 alto. In questa fase i pidigozzi \"La Pariglia\", \"Lo iettatore\", \"Avanti un altro!\", \"La Bona Sorte\" (\"Il Fato Benevolo\" nella quarta e quinta edizione) e \"Cambio!\" hanno valore nullo.\nVarianti della \"Tripletta\".\nIn uso.\nOltre alla tripletta classica vengono proposte altre categorie di domande con schema uguale ma basate su un unico argomento specifico:\nGioco finale.\nIl gioco finale, nel quale vengono aggiunti al montepremi del campione, consiste nel dare consecutivamente la risposta sbagliata a ventuno domande con due opzioni di risposta.\nSono previste due fasi di gioco. Nella prima fase il vincitore della puntata ha a disposizione 150 secondi per vincere l'intero montepremi. Fino alla quarta edizione il tempo concesso per rispondere era di due secondi per ciascuna domanda; dalla quinta edizione non ci sono limiti di tempo. Se si risponde con la risposta errata, si passa alla domanda successiva, altrimenti il gioco ricomincia da capo.\nSe il concorrente non riesce a completare il gioco entro 150 secondi, scatta la seconda fase, nella quale si hanno a disposizione 100 secondi aggiuntivi con un montepremi che parte da e decresce di per ogni secondo trascorso. Il montepremi si ferma nel momento in cui il giocatore riesce a completare il percorso e la cifra rimasta corrisponde alla vincita. Quando il montepremi arriva a , il concorrente pu\u00f2 premere un pulsante per \"congelarlo\" e giocare per la somma fin l\u00ec raggiunta, che vincer\u00e0 se riuscir\u00e0 a dare le ventuno risposte errate tutte di seguito (senza possibilit\u00e0 di errore), con un limite di tempo di risposta di dieci secondi.\nNella prima edizione, al concorrente che non vinceva il montepremi era concesso di ritornare come primo concorrente nella puntata successiva. Nella quinta edizione il campione della puntata riceve come premio sicuro una tessera Mediaset Premium, indipendentemente dal risultato del gioco finale.\nIl cast.\nI valletti.\nNella prima edizione le vallette del programma erano Jessica Brugali e Carlotta Maggiorana, mentre dalla seconda edizione la valletta o il valletto viene scelto tra il pubblico presente in studio. Il ruolo del valletto \u00e8 accompagnare il potenziale campione alla propria postazione, scoperchiare il pidigozzaro e, nella seconda edizione, leggere la domanda per i telespettatori (ruolo che nella prima edizione era affidato a una persona del pubblico). All'inizio della terza edizione, al valletto veniva chiesto un resoconto orale di quanto successo durante la puntata, per i telespettatori che si fossero appena collegati. Successivamente, al valletto di turno sono state chieste opinioni su argomenti pi\u00f9 vari.\nSicurezza.\nNelle prime quattro stagioni era presente in studio come responsabile della sicurezza il buttafuori Mediaset Girolamo Di Stolfo, noto come Big Jimmy, poi ricordato da Bonolis al termine della prima puntata della quinta edizione, in seguito alla sua morte avvenuta il 13 luglio 2015 per aneurisma cerebrale.\nI giudici.\nI giudici di gara presenti in studio sono Marco Salvati (fino alla quinta edizione), Christian Monaco (dalla sesta edizione) e Stefano Jurgens, affiancati nelle prime due edizioni da Carla Giuliano, nella terza e nella quarta da Paola Arrighi, dalla quinta all'ottava da Lucia Leoni (sostituita da Silvia Lagravinese nel corso dell'ottava edizione) e dalla nona da Sena Santini. Nella quarta edizione, durante la conduzione di Gerry Scotti, Marco Salvati ha ceduto il posto a Stefano Mastrosimone. Dalla sesta edizione Salvati resta come autore dietro le quinte ma non compare pi\u00f9 in video.\nIl \"Minimondo\".\nUna caratteristica della trasmissione \u00e8 la presenza di personaggi che sostituiscono o affiancano il conduttore nel porre le domande ai concorrenti. L'insieme di tali personaggi \u00e8 detto \"Minimondo\". Quando intervengono questi personaggi, la risposta esatta d\u00e0 diritto a una seconda pesca del pidigozzo nel caso la prima carta pescata non risulti soddisfacente.\nIl \"Minimondo\" \u00e8 composto da una serie di personaggi, interpretati da attori o figuranti, da personaggi famosi che intervengono in prima persona, da specialisti in alcune materie scientifiche o tecniche, o anche da persone scelte di volta in volta tra il pubblico. Alcuni di questi personaggi si sostituiscono al conduttore nel porre le domande, mentre altri hanno un ruolo di contorno finalizzato allo spettacolo come ad esempio, il \"bonus\", interpretato da Valerio Schiavone nella prima edizione e poi da Daniel Nilsson dalla seconda, e la \"bonas\", Paola Caruso dalla prima alla quinta edizione, Laura Cremaschi dalla sesta all'ottava edizione (affiancata da Giada Papetti nell'ottava), Sara Croce dalla nona edizione. Laura Cremaschi, dalla nona edizione diventa la \"ragazza del web\".\nTra i personaggi del mondo dello spettacolo che fanno parte del \"Minimondo\", compaiono: Martufello, il cui ruolo \u00e8 raccontare una barzelletta sulla cui base poi vengono poste delle domande; Giovanna Civitillo (5\u00aa edizione), moglie di Amadeus, che racconta aneddoti inventati sul marito, che servono da base per le domande; Maria Mazza, nei panni di una \"dottoressa\" che pone domande sulla medicina; Luca Laurenti, che in alcuni momenti della puntata sostituisce il conduttore nel porre le domande. Alcuni attori interpretano o hanno interpretato pi\u00f9 personaggi del \"Minimondo\": Mirko Ran\u00f9 ha interpretato un personaggio scartato alle selezioni di un talent e un \"supereroe\"; Ugo Conti ha interpretato \"l'avvocato del diavolo\" e un personaggio immaginario che pone domande sul cinema.\nAltri attori che hanno avuto un ruolo nel \"Minimondo\" sono: Claudia Ruggeri (\"la supplente\" tra la prima e la quarta edizione, \"la poliziotta\" nella quinta edizione e \"Miss Claudia\" dalla sesta edizione); Alessia Macari (\"la ciociara\"); Francesca Brambilla (\"la sorella dell'alieno\" nella quinta edizione, \"la bona sorte\" dalla sesta edizione); Simone Barbato (\"il mimo\"); Leonardo Tricarico (\"l'alieno\"); Romano Talevi (\"lo scienziato pazzo\"); Franco Pistoni (\"lo iettatore\"); Alessandro Patriarca (\"il malato\" dalla seconda alla quarta edizione, \"l'assistente dello scienziato pazzo\" nella quinta edizione e \"l'assistente dello iettatore\" dalla sesta edizione); Antonio Caracciolo (\"il balbuziente\"); il cantante cinese Jing Qi Li e l'attrice geisha giapponese Yasko Fujii (il duo \"Sing &amp; Yasko\"); Max Vitale (\"il caro estinto\"); Francesco Benigno (\"il mafioso pentito\"); Stefano Martinelli (\"l'atleta totale italiano\"). Alcune di queste persone, prima di far parte del \"Minimondo\", avevano partecipato come concorrenti a \"Ciao Darwin\".\nTra i personaggi non appartenenti al mondo dello spettacolo ma che intervengono o sono intervenuti in qualit\u00e0 di esperti o rappresentanti di una materia specifica, figurano Diego Longobardi (\"il look-maker\"), il quotista Adam Grapes (\"il quotista SNAI\"), il liutaio statunitense Viviano Vivaldi (\"il menestrello\").\nDalla sesta edizione alcuni personaggi del \"Minimondo\" delle edizioni precedenti sono tornati nel programma facendo parte del \"Salottino\".\nA partire dalla sesta edizione, gli unici personaggi fissi del Minimondo a comparire in tutte le puntate (o a poter comparire, qualora venissero chiamati in causa dalla sorte) sono: \"il Bonus\", \"la Bonas\", \"la Bona Sorte\", \"lo Iettatore\" (con il suo assistente) e \"Miss Claudia\".\nDalla nona edizione si aggiunge \"la Regina del Web\" (quest'ultima interpretata da Laura Cremaschi (detta \"Cremaschina\") che nell'ottava edizione interpretava \"la Bonas\").\nIl \"Salottino\".\nDalla sesta stagione il \"Minimondo\" ha lasciato il posto al \"Salottino\", tra i cui componenti il concorrente deve sceglierne uno. Ogni personaggio del \"Salottino\" corrisponde a un argomento e pone una domanda a tre possibilit\u00e0 di risposta. Se il concorrente sbaglia la risposta viene eliminato, altrimenti pesca un pidigozzo, con possibilit\u00e0 di cambiarlo nel caso la cifra non lo soddisfacesse, in modo analogo a quanto \u00e8 sempre avvenuto con i personaggi del \"Minimondo\".\nNelle puntate del sabato e della domenica, fino all'ottava edizione, il \"Salottino\" era popolato da personaggi del \"Minimondo\" delle prime cinque edizioni. Presenza fissa del \"Salottino\" \u00e8 Claudia Ruggeri, soprannominata \"Miss Claudia\", che pone domande di cultura generale.\nPuntate speciali.\n\"Avanti un altro! Weekend\".\n\"Avanti un altro! Weekend\" \u00e8 il titolo delle puntate del sabato e della domenica di \"Avanti un altro!\" a partire dalla quinta edizione.\n\"Avanti un altro! Pure di domenica...\".\nFino alla quarta edizione le puntate domenicali di \"Avanti un altro!\" si intitolavano \"Avanti un altro! Pure di domenica...\" ed erano puntate speciali in cui prendevano parte al gioco specifiche categorie di concorrenti a cui si aggiungevano personaggi del mondo televisivo. Le eventuali vincite dei personaggi famosi venivano donate in beneficenza. A queste puntate partecipavano talvolta anche gruppi di due o pi\u00f9 persone, ma in caso di arrivo alla fase finale solamente un rappresentante del gruppo partecipava al gioco.\nNella terza edizione alcune puntate furono dedicate alle regioni italiane, precisamente al Veneto, al Lazio, alla Campania, all'Emilia-Romagna e alla Puglia. Nella quarta edizione i temi delle puntate della domenica riguardavano generalmente romanzi e capolavori letterari (da \"L'Odissea\" a \"Alice nel paese delle meraviglie\" fino a \"50 sfumature di grigio\").\n\"Avanti un altro! Pure di sera\".\n\"Avanti un altro! Pure di sera\" \u00e8 il titolo delle puntate speciali di \"Avanti un altro!\" mandate in onda in prima serata l'8 giugno 2017 e il 6 giugno 2018. Tali puntate hanno visto partecipare come concorrenti personaggi famosi divisi in due squadre che gareggiavano per guadagnare il montepremi pi\u00f9 alto e accedere quindi al gioco finale. Alle puntate prendevano parte anche altri ospiti VIP che interagivano durante il gioco. Il montepremi vinto veniva sempre devoluto in beneficenza.\nAd aprile 2021 il \"format\" di queste puntate speciali \u00e8 stato ripreso e riadattato come versione \"spin off\" sotto forma di programma serale articolato su pi\u00f9 puntate.\n\"Avanti un altro! Estate\".\n\"Avanti un altro! Estate\" \u00e8 il titolo delle repliche del programma trasmesse durante l'estate del 2013 e del 2015.\n\"Avanti un altro! An Italian Crime Story\".\n\"Avanti un altro! An Italian Crime Story\" \u00e8 il titolo di una puntata speciale andata in onda il 13 giugno 2018 in prima serata, dove Bonolis \u00e8 messo sotto inchiesta dal giornalista Gianluigi Nuzzi a causa dei contenuti del programma e ai suoi atteggiamenti nei confronti dei concorrenti, dei collaboratori e dei personaggi del Minimondo e del Salottino. Il conduttore tenta allora di giustificarsi per uscire salvo dall'interrogatorio della puntata.\nMerchandising.\nDal 2012 \u00e8 in vendita il gioco in scatola della trasmissione edito da Clementoni. Il gioco \u00e8 stato poi ricommercializzato nel 2017.\nDa dicembre 2012 \u00e8 disponibile su App Store l'app ufficiale di \"Avanti un altro!\". In seguito l'app \u00e8 stata pubblicata anche sul Windows Phone Store e da settembre 2014 anche su Play Store.\nA fine 2013 la rivista \"Chi\" ha realizzato il calendario 2014 di \"Avanti un altro!\": \"Avanti 2014. Dodici mesi con il Minimondo\".\nNel 2015 \u00e8 stato messo in vendita il \"Mercante in fiera di Avanti un altro!\" con le carte rappresentanti i vari personaggi del \"Minimondo\".\nEsportazione del format.\nIl format \u00e8 stato realizzato interamente in Italia da Mediaset ed Endemol, da un'idea di Paolo Bonolis e Stefano Santucci, ed \u00e8 scritto da: Sergio Rubino, Marco Salvati, Stefano Jurgens, Christian Monaco, Paola Arrighi e Carmine D'Andreano con la collaborazione di Simona Riccardi, Armando Vertorano e Riccardo Favato. La regia \u00e8 affidata a Stefano Vicario, la scenografia \u00e8 di Marco Calzavara.\nEsso \u00e8 stato poi esportato in: Spagna, Albania, Ungheria, Vietnam, Brasile, Paraguay, Cile, Bulgaria, Canada, Turchia e Polonia."}
{"id": "3648906", "revid": "59645", "url": "https://it.wikipedia.org/wiki?curid=3648906", "title": "Ivar il Disossato", "text": ""}
{"id": "3648908", "revid": "72396", "url": "https://it.wikipedia.org/wiki?curid=3648908", "title": "Rollercatch", "text": ""}
{"id": "3648910", "revid": "767487", "url": "https://it.wikipedia.org/wiki?curid=3648910", "title": "Canale di Schlemm", "text": "Il canale di Schlemm o seno venoso della sclerotica \u00e8 un vaso venoso che si trova in relazione con la camera anteriore dell'occhio attraverso il sistema trabecolare tra sclera e cornea. Scarica in piccole vene della sclera che sfociano in quelle episclerali, le quali confluiscono a loro volta nelle ciliari anteriori. Esso \u00e8 situato lungo la giunzione tra sclera e cornea avente la funzione di drenare e assorbire l'umor acqueo."}
{"id": "3648912", "revid": "729019", "url": "https://it.wikipedia.org/wiki?curid=3648912", "title": "James K. Glassman", "text": "Biografia.\nDopo gli studi ad Harvard, Glassman intraprende la carriera giornalistica, dapprima sulla carta stampata e poi in televisione.\nCon il passare degli anni si afferm\u00f2 come editorialista e nel 1999 fu coautore di un libro, \"Dow 36,000\". In questo scritto, Glassman espose la sua idea secondo cui l'indice di borsa del Dow Jones, che in quel periodo si aggirava intorno a quota 10.000, sarebbe salito a 36.000 nei successivi cinque anni. La profezia di Glassman tuttavia non si avver\u00f2 e addirittura dopo tre anni l'indice decrebbe del 30%, arrivando a 6.300 nel giro di un decennio. Glassman per\u00f2 dichiar\u00f2 anche a distanza di anni di non essersi pentito di aver scritto il libro e che non riteneva di doversi scusare con chi aveva prestato fede alle sue parole.\nNegli anni successivi Glassman si avvicin\u00f2 al Partito Repubblicano, divenendo noto per la sua ideologia conservatrice. Nel 2007 fu nominato presidente del consiglio di amministrazione del Broadcasting Board of Governors e l'anno seguente il Presidente George W. Bush lo scelse per sostituire Karen Hughes in veste di sottosegretario di Stato per la diplomazia e gli affari pubblici.\nDopo la fine dell'amministrazione Bush, Glassman \u00e8 tornato al lavoro di giornalista, collaborando con vari quotidiani come il Washington Post, il Wall Street Journal e il New York Times."}
{"id": "3648920", "revid": "111565620", "url": "https://it.wikipedia.org/wiki?curid=3648920", "title": "Eduard Fueter", "text": "Biografia.\nEduard Fueter nacque a Basilea il 13 novembre 1876. Fu, dal 1915, professore nell'Universit\u00e0 di Zurigo. Studioso di notevole finezza critica, di ampie vedute, di larga dottrina, \u00e8 noto soprattutto per la sua \"Geschichte der neueren Historiographie\" (Monaco-Berlino, 1\u00aa ediz. 1911, 2\u00aa 1925; trad. francese, Parigi 1914; trad. ital. \"Storia della storiografia moderna\", Napoli, Ricciardi, 1943-44, ultima ristampa del 1953-1954), ottimo lavoro, fondamentale per lo studio della storiografia moderna, bench\u00e9 qua e l\u00e0 siano lacune (per es., non vi si parla affatto della storiografia italiana del sec. XIX), e bench\u00e9 l'aver lasciato da parte i teorici della storiografia diminuisca la completezza del quadro. Degna di menzione \u00e8 pure la \"Geschichte des europ\u00e4ischen Staatensystems von 1492 bis 1559\" (Monaco-Berlino 1919), opera precisa, frutto di una profonda conoscenza del periodo, e quindi utilissima nonostante il suo necessario schematismo. Di minor rilievo \u00e8 forse invece la , 1921.\nTra gli altri lavori la \"Geschichte des europ\u00e4ischen Staatensystems von 1492 bis 1559\", pubblicata nel 1919 e tradotta in italiano da Biagio Marin col titolo \"Storia del sistema degli stati europei dal 1492 al 1559\" (Firenze, La Nuova Italia, 1932), oggetto di critiche; la \"Weltgeschichte der letzten 100 Jahre 1815-1920\" (1921; tradotta prima in \"La storia del secolo XIX e la guerra mondiale\", rielaborazione italiana con aggiunte di Fausto Nicolini, Bari, Laterza, 1922, che recupera il proprio titolo originario di \"Storia universale: 1815-1920\" nell edizione del 1947, Torino, Einaudi). Lo studio del \"Carteggio Croce-Fueter,\" a cura d'Ottavio Besomi, nell'\"\"Archivio Ticinese\" ,n.75 del 1978.\""}
{"id": "3648923", "revid": "322321", "url": "https://it.wikipedia.org/wiki?curid=3648923", "title": "Vito Angiuli", "text": "Biografia.\nMinistero sacerdotale.\nIl 23 aprile 1977 \u00e8 stato ordinato sacerdote dall'arcivescovo di Bari e Canosa Anastasio Alberto Ballestrero, O.C.D.\nHa conseguito la licenza e la laurea in teologia presso la Pontificia Universit\u00e0 Gregoriana e quella filosofica presso l'Universit\u00e0 di Bari.\nNumerosi gli incarichi ricevuti:\n\u00c8 stato docente presso:\nIl 5 marzo 2000 \u00e8 stato insignito del titolo di protonotario apostolico soprannumerario.\nMinistero episcopale.\nIl 2 ottobre 2010 \u00e8 nominato da papa Benedetto XVI vescovo di Ugento-Santa Maria di Leuca, a seguito della morte del predecessore Vito De Grisantis.\nIl 4 dicembre 2010, a Bari, ha ricevuto la consacrazione episcopale\ndall'arcivescovo di Bari-Bitonto Francesco Cacucci e da Benigno Luigi Papa, arcivescovo di Taranto ed Domenico Umberto D'Ambrosio, arcivescovo di Lecce, co-consacranti.\nIl 19 dicembre 2010 ha preso possesso della diocesi.\nAttualmente svolge i seguenti incarichi:\n\u00c8 stato membro del Comitato preparatorio del 5\u00ba Convegno Ecclesiale Nazionale di Firenze (9-13 novembre 2015) e Presidente dell'Istituto Pastorale Pugliese.\n\u00c8 stato Presidente della Commissione Episcopale per il laicato della CEI e membro del Consiglio permanente della medesima conferenza episcopale (2015-2021).\nGenealogia episcopale.\nLa genealogia episcopale \u00e8:\nVescovi consacrati.\nVito Angiuli \u00e8 stato co-consacrante principale di:"}
{"id": "3648929", "revid": "599013", "url": "https://it.wikipedia.org/wiki?curid=3648929", "title": "Harald Pichler", "text": "Carriera.\nClub.\nEsordisce in Fu\u00dfball-Bundesliga il 18 luglio 2010, nella vittoria interna 4-0 contro il Rapid Vienna."}
{"id": "3648936", "revid": "1543377", "url": "https://it.wikipedia.org/wiki?curid=3648936", "title": "Qualificazioni alla Coppa delle nazioni oceaniane 2012", "text": "Le qualificazioni alla Coppa delle nazioni oceaniane 2012 si sono giocate al Toleafoa J.S. Blatter Complex di Apia, nelle Samoa, dal 22 al 26 novembre 2011. Vi hanno partecipato le quattro nazionali membri dell'OFC con il \"ranking FIFA\" pi\u00f9 basso (ossia , , e ). La prima classificata del girone si \u00e8 qualificata alla fase finale del torneo.\nGli incontri di questo turno, assieme a quelli della fase a gironi della fase finale, vennero considerati dalla FIFA validi anche per le qualificazioni al campionato mondiale di calcio 2014."}
{"id": "3648945", "revid": "57342", "url": "https://it.wikipedia.org/wiki?curid=3648945", "title": "Gabriel Figueroa", "text": "Ispirata alla pittura popolare messicana, la fotografia di Figueroa si distinse soprattutto per l'abilit\u00e0 nella ripresa di maestosi esterni naturali, i cui contrasti venivano accentuati mediante l'uso di appositi filtri rossi.\nFigueroa lavor\u00f2 prevalentemente con i registi Emilio Fern\u00e1ndez e Luis Bu\u00f1uel ottenendo numerosi premi nei festival cinematografici internazionali."}
{"id": "3648957", "revid": "367445", "url": "https://it.wikipedia.org/wiki?curid=3648957", "title": "Malgari Amadei", "text": ""}
{"id": "3648966", "revid": "1428919", "url": "https://it.wikipedia.org/wiki?curid=3648966", "title": "Gast\u00f3n Salvatore", "text": "Era nipote di Salvador Allende.\nLa vita.\nGast\u00f3n Salvatore, figlio di madre cilena e padre italiano, \u00e8 nato il 29 settembre 1941 a Valpara\u00edso, in Cile. La madre cilena, Mar\u00eda Pascal Lyon, ed il padre italiano, Ernesto Salvatore Vocca, si erano sposati a Roma, dove, nel 1937 nacque la sorella. Il padre di Salvatore durante la guerra fu prigioniero dei giapponesi, e fu poi liberato dagli americani. La famiglia dopo la guerra si riun\u00ec in Cile.\nFrequent\u00f2 la scuola americana di St. George's College, studi\u00f2 giurisprudenza presso l'Universit\u00e0 del Cile e si \u00e8 laure\u00f2 in Giurisprudenza, ottenendo il titolo di avvocato. Parallelamente studi\u00f2 economia, ottenendo il diploma universitario in Economia agraria. Con una borsa di studio post-laurea arriv\u00f2 a Berlino nel 1965, e prosegu\u00ec gli studi alla FU nelle facolt\u00e0 di Filosofia, Sociologia e Scienze Politiche. Durante i suoi studi incontr\u00f2 Hans Magnus Enzensberger, stabilendo da l\u00ec in poi un rapporto di amicizia. Fu Enzensberger ad incoraggiare Salvatore a scrivere in tedesco.\nL'11 settembre 1973 in Cile il governo di unit\u00e0 nazionale fu deposto durante un colpo di Stato, nel corso del quale il presidente Allende perse la vita. Gast\u00f3n Salvatore, che da bambino era stato molto legato allo zio, Salvador Allende, seppe del colpo di Stato mentre si trovava in Germania, dove gli venne tolto il passaporto cileno. Salvatore rimase dunque a Berlino.\nSalvatore fu attivo nel movimento studentesco tedesco degli anni sessanta in quanto amico intimo di Rudi Dutschke. Nel 1969 venne condannato per sommosse a nove mesi di carcere. Nel 1975 Gaston Salvatore si trasfer\u00ec a Venezia, pur mantenendo la propria residenza a Berlino.\nSalvatore, che scrive in lingua tedesca dai tempi del suo trasferimento in Germania, da settembre 1980 cominci\u00f2 a pubblicare per la rivista \"Trans-Atlantik\", che aveva fondato nel 1978 insieme a Hans Magnus Enzensberger. Dal 1983 al 1984 Salvatore fu collaboratore fisso della rivista \"Stern\", dove scrisse i ritratti dei leader della RFT.\nOpere.\nNel 1969 venne rappresentata per la prima volta a Londra, nella Elizabeth Hall, la poesia di Salvatore \"Versuch \u00fcber Schweine\", che era stata messa in musica da Hans Werner Henze. Nel 1971 a Roma venne eseguita la prima del ciclo di poesie messe in musica da Hans Werner Henze, \"Der langwierige Weg in die Wohnung der Natascha Ungeheuer\", che fu trasmessa da tutte le radio europee. Questo spettacolo serale a 17 venne replicato anche a Berlino, a Washington ed in altre teatri d'opera.\nNel 1970 Gast\u00f3n Salvatore lavor\u00f2 per il regista Michelangelo Antonioni al completamento di \"Zabriskie Point\" ed al film \"Der Kaiser von China\", che racconta dei primi costruttori della Grande Muraglia Cinese. Questo film non fu mai realizzato e Gast\u00f3n Salvatore elabor\u00f2 le sue ricerche nel suo lungo racconto \"Der Kaiser von China. Leben und Tod des Kaisers Ch'in Schi Huang Ti\", che nel 1980 venne pubblicato dalla casa editrice Carl Hanser.\nIl 7 ottobre 1972, in occasione dell'inaugurazione del Teatro di Stato dell'Assia a Darmstadt, venne rappresentata in anteprima la sua opera \"B\u00fcchners Tod\", che venne pubblicata lo stesso giorno dalla casa editrice Suhrkamp.\nNel 1973, Salvatore lavor\u00f2 a Berlino alla novella \"Der Mann mit der Pauke\", che racconta la vita di Wolfgang Neuss. Il libro fu pubblicato nel 1974 da S. Fischer Verlag.\nNegli anni 1975 e 1976 a Berlino scrisse le opere teatrali \"Tauroggen\", \"Fossilien\" e \"Freibrief\". L'opera \"Freibrief\" venne rappresentata per la prima volta nel 1977 a Bochum, ed in seguito presso la Deutsches Schauspielhaus di Amburgo. Inoltre, Salvatore lavor\u00f2 con Peter Zadek alla sceneggiatura del film \"Fr\u00fchlings Erwachen\" (\"Risveglio di primavera\"), dall'opera di Wedekind. Zadek progett\u00f2 la versione cinematografica di \"Freibrief\".\nFino al 1982 sulla rivista mensile fondata insieme ad Hans Magnus Enzensberger, \"Trans-Atlantik\", ogni mese fu pubblicato un racconto scritto da Gast\u00f3n Salvatore della serie \"Waldemar M\u00fcller\": i racconti pi\u00f9 tardi vennero pubblicati in libri stampati da diverse case editrici. L'edizione estesa del 1993 (\"Die Andere Bibliothek\", ed. Hans Magnus Enzensberger, Eichborn Verlag) comprende anche racconti brevi, aggiunti dopo la caduta del muro di Berlino.\nDopo lunghi anni di preparazione, nel 1985 venne completata a Venezia l'opera teatrale \"Stalin\", pubblicata nel 1987 da Suhrkamp Verlag. La prima teatrale si tenne nel mese di ottobre del 1987 presso il teatro Schiller di Berlino. L'opera teatrale viene rappresentata in tutto il mondo con grande successo. Al Wiener Kreis Theater di Vienna venne messa in scena da George Tabori, e la rappresentazione venne registrata dalla televisione. A Karlsruhe mise in scena lo stesso Gaston Salvatore. L'opera \"Stalin\" \u00e8 stata tradotta in numerose lingue, tra cui il polacco e il russo.\nNel 1989 apparve il dramma \"Lektionen der Finsternis\", che ha debuttato a Wiesbaden. Secondo l'autore, intervista sul WELT del 2 maggio 1990, \u00e8 un'opera in cui si scontrano \"diverse concezioni della giustizia\", mentre il Tageszeitung (23 maggio 1990) parl\u00f2 di un'opera \"troppo intelligente ed illuminata\".\nUna certa critica accolse anche il suo lavoro teatrale \"King Kongo\", che debutt\u00f2 nel novembre 1991 ad Essen, concentrato sulla conferenza di Berlino del 1884/1885 sul Congo e sul genocidio in Africa centrale. Il vaudeville venne pubblicato nel 1991 da Suhrkamp Verlag.\nSegu\u00ec il lavoro sulle opere \"Benito Cereno\", \"Der Kampf aus der Ferne\", \"Die Heimsuchung\", ed \"Hess\", che apparvero nel 1998 in un'antologia pubblicata da Suhrkamp Verlag. L'opera \"Hess\" venne rappresentata per la prima volta nel 1998 a Weimar. Gast\u00f3n Salvatore disse a proposito dell'opera: \"Hess non era un gregario smarrito. Non solo aveva cercato e trovato il F\u00fchrer, ma lo aveva portato alla ribalta e ne aveva fatto, infine, la sua creatura\".\nNell'ambito della rappresentazione di Heidelberg il pubblico chiese come mai Salvatore non avesse affrontato la figura di Salvador Allende. Questa fu l'occasione per lavorare al dramma \"Allende\", che fu la prima opera che Salvatore scrisse in lingua spagnola. Nel 2000 apparve la traduzione italiana di Franca Trentin e Paolo Vettore, pubblicata dalla casa editrice Lisi.\nLa casa editrice italiana Scheiwiller nel 2008 ha pubblicato l'antologia \"Drammi politici\" con le opere \"Stalin\", \"Hess\", \"Allende\" e, per la prima volta, \"Monsieur Joseph\". Il dramma \"Monsieur Joseph\" venne scritto in lingua tedesca nel 2003 e tradotto in italiano e francese.\nNel 2007 usc\u00ec il dramma \"Feuerland\" (\"Terra del Fuoco\"), che debutt\u00f2 il 14 novembre 2008 al Burgtheater di Vienna e venne pubblicato nello stesso anno da Suhrkamp Verlag.\nIl 1\u00ba aprile 2009, presso il Naturkunde-Museum di Karlsruhe, in collaborazione con il Badischen Staatstheater, come parte della serie di eventi dell'anno di Darwin \u00e8 stata messa in scena la lettura di \"Feuerland\".\nCritiche.\nSu \"B\u00fcchners Tod\" (1972) si afferma: \"Salvatore nella sua opera ha usato del materiale storico, ma vengono in mente i paralleli. La storia diventa un film che brilla attraverso il presente\" (Suhrkamp Verlag). I critici si sono divisi. Hellmuth Karasek ha intitolato la sua recensione apparsa su \"Die Zeit\" del 13 ottobre 1972, \"Muori e merde!\" La ZDF registr\u00f2 l'opera per la televisione, che viene trasmessa ancora oggi sul canale teatrale della ZDF.\nHans Magnus Enzensberger ha scritto nel 1993 nella sua prefazione a \"Waldemar M\u00fcllers moralische Achterbahn. Ein Trailer\": \"Uno straniero, naturalmente! Tutto ci\u00f2 che ci serviva era che uno straniero ci mostrasse il vero tedesco, e che lo facesse in tedesco. Perch\u00e9 Gast\u00f3n Salvatore, cileno di nascita, ma anche un po' italiano, nel corso degli ultimi venti anni \u00e8 stato conosciuto come poeta, drammaturgo, narratore, regista e giornalista tedesco. Ma invece di giocare il tradizionale ruolo dello scrittore esule, come altri immigrati letterari, invece di crogiolarsi degli abusi che avvengono nella sua patria, egli, fin dall'inizio, \u00e8 sempre stato stranamente interessato ai tedeschi.\"\nNel suo discorso in occasione del conferimento a Salvatore del Premio Kleist nel 1991, Enzensberger ha elogiato il suo collega scrittore come un autore il cui \"amore per i tedeschi,\" probabilmente \"in generale rimane non ricambiato,\" e che \"non c'\u00e8 successo che possa aiutarlo a superare tale distanza (... )\".\nVita politica.\nOltre ai suoi studi, Salvatore si \u00e8 impegnato politicamente ed oper\u00f2 insieme a Rudi Dutschke e ad altre strutture, che lo portarono dentro al movimento studentesco della Repubblica Federale Tedesca. Nel 1969 Salvatore e Dutschke vennero incriminati per questo motivo a seguito di pesanti scontri, anche se il processo contro Dutschke venne sospeso a seguito dell'attentato. Gast\u00f3n Salvatore venne condannato a soli nove mesi di prigione senza condizionale. Il giorno della condanna Gast\u00f3n Salvatore fugg\u00ec in Italia e pi\u00f9 tardi a Londra e in Cile.\nAl momento della consegna delle chiavi per l'apertura dell'Hessischen Staatstheater a Darmstadt, il 7 ottobre 1972 Gast\u00f3n Salvatore venne arrestato nelle nuove sale della drammaturgia, poich\u00e9 l'amnistia che era stata emanata dall'allora cancelliere Willy Brandt per i membri condannati del movimento studentesco era applicabile solo ai cittadini tedeschi. Salvatore sugger\u00ec alla polizia di informare il presidente federale Gustav Heinemann, che stava partecipando personalmente alla cerimonia, di questo incidente. Salvatore ricevette prontamente un permesso di lavoro illimitato in Germania."}
{"id": "3648969", "revid": "287204", "url": "https://it.wikipedia.org/wiki?curid=3648969", "title": "Willy Ferrero", "text": "Biografia.\nL'infanzia e i primi successi.\nFiglio di due giocolieri circensi, Vittorio Ferrero e Nerina Moretti, Willy nacque nel 1906 nel Maine e gi\u00e0 da piccolo dimostr\u00f2 la sua capacit\u00e0 nel dirigere un'orchestra. Ebbe modo di farsi conoscere al Trocad\u00e9ro a quattro anni e il 4 novembre 1912 al Teatro Costanzi di Roma.\nLa sua fama sbarc\u00f2 all'estero, in particolare alla corte dello zar Nicola II e del re Giorgio V a Londra, ricevendo molte ricompense e onorificenze. Fu chiamato anche da diversi papi, come Pio X nel 1913 e Benedetto XV nel 1917.\nLa sua precocit\u00e0 musicale fu rafforzata dai ferrei studi all'Universit\u00e0 per la musica e le arti interpretative di Vienna, laureandosi nel 1924.\nCarriera adulta e declino.\nDopo la laurea, Ferrero riprende la sua carriera di direttore d'orchestra in Italia, esibendosi soprattutto al Teatro alla Scala di Milano, ma non replic\u00f2 il successo di cui aveva beneficiato durante l'infanzia: molti ritennero che la causa del suo declino consistesse nei faticosi studi all'universit\u00e0 di Vienna. Riconferm\u00f2 il successo quando si esib\u00ec all'Augusteo di Roma l'8 febbraio 1925 e in seguito in tutta la penisola e oltralpe, toccando le citt\u00e0 di Berlino, Parigi, Londra e Mosca.\nIl suo repertorio comprendeva opere di epoche e stili diversi, Beethoven, Dvo\u0159\u00e1k, Brahms, \u010cajkovskij, Debussy, Ravel e altri compositori. Compose una sinfonia, \"Il mistero dell'Aurora\", una doppia fuga per grande orchestra e musica da camera.\nIl suo successo era ancora notevole nell'Europa orientale, mentre andava scemando altrove, continuando a provare nostalgia per lo stile di direzione dell'infanzia.\nUltimi anni.\nNegli ultimi anni prese parte a diverse attivit\u00e0 pubbliche, diventando anche membro del Consiglio Mondiale della Pace.\nMor\u00ec nel 1954 a causa di una malattia cardiaca. Il suo corpo fu sepolto nel cimitero di Ostia Antica."}
{"id": "3648975", "revid": "633662", "url": "https://it.wikipedia.org/wiki?curid=3648975", "title": "VC-25", "text": ""}
{"id": "3648981", "revid": "585241", "url": "https://it.wikipedia.org/wiki?curid=3648981", "title": "Musica impressionista", "text": ""}
{"id": "3648982", "revid": "729019", "url": "https://it.wikipedia.org/wiki?curid=3648982", "title": "Seilala Sua", "text": ""}
{"id": "3648990", "revid": "392652", "url": "https://it.wikipedia.org/wiki?curid=3648990", "title": "Tamburo da parata", "text": "Il tamburo da parata \u00e8 uno strumento musicale. Questo tamburo \u00e8 simile al rullante, ma con il fusto pi\u00f9 profondo, in alcuni casi decorato in modo particolare, pi\u00f9 adatto a esecuzioni all'aperto nell'ambito di bande militari, fanfare e \"marching band\".\nAnche se non si sa con precisione l'anno della sua vera nascita il tamburo da parata \u00e8 tuttora usato per festeggiamenti tipo fanfare o rievocazioni storiche, esso pu\u00f2 avere diversi colori e diverse dimensioni.\nPu\u00f2 essere realizzato in vari materiali, tradizionali e pi\u00f9 moderni e ne esistono anche versioni prive di cordiera. \u00c8 possibile trovare dei tamburi da parata realizzati con pelli di animale, attraverso le quali il suono esce pi\u00f9 cupo e forte.\nStoria.\nIl tamburo da parata \u00e8 stato uno strumento musicale fra i pi\u00f9 usati gi\u00e0 a partire dal medioevo.\nQuesto strumento veniva inizialmente usato per marce di guerra, sia per dare il tempo ai soldati in cammino che per dare ordini in battaglia, infatti attraverso i vari colpi del tamburo, codificati, i soldati potevano cos\u00ec capire il comando dato anche senza aver sentito l'ordine del loro comandante.\nOggi viene usato ad esempio per dare il tempo agli sbandieratori per le loro acrobazie."}
{"id": "3648991", "revid": "1305772", "url": "https://it.wikipedia.org/wiki?curid=3648991", "title": "Barbier", "text": ""}
{"id": "3648996", "revid": "647919", "url": "https://it.wikipedia.org/wiki?curid=3648996", "title": "Bisiaco", "text": ""}
{"id": "3648999", "revid": "1543377", "url": "https://it.wikipedia.org/wiki?curid=3648999", "title": "Estonia ai Giochi della XXIX Olimpiade", "text": "L'Estonia ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di atleti.\nBeach volley.\nTorneo maschile.\nL'Estonia \u00e8 stata rappresentata dalla coppia formata da Kristjan Kais e Rivo Vesik."}
{"id": "3649000", "revid": "106908", "url": "https://it.wikipedia.org/wiki?curid=3649000", "title": "Germaine Saisset-Schneider", "text": ""}
{"id": "3649009", "revid": "442725", "url": "https://it.wikipedia.org/wiki?curid=3649009", "title": "Teologia Mormone", "text": ""}
{"id": "3649010", "revid": "287204", "url": "https://it.wikipedia.org/wiki?curid=3649010", "title": "Gaston Salvatore", "text": ""}
{"id": "3649011", "revid": "1543377", "url": "https://it.wikipedia.org/wiki?curid=3649011", "title": "Divizia Na\u021bional\u0103 1992-1993", "text": "La Divizia Na\u021bional\u0103 1992-1993 \u00e8 stata la seconda edizione della massima serie del campionato di calcio moldavo disputato tra il 22 agosto 1992 e il 26 giugno 1993 e concluso con la vittoria dello Zimbru Chi\u0219in\u0103u, al suo secondo titolo. Fu la prima edizione riconosciuta dalla UEFA.\nFormula.\nA partire da questa edizione la stagione sportiva si svolse a tra l'autunno e la primavera per uniformarsi agli altri campionati dell'Europa centro-meridionale.\nIl campionato pass\u00f2 da 12 a 16 squadre che si incontrarono in un girone all'italiana per un totale di 30 giornate. La squadra campione fu qualificata alla UEFA Champions League 1993-1994 mentre le ultime due classificate retrocedettero in Divizia A.\nIl \"Constructorul Chi\u0219in\u0103u\" cambi\u00f2 nome in \"Constructorul-Agro Chi\u0219in\u0103u\" mentre il \"Dinamo Codru Chi\u0219in\u0103u\" divent\u00f2 \"Dinamo Chi\u0219in\u0103u\".\nClassifica.\nLegenda:\nNote:"}
{"id": "3649013", "revid": "599013", "url": "https://it.wikipedia.org/wiki?curid=3649013", "title": "Guido Burgstaller", "text": "Carriera.\nClub.\nDebutta in Fu\u00dfball-Bundesliga il 17 luglio 2009 nella vittoria per 3-1 contro l'Austria K\u00e4rnten. Il 9 gennaio 2017 lo Schalke, in seguito all'infortunio di Huntelaar, preleva il calciatore del Norimberga.\nIl 30 settembre 2020 viene acquistato a zero dal .\nStatistiche.\nPresenze e reti nei club.\n\"Statistiche aggiornate al 30 maggio 2020.\""}
{"id": "3649014", "revid": "729019", "url": "https://it.wikipedia.org/wiki?curid=3649014", "title": "Tranvia Monza-Barzan\u00f2-Oggiono", "text": "La tranvia Monza-Barzan\u00f2-Oggiono era una linea tranviaria interurbana, esercita a vapore, che collegava la citt\u00e0 di Monza alle aree collinari della Brianza orientale.\nStoria.\nCon istanza avanzata il 26 luglio 1878 alla Deputazione provinciale, l'ingegner Guido Del Maino avanz\u00f2 richiesta di concessione per una \"trenovia\", come ai tempi venivano talora chiamate le tranvie, che da Monza avrebbe raggiunto Barzan\u00f2 percorrendo la strada provinciale di Lecco.\nIl Del Maino costitu\u00ec dunque la Societ\u00e0 Anonima per il Tramway Monza-Casatenovo-Monticello-Barzan\u00f2 (MCMB), il cui capitale costituito da 3400 azioni da lire 250 cadauna, alla quale venne affidata la concessione per la costruzione e l'esercizio della tranvia il 13 febbraio 1879. La linea venne aperta da Monza ad Arcore il 5 ottobre 1879, e da Arcore a Barzan\u00f2 il 27 marzo 1880.\nNel 1881 la linea venne connessa alla diramazione Monza-Brugherio della tranvia Milano-Vimercate, rispetto alla quale fu istituito il servizio cumulativo.\nPer l'ulteriore prolungamento fino a Oggiono, ai tempi denominata \"Oggionno\", si dovette aspettare il 28 gennaio 1902.\nAll'asperit\u00e0 del tracciato, che imponeva costi di esercizio particolarmente elevati, si aggiunse nel 1911 l'apertura della linea ferroviaria Monza-Molteno-Oggiono, con un tracciato parallelo a quello della tranvia, posto pi\u00f9 ad ovest, che caus\u00f2 una forte perdita di traffico; per tali ragioni la tranvia venne chiusa nel 1915 e definitivamente soppressa il 31 gennaio 1917 nonostante i comuni attraversati, e in particolare Casatenovo avessero chiesto il ripristino della linea elaborando progetti che prevedevano anche l'elettrificazione e il prolungamento fino a Lecco.\nCaratteristiche.\nPer la conformazione del tracciato, soprattutto nella parte pi\u00f9 prossima a Como, la linea presentava caratteristiche simili a quella di una ferrovia di montagna, con rampe di pendenza superiore al 36 per mille.\nLa lunghezza complessiva del tracciato fra Monza e Barzan\u00f2, armato con rotaie da 36\u00a0kg/m, secondo il progetto originario risultava di 20,461\u00a0km.\nIl tratto da Barzan\u00f2 a Oggiono misurava 12,1\u00a0km, portando la lunghezza totale della linea da Monza a Oggiono a 31,5\u00a0km, di cui 13,5 su strade provinciali, 5,5 comunali e 12,5\u00a0km in sede propria.\nPercorso.\nSuperato il centro di Monza, dove aveva percorso in comune con le linee per Concorezzo-Trezzo-Bergamo e per Brugherio-Milano, la linea volgeva a nord est e, mantenendosi parallela alla ferrovia Milano-Lecco, serviva la frazione monzese di La Santa e il comune di Villa San Fiorano, che nel 1929 sarebbero stati poi fusi nella localit\u00e0 Villasanta.\nOltrepassata la ferrovia Monza-Molteno e servita la stazione di Arcore, la tranvia piegava verso nord ovest giungendo a Peregallo e Lesmo ove, oltrepassata la ferrovia Seregno-Bergamo in prossimit\u00e0 della fermata ferroviaria, veniva impegnata la strada provinciale per Casatenovo; Campofiorenzo e California erano superate mediante un tratto in forte pendenza.\nA Monticello la linea saliva sino alla Molinata dove veniva incrociata la strada per Vigano e, dopo aver servito Torrevilla, raggiungeva l'originario capolinea di Barzan\u00f2.\nDa qui, il prolungamento attivato nel 1902 proseguiva ulteriormente verso nord servendo i comuni di Barzago, Castello Brianza e Dolzago, per giungere infine a Oggiono.\nInstallazioni quali piattaforma girevole, carrello trasbordatore e rifornitore di acqua erano presenti presso le stazioni di Monza e Barzan\u00f2.\nMateriale rotabile.\nSulla tranvia prestarono servizio sette locomotive a vapore tranviarie costruite tra il 1879 e il 1903.\nCompletavano la dotazione della linea 21 carrozze a due assi e 19 carri merci."}
{"id": "3649017", "revid": "729019", "url": "https://it.wikipedia.org/wiki?curid=3649017", "title": "Spruce", "text": " \nSpruce (che significa \"peccio\") \u00e8 un'isola dell'arcipelago Kodiak, nel golfo dell'Alaska, (USA). Si trova al largo della punta nord-est dell'isola Kodiak. Amministrativamente appartiene al Borough di Kodiak Island; ha 242 abitanti, che risiedono quasi tutti nella cittadina di Ouzinkie nella parte sud-ovest dell'isola.\nStoria.\nDal 1808 al 1818, Spruce fu l'eremo di San Germano dell'Alaska, considerato il santo patrono della Chiesa ortodossa in America.\nIl nome viene dal russo \"Ostrov Yelovoi\" pubblicato nel 1805 da Lisjanskij; in russo viene tuttora chiamata \"Elovyj ostrov\" (\u0415\u043b\u043e\u0432\u044b\u0439 \u043e\u0441\u0442\u0440\u043e\u0432), da \"\u0435\u043b\u044c\" che significa peccio, come il termine inglese \"spruce\"."}
{"id": "3649020", "revid": "149727", "url": "https://it.wikipedia.org/wiki?curid=3649020", "title": "Tranvia Monza-Oggiono", "text": ""}
{"id": "3649021", "revid": "72396", "url": "https://it.wikipedia.org/wiki?curid=3649021", "title": "Adolphe Ferri\u00e8re", "text": "Biografia.\nGiovanissimo cominci\u00f2 a coltivare una grande variet\u00e0 di interessi, tra i quali quelli pedagogici. Nel 1899 insieme ad altri studiosi cre\u00f2, come centro coordinatore di iniziativie educative, l'Ufficio Internazionale delle Scuole Nuove, i cui compiti vennero poi assunti dall'Ufficio Internazionale dell'Educazione, che \u00e8 ancor oggi il maggior centro europeo di formazione pedagogica e scolastica.\nNel 1921 fond\u00f2 con altri, a Calais, la Lega internazionale per le scuole nuove, che coordin\u00f2 i movimenti di rinnovamento educativo del mondo intero. A lui si deve la diffusione del termine scuola attiva, che fu usato per la prima volta nel 1917 da un altro pedagogista della scola di Ginevra, Pierre Bovet. Le basi teoriche della pedagogia di Ferri\u00e8re rivelano un certo eclettismo, che comprende posizioni filosofiche legate a quelle di Rousseau, Bergson e Dewey. Nelle sue opere si svolgono concezioni diverse intorno ai tre fondamenti:\nL'interesse si sviluppa diversificandosi nelle varie et\u00e0, secondo un ritmo ed uno svolgimento propri di tutti gli individui. Attraverso questo sviluppo il bambino conquista la sua autonomia, a patto che possa esprimere attitudini e capacit\u00e0 spontanee individuali nell'ambito di attivit\u00e0 sociali: soltanto la partecipazione attiva alla vita del gruppo e della comunit\u00e0 lo mette in grado di assumere iniziative responsabili.\nLe suddette affermazioni trovano spazio in quelle che \"Adolphe Ferri\u00e8re\" definisce \"leggi dell\u2019evoluzione psicologia\" alle quali l\u2019insegnante si deve attenere per rispondere ai bisogni del bambino. Queste sei leggi nel dettaglio sono : \n1.\"La legge dello slancio vitale e spirituale\" : il gi\u00e0 citato \"slancio vitale\" del bambino corrisponde alla sua esigenza di creazione e innovazione; dunque va lasciato fruttificare attraverso l\u2019attivit\u00e0 spontanea, liberando il bambino da ogni imposizione ad eccezione di quella riguardante il rispetto verso il prossimo.\n2.\"La legge del progresso\" : bisogna evitare che il bambino si disinteressi allo studio, perci\u00f2, \u00e8 necessario rispettare i ritmi che sono propri della sua et\u00e0 evitando di riempirlo di nozioni astratte e premature.\n3.\"La legge biogenetica\" : la natura risulta essere l\u2019ambiente ottimale per una crescita sana del fisico e della mente del bambino, per questo va promossa l\u2019interazione con essa attraverso esperienze come il giardinaggio, le escursioni o l\u2019allevamento. \n4.\"La legge dell\u2019interesse e dello sforzo\" : l\u2019\"interesse\" e lo \"sforzo\" non vanno separati. L\u2019interesse, governato dalla volont\u00e0, implica uno sforzo che permette di sapersi adattare a tutti gli imprevisti. Questa sincronia tra interesse e sforzo viene definita \"lavoro\". Esso viene apprezzato dal bambino nel momento in cui ne trae i frutti.\n5.\"La legge dell\u2019autonomia\" : gli insegnanti hanno il compito di indirizzare il bambino a ragionare in maniera autonoma evitando l\u2019utilizzo esclusivo delle espressioni dei libri e dei docenti stessi. L\u2019autonomia scolastica rappresenta per Ferri\u00e8re un risveglio tridimensionale : al senso critico, alla ragione autonoma e alla volont\u00e0 cosciente. \n6.\"La legge della progressione\" : questa legge mette in luce il cambiamento degli interessi del bambino in base all\u2019et\u00e0. Questi interessi si possono classificare in cinque gruppi : \n- et\u00e0 prescolare 4-6 anni : interesse per il gioco (interessi disseminati);\n- et\u00e0 della scuola elementare 7-9 anni : prima sperimentazione del mondo (interessi immediati);\n- 10 -12 anni : introduzione di personaggi e fatti storici attraverso monografie che permettono l\u2019apprendimento attivo delle diverse culture. (interessi specializzati concreti);\n- 13-15 anni : studio semantico dell\u2019uomo e della natura (interessi astratti semplici);\n16-18 anni : esercitazioni sul talento del ragazzo (interessi astratti complessi).\nTali iniziative, nella pratica scolastica, si concretano nelle forme dell'autogoverno e sorgono soprattutto in connessione con le attivit\u00e0 manuali. Vi \u00e8 quindi nel pensiero di Ferri\u00e8re l'ideale di impostazione democratica, ideale che si rafforz\u00f2 poi in relazione alle vicende storiche del Novecento.\nAstrologia.\nIn seguito alla sua relazione con l'astrologo svizzero Karl Ernst Krafft, Adolphe Ferri\u00e8re si consacr\u00f2 a partire dal 1923 e fino alla fine della sua vita all'applicazione dell'astrologia alla sua tipologia, col nome di \u00ab typocosmie \u00bb, un'impresa che lo fece mettere in disparte dal mondo accademico.\nOpere.\nIn molti casi queste opere furono tradotte in italiano."}
{"id": "3649024", "revid": "120630721", "url": "https://it.wikipedia.org/wiki?curid=3649024", "title": "Fiordaliso (azienda)", "text": "Fiordaliso (per un periodo chiamata anche Nuova Fiordaliso) \u00e8 una casa editrice italiana con sede a Roma.\nLa Fiordaliso, insieme all'Associazione Guide e Scouts Cattolici Italiani (AGESCI) e 17 cooperative regionali, riunite in una rete chiamata Scout Shop, produce e distribuisce prodotti di diverso tipo per attivit\u00e0 scout:\nLa Fiordaliso realizza questi prodotti secondo principi etici.\nIl sistema costituito dalla Fiordaliso e dalle 17 cooperative regionali, con i loro 42 punti vendita, d\u00e0 lavoro a circa 100 persone."}
{"id": "3649028", "revid": "149727", "url": "https://it.wikipedia.org/wiki?curid=3649028", "title": "Tranvia Monza-Casatenovo-Barzan\u00f2", "text": ""}
{"id": "3649029", "revid": "38120", "url": "https://it.wikipedia.org/wiki?curid=3649029", "title": "Nuova Fiordaliso", "text": ""}
{"id": "3649031", "revid": "125810628", "url": "https://it.wikipedia.org/wiki?curid=3649031", "title": "Associazione Del Calcio Di Vicenza 1912-1913", "text": "Questa voce raccoglie le informazioni riguardanti l'Associazione del Calcio in Vicenza nelle competizioni ufficiali della stagione 1912-1913."}
{"id": "3649041", "revid": "287204", "url": "https://it.wikipedia.org/wiki?curid=3649041", "title": "Augusto Ferri", "text": "Segu\u00ec dapprima le orme del padre ottenendo dopo di lui l'incarico al Th\u00e9\u00e2tre Italien di Parigi nel 1851. Trasferitosi a Madrid nel 1857 in compagnia di altri due pittori, divenne ben presto lo scenografo pi\u00f9 ammirato della Spagna. Grazie ad una vasta opera di rinnovamento, port\u00f2 il teatro spagnolo ad un livello europeo. Nel 1870 lasci\u00f2 la Spagna e, dopo aver collaborato alcuni anni col padre, nel 1875 si ritir\u00f2 a Bologna, dedicandosi esclusivamente alla pittura.\nBiografia.\nFiglio dello scenografo, pittore ed architetto Domenico Ferri e di Clementina Nicoli, fu avviato alla pittura dal padre che, allora attivo e affermato a Parigi come \"peintre d\u00e9corateur\", lo fece studiare all'Acad\u00e9mie des beaux-arts, dove il ragazzo rivel\u00f2 presto un'inclinazione per la scenografia cos\u00ec spiccata che nel 1851, a soli ventidue anni, pot\u00e9 sostituire il padre nell'incarico di scenografo al Th\u00e9\u00e2tre Royal Italien.\nQuello stesso anno, infatti, Domenico Ferri fu chiamato a Torino da Vittorio Emanuele II con le mansioni di insegnante all'Accademia Albertina, di ornatista e di architetto dei regi palazzi. Grazie alla presenza paterna in seno alla Direzione generale dei teatri torinesi, il giovane Augusto ottenne contratti da scenografo presso il Teatro Regio di Torino mentre ancora lavorava a Parigi. Dapprima, dalla stagione 1852-1853 fino 1855, il suo nome figur\u00f2 nel cartellone del Regio accanto a quelli di Angelo Moja e di Luigi Vacca (artisti sostenuti dall'autorevolezza di Pelagio Palagi), ma dalla stagione 1855-1856 fino al 1860, declinando reputazione e salute del Palagi (morto appunto nel 1860), comparve come unico responsabile degli allestimenti. In realt\u00e0, spesso si tratt\u00f2 di repliche mascherate di lavori precedenti con utilizzo di scenari gi\u00e0 esistenti e con l'aggiunta solo di qualche apparato decorativo nuovo. In quegli anni risultano sue collaborazioni anche con il Teatro Nuovo di Viterbo e con il teatro Apollo di Roma.\nNel 1857 Augusto Ferri lasci\u00f2 Parigi e, pur continuando a collaborare con il Regio di Torino, si trasfer\u00ec a Madrid, dove aveva accettato un contratto con il Teatro Real succedendo ad Eusebio Lucini e portando con s\u00e9 altri due scenografi italiani, il vicentino Giovanni Busato e il piemontese Bernardo Bonardi, gi\u00e0 collaboratori suoi e del padre a Parigi. Fu proprio a Madrid che l'artista bolognese conobbe il successo e la popolarit\u00e0 con i suoi allestimenti innovativi rispetto alla tradizione classica del Lucini e ispirati piuttosto a quel lirismo romantico ed espressivo che si andava allora diffondendo e derivatogli dallo stile paterno, valorizzato peraltro da un uso personale e intenso della luce e dei colori. Negli anni seguenti i tre artisti italiani guidati dal Ferri lavorarono non solo per il Real di Madrid, ma anche nei maggiori teatri di Madrid e dell'intera Spagna, creando cos\u00ec i presupposti per una trasformazione della scenografia spagnola che, sul finire dell'Ottocento, si evolver\u00e0 \u00abverso un naturalismo romantico denso di fantasiose trovate sceniche e di accesi cromatismi pittorici\u00bb."}
{"id": "3649044", "revid": "287204", "url": "https://it.wikipedia.org/wiki?curid=3649044", "title": "Tram STEL serie 110-115", "text": "Le vetture serie 110 \u00f7 115 della STEL, poi passate all'ATM di Milano, erano una serie di elettromotrici progettate per il traino di treni locali sulle tranvie interurbane milanesi.\nStoria.\nCostruite nel 1935 dalla Breda, le motrici serie 110 \u00f7 115 erano caratterizzate da un'elevata capacit\u00e0 di accelerazione, utile nel caso di servizi con fermate ravvicinate.\nPoste in servizio sulla linea Milano-Monza, dove effettuavano i treni locali da Milano a Sesto San Giovanni, potevano essere accoppiate negli orari di punta alle 4 rimorchiate numerate da 307 a 310, fornite nello stesso periodo dalla Breda. Nonostante ci\u00f2, furono le prime vetture, costruite dalla STEL, a non avere l'intercomunicazione, visto che il controllore poteva passare rapidamente da un vagone all'altro.\nA seguito della soppressione della linea Milano-Monza nel 1966, alcune unit\u00e0 furono trasferite ed utilizzate sulla linea Milano-Carate, con il compito di effettuare i treni pi\u00f9 leggeri, oltre al servizio locale per Milanino. \nA met\u00e0 anni '80 tutte le unit\u00e0 furono progressivamente accantonate, in alcuni casi vendute a privati che le hanno poi demolite, eccetto la 114, che rimase confinata a svolgere come ultimo incarico le corse di morbida sul Milanino fino agli anni novanta. Nel frattempo venne dotata di nuovi pantografi monobraccio in sostituzione dei vecchi trolley. \nAd oggi, l'unit\u00e0 114 risulta ancora esistente, seppur accantonata in cattive condizioni all'interno del dismesso deposito di Desio.\nLivree.\nLe vetture entrarono in servizio nella livrea bianco gesso tipica dei mezzi STEL. Con il passaggio all'ATM, le vetture assunsero una colorazione a due toni di verde simile a quella dei tram urbani, ma con un caratteristico disegno frontale \"a scudo\".In periodo bellico il tetto era scuro, ma nel secondo dopoguerra esso venne ricolorato con il tono di verde pi\u00f9 chiaro della vettura, quello posto nella parte superiore. Nel 1986 la 114, ultima Breda ancora in servizio, ricevette la livrea \"arancio ministeriale\" con banda nera."}
{"id": "3649045", "revid": "287204", "url": "https://it.wikipedia.org/wiki?curid=3649045", "title": "The Father - Il padrino dei padrini", "text": "The Father - Il Padrino dei Padrini \u00e8 un romanzo scritto da Vito Bruschini nel 2009 che narra le vicende del Principe Ferdinando Licata, potente uomo della citt\u00e0 di Salemi, in Sicilia, durante il periodo fascista e della sua fuga negli Stati Uniti per sfuggire alle camicie nere.\nCuriosit\u00e0.\nIl regista Giuseppe D'Alatri ha acquistato i diritti cinematografici del libro."}
{"id": "3649050", "revid": "149727", "url": "https://it.wikipedia.org/wiki?curid=3649050", "title": "Tram ATM serie 110-115", "text": ""}
{"id": "3649051", "revid": "3115", "url": "https://it.wikipedia.org/wiki?curid=3649051", "title": "Baldassarre Ferri", "text": "Biografia.\nBambino prodigio (era cantore gi\u00e0 intorno ai 10 anni), si acquist\u00f2 ben presto una straordinaria fama per l'estensione della sua voce, per la sua personale tecnica respiratoria e per il fascino delle sue interpretazioni drammatiche. Si pu\u00f2 considerare il primo vero divo fra i castrati.\nConteso dalle principali corti d'Europa, si guadagn\u00f2 una stima unanime, unendo al prestigio della sua carriera artistica una vita spesa interamente per la musica.\nRicchissimo, lasci\u00f2 tutti i suoi averi alla fondazione di un istituto di beneficenza e il rimpianto della sua arte presso i maggiori musicisti del tempo, che perdevano con lui uno dei maggiori interpreti delle loro melodie.\nRousseau nel Dictionnaire de Musique cos\u00ec lo ricorda: \u00abAscendeva e discendeva d'un fiato solo due ottave complete, trillando continuamente su tutte le note della scala cromatica con tale intonazione che se improvvisamente si suonava la nota corrispondente a quella emessa da lui, sia diesis che bemolle, ne risultava l'accordo, con tale perfezione da meravigliare l'auditorio.\u00bb"}
{"id": "3649053", "revid": "3535", "url": "https://it.wikipedia.org/wiki?curid=3649053", "title": "Fogli di montaggio", "text": ""}
{"id": "3649055", "revid": "99237551", "url": "https://it.wikipedia.org/wiki?curid=3649055", "title": "Carcerando", "text": "Un carcerando \u00e8 una molecola ospitante che intrappola completamente il suo ospite in modo da non permetterne la fuga persino ad elevate temperature. Questo tipo di molecola \u00e8 stata descritta la prima volta da Donald J. Cram nel 1985. I complessi formati da un carcerando con molecole ospiti imprigionate in modo permanente sono chiamati \"carceplessi\". \nDi contro, gli emicarcerandi consentono alle molecole ospiti di entrare e uscire dalla cavit\u00e0 ad elevate temperature ma formeranno complessi stabili a temperatura ambiente. I complessi formati da un emicarcerando e dagli ospiti sono chiamati \"emicarceplessi\".\nReattivit\u00e0 degli ospiti legati.\nCram ha descritto l'interno del composto che funge da contenitore come la \"fase interna\" nella quale \u00e8 possibile osservare una reattivit\u00e0 radicalmente differente. Egli ha utilizzato un emicarcerando per isolare il composto antiaromatico ciclobutadiene, altamente instabile, a temperatura ambiente. L'emicarcerando stabilizza gli ospiti all'interno della sua cavit\u00e0 prevenendo la loro reazione con altre molecole.\nSintesi.\nI carcerandi di prima generazione sono basati su emicarcerandi resorcinarenici con 4 sostituenti alchilici sul bordo superiore e 4 sostituenti reattivi sul bordo inferiore. L'accoppiamento di entrambi gli emicarcerandi ha luogo attraverso un gruppo distanziatore. Nella pubblicazione originale di Cram del 1985 vengono fatti reagire due differenti emicarcerandi, uno con gruppi reattivi clorometilici (-CH2Cl) e uno con gruppi reattivi tiometilici (-CH2SH) che danno una sostituzione nucleofila con un gruppo distanziatore dimetilsofuro (-CH2SCH2-) risultante. In questo esperimento gli ospiti erano le specie gi\u00e0 presenti nel mezzo di reazione quali argon e dimetilformammide.\nIn un'altra configurazione i 4 gruppi funzionali del bordo inferiore sono aldeidi che condensano con 1,2-fenilendiammina dando le corrispondenti diimmine. I quattro gruppi distanziatori che connettono le due sfere sono adesso molto pi\u00f9 lunghi e conseguentemente la cavit\u00e0 interna \u00e8 molto pi\u00f9 grande. I composti intrappolati nella cavit\u00e0 sono trattenuti attraverso \"legame costrittivo\". Essi possono esseri introdotti semplicemente riscaldando in solvente puro come esaclorobutadiene. L'emivita del processo inverso \u00e8 di 3,2 ore a 25 \u00b0C in CDCl3 tramite analisi NMR. Il ferrocene pu\u00f2 essere introdotto riscaldando con l'emicarcerando in un solvente di grosse dimensioni quale l'ossido di tripiperidilfosfina. L'emivita per il rilascio del ferrocene \u00e8 di 19,6 ore a 112 \u00b0C.\nCarcerandi di grosse dimensioni.\nLa cavit\u00e0 interna di un carcerando pu\u00f2 arrivare a 1,7 nm3 quando sei emicarcerandi formano un singolo composto ottaedrico. Ci\u00f2 \u00e8 realizzato attraverso la chimica covalente dinamica in una condensazione \"one-pot\" di 6 equivalenti di tetraformil calixarene e 12 equivalenti di etilendiammina in presenza di acido trifluoroacetico come catalizzatore in cloroformio a temperatura ambiente, seguita dalla riduzione dei legami immidici con boroidruro di sodio."}
{"id": "3649056", "revid": "22475", "url": "https://it.wikipedia.org/wiki?curid=3649056", "title": "Tram STEL serie 93-96", "text": "Le vetture serie 93 \u00f7 96 della STEL, poi passate all'ATM di Milano, erano una serie di elettromotrici costruite dalla OM nel 1930, per l'utilizzo sulle tranvie interurbane milanesi.\nLe elettromotrici riprendevano il disegno della cassa delle vetture \"Desio\" e \"Reggio Emilia\", ma a differenza di quelle avevano struttura metallica anzich\u00e9 in legno.\nFurono le prime elettromotrici ad essere equipaggiate con l'avviamento automatico e, all'epoca della costruzione, erano le pi\u00f9 potenti del parco STEL.\nFurono costruite in 4 unit\u00e0, divise in 2 sottoserie, al fine di sperimentare diverse soluzioni tecniche: le unit\u00e0 93 e 94 furono poste al traino dei treni locali sulla linea Milano-Varedo; le 95 e 96, pi\u00f9 potenti, dei diretti sulla linea Milano-Monza.\nLa motrice 96 fu ceduta nel 1985 alla San Francisco Municipal Railway; venduta nel 2003 all'Issaquah Valley Trolley Museum, dal 2016 \u00e8 di propriet\u00e0 dell'Oregon Electric Railway Museum."}
{"id": "3649061", "revid": "121019995", "url": "https://it.wikipedia.org/wiki?curid=3649061", "title": "Elogio dell'imperfezione", "text": "Elogio dell'imperfezione \u00e8 l'autobiografia di Rita Levi-Montalcini.\nLa sua esperienza umana e scientifica, unita a quella delle persone incontrate ed amate, i successi e gli insuccessi professionali costituiscono tutto il filone narrativo del libro, che si presenta come un bilancio dell'operato dell'Autrice. In esso, la celebre neuro-scienziata mette in evidenza come il progresso scientifico ed intellettuale nascono dal momento in cui si riconoscono i propri errori: per capirli, studiarli, ammetterli senza pudore e magari risolverli. Appellarsi alla propria onest\u00e0 ammettendo di aver sbagliato \u00e8 un chiaro indice di maturit\u00e0. L'imperfezione come tappa obbligata per giungere alla meta. L'imperfezione, cos\u00ec consona alla natura umana, merita perci\u00f2 un elogio. Ampio spazio \u00e8 dedicato alla scoperta del Nerve growth factor (NGF), agli studi che hanno consentito alla scienziata di ricevere il Premio Nobel per la Medicina e agli anni bui del regime nazista, mentre nelle ultime pagine del libro, l'autrice, scrive una specie di lettera a Primo Levi.\nDal racconto autobiografico \u00e8 stato tratto, nel 2000, un documentario omonimo per la regia di Virgilio Tosi.\nEredit\u00e0 ed ambiente.\nIl libro si apre con un'ampia citazione del pittore Giorgio De Chirico sulla citt\u00e0 di Torino, la citt\u00e0 \"monarchica, fluviale e regolare\", nella quale Rita Levi-Montalcini cresce e studia. Nasce in una famiglia ebraico-sefardita di cultura raffinata ma tradizionalista, dominata dalla figura di un padre (Adamo) tanto affettuoso quanto autoritario. La sua volont\u00e0 esige dalle figlie (Rita, Paola e Anna) incondizionata obbedienza dovendo sottostare ad una rigida educazione vittoriana che non crei conflitti tra il loro ruolo di future mogli e madri e le esigenze di una possibile carriera professionale. Sebbene i rapporti con il padre risentano di una certa difficolt\u00e0 di comunicazione, differentemente dalla sorella Paola Levi-Montalcini, la scienziata eredita da questi, il quale la chiamava affettuosamente \"sensitiva\", la dedizione al lavoro e la seriet\u00e0, nonch\u00e9 una concezione prettamente laica della vita, che la porta fin dall'infanzia a dichiararsi pubblicamente \"una libera pensatrice\", suscitando grande stupore tra i suoi compagni, i quali mai avevano udito una simile espressione. La religione ebraica, con i suoi riti stantii e annuali ricorrenze liturgiche, non \u00e8 vista di buon occhio dal padre, ritenendola un ostacolo alla libert\u00e0 di pensiero e un pericoloso strumento di potere in mano al clero.\nLa difficolt\u00e0 di essere donna la porta a scontrarsi con il padre circa la volont\u00e0 di intraprendere gli studi alla Facolt\u00e0 di Medicina. scrive l'autrice. I tempi vittoriani relegano, infatti, le ambizioni di una donna esclusivamente al mondo familiare, e il destino di Rita Levi-Montalcini sembrava essere segnato. La determinazione le consent\u00ec di ribellarsi al dogmatismo e bigottismo sociale, infondendole il coraggio di ribellarsi al padre. Con l'aiuto del maestro Lobetti-Bodoni e insieme alla cugina Eugenia Sacerdote de Lustig, riusc\u00ec a colmare con studio e sacrifici le carenze nelle materie scientifiche e letterarie e a prepararsi eccellentemente per gli esami di ammissione alla facolt\u00e0 della sessione autunnale. Entrambe superarono a pieni voti gli esami che permisero loro di accedere al \"solenne anfiteatro dell'Istituto anatomico della facolt\u00e0 di medicina \"(Rita Levi-Montalcini \u2013 \"Elogio dell'imperfezione\") dell'Universit\u00e0 di Torino. La Levi-Montalcini si laure\u00f2 a pieni voti sotto la guida dell\u2032istologo Giuseppe Levi, convinto antifascista e coraggioso oppositore del regime di Mussolini, con gli amici e colleghi Salvador Luria e Renato Dulbecco, durante la sessione estiva del 1936. Lo spirito antisemita diffusosi tra la popolazione la convinse ad accettare la proposta di proseguire le ricerche di neurologia presso l'universit\u00e0 di Bruxelles, offertale dal professore Laruelle: era l'inizio di un lungo viaggio che avrebbe portato la ricercatrice a viaggiare continuamente.\nNella biografia, l'autrice fa spesso cenno alle sorti dei suoi pi\u00f9 cari colleghi, divenuti parte fondamentale della sua esistenza, tra i quali Renato Dulbecco, Rodolfo Amprino, Gigi Magri, Cornelio Fazio, Salvador Luria. Alla minuziosa descrizione degli esperimenti e delle ricerche condotte si intrecciano le vicende personali della donna, come la frequentazione di un ragazzo, Germano, che le aveva manifestato il desiderio di sposarla, progetto fallito a causa della promulgazione del decreto-legge del 17 novembre che vietava i matrimoni fra ebrei e membri della razza ariana. Dalle poche righe dedicate a tale giovane traspare il forte desiderio di indipendenza della Levi-Montalcini, restia a legami sentimentali e matrimoniali.\nL'esperienza della guerra e la permanenza negli Stati Uniti.\nAgli albori dell'annunciata e temuta seconda guerra mondiale, nemmeno giornali e riviste sino ad allora rimasti politicamente neutrali, come \"la Stampa\", mostrarono piet\u00e0 per gli Ebrei e tutti coloro definiti semiti. Voci fioche di dissenso emergevano dalle pagine dei quotidiani, come quella dell'editore Ettore Ovazza, suscitando lo sdegno di chi era stato colpito dalle leggi di restrizione imposte da Mussolini, a seguito della vittoria in Etiopia. E mentre alcuni Ebrei affrontavano con distacco la campagna antisemita, il regime fascista colpiva tutti coloro sospettati di sovversione, come Mario Levi, fermato alla frontiera svizzera con una valigia colma di volantini che istigavano il popolo italiano contro il governo del Duce. Si ricorda, inoltre, il \u00abcaso Matteotti\u00bb, politico socialista e antifascista italiano.\n Il 14 luglio del 1938 usc\u00ec su tutti i quotidiani il manifesto firmato da dieci scienziati italiani, nel quale si dichiarava che gli ebrei non appartenevano alla \"razza italiana\"; tra questi spiccavano nomi noti: il fisiologo Sabato Visco e l'endocrinologo Nicola Pende.\nDopo aver portato a termine una ricerca in collaborazione con Fabio Visintini, che integrava le competenze di neurologia e neurofisiologia, nel marzo del 1939 la Levi-Montalcini si trasfer\u00ec in Belgio, dove anche il professor Levi lavorava, presso l'Universit\u00e0 di Liegi; fu in occasione di un viaggio di lavoro in Danimarca che la donna fu informata dello scoppio della guerra a seguito dell'invasione tedesca della Polonia. Furono la determinazione e il coraggio infusi dall'amico Rodolfo Amprino a far riemergere nella giovane ricercatrice il desiderio di portare avanti i suoi esperimenti, nel clima di terrore dei bombardamenti e delle spietate mitragliatrici delle SS. Nella sua piccola stanza, Rita Levi-Montalcini costru\u00ec un laboratorio dove approfond\u00ec gli studi relativi agli embrioni dei polli con la collaborazione di Levi.\nSebbene Mussolini si fosse dimesso, la guerra continuava incessante sotto la guida di Pietro Badoglio, mentre i Nazisti continuavano a colpire e trucidare ebrei, donne, bambini, zingari. Sembrava non ci fosse altra soluzione che partire. La Levi-Montalcini e la sua famiglia si trasferirono a Firenze, dove ella rincontr\u00f2 Levi, e insieme poterono continuare le ricerche interrotte. Al termine della guerra, la Levi-Montalcini, rimpossessatasi della sua identit\u00e0, torn\u00f2 a Torino con i suoi, progettando di trasferirsi negli Stati Uniti, sotto invito di Viktor Hamburger, molto ammirato dalla scienziata.\nIl 19 settembre del 1947 Rita Levi-Montalcini part\u00ec alla volta di St. Louis. La permanenza, che lei aveva programmato sarebbe durata circa un semestre, si rivel\u00f2 piacevolmente pi\u00f9 lunga: trascorsero circa trent'anni dal ritorno nella sua Patria. Inizi\u00f2 subito la collaborazione con Hamburger presso la Washington University. La ricerca portava con s\u00e9 spesso delusione e scoraggiamento, ma Rita Levi-Montalcini, grazie ai consigli dell'amico Luria che la spronava a non demordere, raggiunse importanti traguardi riguardanti la scoperta dei processi evolutivi degli embrioni di pollo. Molti furono gli incontri della Levi-Montalcini, in particolar modo ricorda l'illustre James Dewey Watson e i noti scienziati Sonneborg e Muller. Era il 1950 quando la scienziata, ancora residente nella cittadina di St.Louis, studiando gli effetti che provoca il sarcoma 180 innestato in prossimit\u00e0 dell'arto inferiore di un topo, ovvero accrescimento di fasci e gangli nervosi, diramazione di fibre simpatiche nella parte circostante al tumore, rilascio di fattori umorali che favorivano la differenziazione delle cellule nervose, apriva dinanzi a s\u00e9 il portale di una nuova era per la ricerca, con quello che sarebbe passato alla storia come NGF, Nerve Growth Factor.\nIn un arco di tempo inferiore ad un anno, a ridosso tra il 1952 e il 1953, Rita Levi-Montalcini decise di stabilirsi provvisoriamente a Rio de Janeiro, dove ebbe il piacere di fare la conoscenza del direttore dell'Istituto di biofisica di Rio, Carlos Chagas. Vi arriv\u00f2 il 14 settembre con lo scopo di approfondire i suoi studi di ricerca nel laboratorio l\u00ec stabilito, specializzato nella \"coltura in vitro\". A periodi di incontenibile entusiasmo, se ne alternavano tanti altri di grande delusione e sconforto. Quando fece ritorno a St.Louis, inizi\u00f2 la sua collaborazione con Stanley Cohen, allora giovane biochimico. Insieme, nel 1956, si accorsero che il NGF era contenuto non solo nelle ghiandole salivari di animali, quali i topi, ma anche nel veleno dei serpenti, e nel 1958 giunsero alla conclusione, avvalorata da osservazioni sperimentali, che la privazione di NGF nei suddetti organismi durante i primi stadi di esistenza provocava il progressivo assottigliarsi dei gangli nervosi.\nL'anno successivo la Levi-Montalcini, terminata la collaborazione con Stanley Cohen, si avvalor\u00f2 di quella del medico perugino Pietro Angeletti. Un ricordo particolare \u00e8 riservato ad un suo collaboratore e amico, Fernand J., padre di famiglia morto prematuramente di depressione.\nIl ritorno in Italia.\nIl ritorno della scienziata nel suo Paese nat\u00eco \u00e8 giustificato non solo dal progetto ambizioso di dar vita ad un'unit\u00e0 di ricerca in Italia, convenzionata con la Washington University, presso la quale avrebbe continuato a tenere il corso semestrale di neurobiologia, ma anche dal desiderio di riavvicinarsi alla sua famiglia. Infatti ella stessa scrive:\nNel 1963 Rita Levi- Montalcini decise di stabilire il centro di ricerca nella capitale italiana, Roma, e di comprare un'abitazione l\u00ec, con la speranza che un giorno la madre e la sorella si trasferissero con lei. Purtroppo il 9 ottobre del 1963, a seguito di una caduta che le aveva provocato la rottura del collo del femore, la madre della neuro-scienziata mor\u00ec e la sorella Paola, artista affermata e allieva di Felice Casorati, si trasfer\u00ec con lei a Roma.\nAnche Levi si spense qualche anno dopo, nel 1965, a causa di un carcinoma che aveva colpito il piloro.\nA Roma il progetto riscosse molto successo, sebbene la suddetta si trov\u00f2 ad affrontare problematiche nuove, quali l'amministrazione dei fondi e l'ordine della corrispondenza, e ad usanze differenti da quelle degli Stati Uniti, come l'ossequio tributatole dagli inservienti e dai giovani laureati. Ben presto il CNR, Consiglio Nazionale delle Ricerche, fondato da Adriano Buzzati, gestito allora da Vincenzo Caglioti con il sostegno di Luigi Califano, presidente del Comitato per la biologia e la medicina, nel 1969, decise di trasformare il piccolo Centro di Neurobiologia in un organo ufficiale del CNR denominato LBC, Laboratorio di Biologia Cellulare sotto la direzione della stessa Levi-Montalcini, che incorpor\u00f2 oltre al reparto di neurobiologia altri tre reparti: Biologia Molecolare, Meccanismi di Espressione Genetica e Immunologia.\nLe discrepanze fra il sistema di ricerca italiano e quello statunitense si palesarono ben presto, sebbene la ricerca sul NGF raggiunse l'apice del successo proprio nel continente straniero. La differenza sostanziale che la ricercatrice not\u00f2 a quel tempo tra le due organizzazioni fu lo spirito di squadra che mancava nei laboratori italiani; d'altra parte i ricercatori italiani mostravano profonda passione per il proprio lavoro, accontentandosi di una esigua retribuzione.\nNel 1979 la Levi-Montalcini dovette cedere il posto di dirigente del LBC per una questione di anzianit\u00e0; nonostante ci\u00f2, tutt'oggi, come lei stessa scrive, si delizia nel visitare i laboratori gremiti di ragazzi e ragazze volenterosi.\nIl messaggio per Primo Levi..\n\u00c8 giusto tessere le lodi dell'uomo, fare un elogio della sua imperfezione alla luce della spietata offensiva nazista di cui egli \u00e8 stato l'artefice, il fautore, il demiurgo? \u00c8 proprio questo che spinge l'autrice a fare un'apostrofe al noto autore di \"Se questo \u00e8 un uomo\", Primo Levi. Richiama i versi che Levi cita al suo compagno di cella, poche righe della Divina Commedia, nelle quali Ulisse parla del bisogno di conoscenza che spinge l'uomo a varcare, a superare i limiti che il suo stesso corpo gli impone.:\nInoltre l'autrice ribalta completamente il significato del termine \"messaggio\": nel lessico della scienziata, esso non \u00e8 altro che l'insieme degli &lt;\"agenti chimici che trasmettono informazioni da cellule a cellule&gt;\".\nLa scoperta del NGF.\nIl NGF sconvolge uno dei dogmi scientifici dell'epoca, ovvero che le caratteristiche biologiche degli esseri viventi sono fissate nel corredo genetico e non c'\u00e8 modo di modificarle. Nel 1948, il professor Viktor Hamburger le segnala una lettera del suo ex-allievo Elmer Bueker, dove racconta di una strana reazione di un embrione di pollo quando in esso veniva innestato un tessuto tumorale, il sarcoma 180. Essendo questo il suo naturale campo di ricerca sperimentale, la Levi-Montalcini ripete l'esperimento e si accorge che l'interpretazione data da Bueker \u00e8 completamente sbagliata. C'era qualcosa di misterioso, una sostanza emessa dal tumore, che in qualche maniera faceva proliferare in modo eccezionale le cellule nervose degli embrioni. Nel 1953, accetta un'offerta di lavoro in Brasile, a Rio de Janeiro. Qui riprende l'esperimento sugli embrioni di pollo, questa volta su una coltura in vitro che consente di visionare meglio tutte le variabili, dimostrando come il sarcoma 180 produce gli stessi effetti in una coltura di tessuto nervoso rimossa dall'embrione. Nello stesso anno riesce, insieme a Stanley Cohen, ad isolare il fattore che determina questa crescita, la proteina oggi universalmente nota come NGF (Nerve Growth Factor, fattore di crescita nervoso), riuscendo a svelare la struttura primaria di questa molecola proteica. Sedici anni pi\u00f9 tardi preparano un antisiero specifico che, se somministrato ad animali neonati, provoca la distruzione del sistema simpatico. Per questa scoperta, sar\u00e0 loro assegnato il Premio Nobel per la medicina e la fisiologia nel 1986. Ed \u00e8 cos\u00ec che Rita Levi-Montalcini descrive il cammino tortuoso affrontato negli anni della ricerca:"}
{"id": "3649062", "revid": "767487", "url": "https://it.wikipedia.org/wiki?curid=3649062", "title": "Chema Ant\u00f3n", "text": "Carriera.\nClub.\nAnt\u00f2n entra a far parte delle giovanili del Real Madrid nel 2003, all'et\u00e0 di 14 anni. Quattro anni pi\u00f9 tardi fa il suo debutto professionistico, trascorrendo tre stagioni intere con la squadra B, in Segunda Divisi\u00f3n B. Senza aver ancora debuttato in Liga, appare in panchina in prima squadra nell'ultima partita di Bernd Schuster alla guida dei \"Merengues\", una sconfitta casalinga per 3-4 contro il Siviglia il 7 dicembre 2008; durante la successiva partita, una sconfitta per 0-2 con il Barcellona nel giorno del debutto di Juande Ramos, \u00e8 ancora una riserva non utilizzata. Il 28 luglio 2010 passa al Betis Siviglia, trascorrendo tutta la stagione in Andalusia con la squadra delle riserve, anche con la terza squadra. Nell'estate 2011, dopo un periodo di prova, viene ingaggiato dal Salisburgo. Esordisce in Fu\u00dfball-Bundesliga il 24 luglio 2011, nella vittoria esterna 0-1 contro il Wacker Innsbruck."}
{"id": "3649063", "revid": "666040", "url": "https://it.wikipedia.org/wiki?curid=3649063", "title": "Villa haas", "text": ""}
{"id": "3649065", "revid": "76963", "url": "https://it.wikipedia.org/wiki?curid=3649065", "title": "Ella-Maria Gollmer", "text": "Biografia e carriera.\nA soli otto anni, appare nel video musicale \"When The Children Cry\" di Mark 'Oh. Dopodich\u00e9 ha fatto molti spot pubblicitari. \nNel 2004 ha recitato nella prima stagione di \"Un ciclone in convento\".Nel 2006 ha ottenuto il ruolo di Lily nel telefilm \"Inga Lingstrom - Vickerby per sempre\". Nel 2007 ha interpretato il ruolo di Merry nel film \"La trib\u00f9 del pallone - L'ultimo goal\" e nel 2008 ha recitato in un ruolo importante in \"Die Gr\u00e4fin - The Countess\". Nel 2010 arriva il vero e proprio debutto, recita come \"Jenny, la cugina di Kai\" in \"La banda dei coccodrilli indaga\" che la fa crescere di notoriet\u00e0. L'anno dopo, 2011, Ella-Maria viene ripresa per il terzo e ultimo film \"La banda dei coccodrilli - Tutti per uno\" che presto saranno mandate in onda su Sky Cinema Family."}
{"id": "3649066", "revid": "1632387", "url": "https://it.wikipedia.org/wiki?curid=3649066", "title": "William Ferrel", "text": "A lui si deve l'enunciazione della legge di Ferrel secondo la quale ogni corpo in movimento sulla superficie terrestre subisce uno spostamento (rispetto alla direttrice di marcia) verso destra nell'emisfero boreale e verso sinistra nell'emisfero australe.\nBiografia.\nNato in una famiglia di sei sorelle e due fratelli, William Ferrel trascorse la sua adolescenza nella Contea di Berkeley (West Virginia), nella fattoria che il padre aveva acquistato nel 1829, dando una mano nei lavori. In questi anni nacque la sua passione per i libri. La mattina del 29 luglio 1832 stava andando nei campi quando vide un'eclissi di sole e cap\u00ec che qualcuno doveva averla prevista. Pur non avendo studiato astronomia cerc\u00f2 di fare lo stesso con le prossime eclissi e, dopo due anni di lavoro, fece le sue previsioni per il 1835, che si rivelarono esatte quasi al minuto. Nella libreria di Martinsburg compr\u00f2 un testo di agrimensura e si mise a studiarlo avidamente. In mancanza di tempo libero, dovendo dedicare le ore di luce alla trebbiatura, disegn\u00f2 i suoi diagrammi sulle porte di legno, tracciando cerchi con i rebbi del forcone e linee rette con un solo rebbio, mentre un pezzo di asse gli faceva da righello. Questi disegni incisi sopravvissero alla pioggia e al vento anche quando lui era ormai un eminente scienziato e, ogni volta che ritornava dalla famiglia, andava a rivederli.\nSi iscrisse all'universit\u00e0 con i soldi guadagnati dalla sua attivit\u00e0 di insegnamento e si laure\u00f2 in matematica nel 1844, all'et\u00e0 di 27 anni. Quindi ritorn\u00f2 al suo lavoro di insegnante. Nel 1855 lesse The Physical Geography of the Sea, un libro scritto da Matthew Fontaine Maury, tenente di vascello della Marina degli Stati Uniti. Il testo conteneva tabelle con i dati sui venti, le correnti e le pressioni atmosferiche raccolti in tutto il mondo. L'autore non riusc\u00ec a fornire spiegazioni attendibili circa le cause di tali venti e Ferrel si convinse che, per arrivare a una risposta, avrebbe dovuto utilizzare la geometria. Elabor\u00f2 quindi una propria tesi sul comportamento dei venti, e si avvicin\u00f2 agli studi di meteorologia. Ferrel decise di capire che cosa comportasse per dell'aria in movimento passare su una superficie anch'essa in movimento. Questo lo porter\u00e0 ad enunciare la sua famosa legge: \u00abindipendentemente dalla direzione dell'aria rispetto alla superficie, dalla rotazione terrestre si alza una forza che la deflette verso destra nell'emisfero settentrionale e verso sinistra nell'emisfero meridionale\u00bb.\nFerrel pubblic\u00f2 la sua spiegazione nell'articolo \"An essay on the winds and currents of the ocean\", apparso nel 1856 sul \"Nashville Journal of Medicine and Surgey\" del suo amico dott. William Bowling. Nonostante la rivista non fosse letta da un pubblico di meteorologi, la notizia cominci\u00f2 comunque a filtrare. Prima della sua scoperta, nessuno aveva compreso perch\u00e9 i venti intorno alle tempeste ai fenomeni meteorologici si muovessero in tondo. Ferrel scopr\u00ec le celle convettive che, come tubi, circondano il pianeta generando le fasce di alta pressione sui tropici e sui poli, e le fasce di bassa pressione sull'equatore e sui circoli polari. Aveva quindi scoperto la circolazione generale dell'atmosfera.\nFerrel non cerc\u00f2 mai una posizione accademica o di prestigio, nonostante continuassero ad offrirgliela. Divent\u00f2 membro dell'Accademia nazionale delle scienze, membro aggiunto dell'Accademia americana delle arti e delle scienze, membro onorario delle associazioni meteorologiche di Austria, Gran Bretagna e Germania, e ricevette \"honoris causa\" la laurea e il diploma di dottorato in discipline umanistiche.\nDurante la sua carriera (che ebbe inizio all'et\u00e0 di 40 anni) produsse molti contributi, inventando gli equivalenti matematici che erano efficaci scorciatoie per i calcoli, elabor\u00f2 un nuovo e migliore modo di calcolare il pi greco, calcol\u00f2 il peso della luna e spieg\u00f2 perch\u00e9 Algol fosse una stella pulsante. Quando si ritir\u00f2, all'et\u00e0 di 70 anni, aveva prodotto qualcosa come 3000 pagine di ricerca scientifica.\nAncora oggi, nonostante rimanga relativamente sconosciuto, resta uno dei migliori scienziati americani mai esistiti.\nLegge di Ferrel.\nQuesto spostamento \u00e8 una conseguenza della rotazione terrestre: infatti, come \u00e8 noto, mentre la velocit\u00e0 angolare di ogni punto della superficie terrestre rimane costante, la velocit\u00e0 lineare, conseguente alla rotazione, \u00e8 massima all'equatore e minima ai poli. Procedendo dai poli verso l'equatore un corpo viene quindi a trovarsi in punti dotati di una velocit\u00e0 lineare sempre maggiore e, per la forza apparente di Coriolis, rimane arretrato. L'inverso avviene procedendo dall'equatore verso i poli.\nMa Ferrel scopr\u00ec che l'aria curva anche quando si muove verso est o verso ovest. In altre parole, in qualunque direzione si stia muovendo l'aria relativamente alla superficie terrestre sottostante, la rotazione terrestre far\u00e0 sempre sembrare che l'aria stia girando.\nLa spiegazione del perch\u00e9 l'aria diretta a est o a ovest giri comunque \u00e8 pi\u00f9 difficile da comprendere. Siccome anche la Terra gira da ovest verso est, qualsiasi aria diretta a est godr\u00e0 della rotazione terrestre pi\u00f9 un extra; pi\u00f9 qualcosa ruota in fretta, pi\u00f9 tende a spingersi verso l'esterno per forza centrifuga. Tuttavia, la forza di gravit\u00e0 trattiene l'aria vicino alla superficie, impedendole cos\u00ec di allontanarsi per compiacere la sua rotazione extra. L'unica altra opzione che resta all'aria \u00e8 di spostarsi su un punto in cui la superficie sia pi\u00f9 lontana dall'asse di rotazione. L'aria deve trovare un posto in cui il pianeta sia naturalmente pi\u00f9 \"largo\". Pi\u00f9 ci si avvicina all'equatore, pi\u00f9 la Terra si allarga, e quindi i venti che soffiano verso est si muovono verso l'equatore: verso destra nell'emisfero nord e verso sinistra nell'emisfero sud. Lo stesso principio vale per i venti che soffiano verso ovest. Ora l'aria sta ruotando pi\u00f9 lentamente del pianeta sottostante e quindi deve avvicinarsi all'asse. Siccome l'aria non pu\u00f2 attraversare la superficie terrestre, deve spostarsi su un punto in cui la Terra sia pi\u00f9 \"sottile\". Allontanandosi dall'equatore la Terra si assottiglia, e dunque i venti occidentali abbandonano l'equatore, spostandosi ancora una volta: verso destra nell'emisfero nord e verso sinistra nell'emisfero sud.\nQuesto spiega perch\u00e9 la legge di Ferrel non debba essere semplicemente considerata un fenomeno risultante della forza di Coriolis, in quanto Gustave Gaspard Coriolis, pur avendo pubblicato nel 1836 una serie di equazioni per spiegare come gli oggetti si comportassero in sistemi rotatori teorici, non aveva mai applicato la sua ricerca all'atmosfera, e meno che mai si era immaginato di usarla per i venti.\nFerrel fu anche il primo a capire che all'equatore, dove non agiscono le forze di Coriolis, non possono mai formarsi degli uragani.\nAltre conseguenze della legge di Ferrel sono, per esempio, gli spostamenti che subiscono gli alisei e le correnti marine."}
{"id": "3649067", "revid": "149727", "url": "https://it.wikipedia.org/wiki?curid=3649067", "title": "Tram ATM serie 93-96", "text": ""}
{"id": "3649073", "revid": "729019", "url": "https://it.wikipedia.org/wiki?curid=3649073", "title": "Tranvia Como-Fino-Saronno", "text": "La tranvia Como-Fino-Saronno era una linea tranviaria interurbana, esercita a vapore, che collegava la citt\u00e0 di Como con Saronno.\nLa tranvia rimase in esercizio dal 1880 al 1898, venendo poi trasformata nella ferrovia Saronno-Como.\nStoria.\nSu richiesta avanzata nel 1879 dai signori Felice Rodriguez, Giulio Zerbi, Giacinto Lazzaroni e Angelo Minoretti, la concessione per la costruzione e l'esercizio di una tranvia tra Saronno e Como passante per Fino Mornasco fu accordata lo stesso anno alla Societ\u00e0 Anonima del Tramway Como-Fino-Saronno e Fino-San Pietro Martire, costituita appositamente. Il relativo progetto venne approvato dal Consiglio superiore dei lavori pubblici il giorno 15 novembre.\nAutorizzato l'esercizio con trazione a vapore con decreto del 29 agosto 1880, la linea fu attivata il successivo 8 ottobre da Saronno a Camerlata; il 4 aprile 1881 fu la volta del tratto da Camerlata a Como.\nDopo alcuni mesi, la societ\u00e0 cedette l'esercizio alla Societ\u00e0 Ferrovie del Ticino (SFT), che gi\u00e0 gestiva una vasta rete ferro-tranviaria; ma gi\u00e0 nel 1888 la SFT cedette la linea alle Ferrovie Nord Milano (FNM).\nPoich\u00e9 la tratta finale della tranvia correva parallela alla ferrovia Como-Varese-Laveno, anch'essa delle FNM, la societ\u00e0 decise di sopprimere tale sezione, e di trasformare in ferrovia il tratto da Fino a Saronno, raccordandolo a Grandate alla linea ferroviaria suddetta.\nFacendo seguito alla relativa convenzione ratificata con Regio decreto n. 1592 del 6 dicembre 1896 e in esecuzione dell'ordine di servizio n. 7 del 31 luglio 1898, il 1\u00ba agosto di tale anno la tranvia fu formalmente trasformata in ferrovia.\nSuccessivamente vennero attivate alcune varianti di tracciato per rendere il traffico ferroviario indipendente da quello stradale.\nParte del percorso, fra Como porta Torre e Camerlata, venne in seguito ricalcato dai binari della rete tranviaria di Como.\nCaratteristiche.\nPur classificata come tranvia, la linea possedeva caratteristiche spiccatamente ferroviarie, con 14,6 km sul totale di 23,8 costruiti in sede propria. Gli stessi rotabili impiegati disponevano di organi di trazione e repulsione di tipo ferroviario in luogo del solo respingente centrale tranviario.\nPercorso.\nLa linea partiva dalla stazione della ferrovia per Milano. Uscita da Saronno la tranvia impegnava la provinciale per Fino Mornasco attraversando Rovello Porro, Manera, Lomazzo e Caslino al Piano. Sul tratto tra Fino Mornasco e Camerlata veniva attraversata Grandate; entrata a Como, la linea terminava presso la porta di Sant'Agostino, situata nel futuro lungo Lario Trento.\nSe il tratto iniziale in sede propria fra Saronno e Fino ricalcava pressoch\u00e9 per intero quello della successiva ferrovia, la successiva discesa verso Como impegnava dapprima la sede della futura strada statale 35 dei Giovi e in seguito la ripida strada detta \"Napoleona\", caratterizzata da pendenze che raggiungevano il 53 per mille. La velocit\u00e0 massima ammessa era di 40 km/h; il raggio di curva minimo era di 200 metri in piena linea, valore che si riduceva a 85 metri a Como. Oltre ai capolinea esistevano dieci tra stazioni e fermate: solo a Camerlata, Grandate e Cadorago erano possibili incroci.\nMateriale rotabile.\nSulla tranvia prestarono servizio sette locomotive a vapore bidirezionali di tipo tranviario, realizzate tra il 1880 e il 1881 dalla Maschinenfabrik Emil Kessler di Esslingen. I rotabili comprendevano anche venticinque carrozze a due assi, quattro pianali, quattro carri chiusi e due bagagliai."}
{"id": "3649074", "revid": "1935652", "url": "https://it.wikipedia.org/wiki?curid=3649074", "title": "Arturo Marchi", "text": "Biografia.\nNacque a Copparo, in provincia di Ferrara, il 9 maggio 1846. Fu ordinato sacerdote per l'arcidiocesi di Bologna il 21 settembre 1868.\nDopo aver conseguito il dottorato in diritto canonico a Roma, fu nominato canonico e parroco della cattedrale di Bologna.\nNel 1901 fu eletto vescovo di Reggio Emilia e nel 1910 fu promosso arcivescovo di Lucca, succedendo al cardinale Benedetto Lorenzelli. Guid\u00f2 la Chiesa lucchese fino alla morte, avvenuta il 4 febbraio 1928.\n\u00c8 sepolto nella cattedrale di Lucca, nella cappella del Santissimo Sacramento.\nGenealogia episcopale.\nLa genealogia episcopale \u00e8:"}
{"id": "3649077", "revid": "3115", "url": "https://it.wikipedia.org/wiki?curid=3649077", "title": "L'amore \u00e8 un gioco", "text": "L'amore \u00e8 un gioco \u00e8 un brano musicale di Dolcenera, scritto dalla cantautrice stessa in collaborazione con Francesco Sighieri e pubblicato il 26 agosto 2011 come secondo singolo estratto dal suo quinto album di inediti, \"Evoluzione della specie\".\nLa canzone \u00e8 prodotta da Dolcenera e Roberto Vernetti, mentre l'arrangiamento \u00e8 interamente a cura di Dolcenera.\nLa canzone.\nIl brano affronta il tema del perdono, indicato come massima espressione dell'amore. In particolare, l'amore viene descritto nel brano come una sorta di alchimia tra due persone, un sentimento che non pu\u00f2 essere spiegato dalla ragione, ma solo dalle parole dei grandi poeti.\nDa un punto di vista musicale, il brano \u00e8 invece fortemente caratterizzato dal suono della batteria.\nIl video, in collaborazione con la rivista Playboy, porta la firma alla regia di Saku ed \u00e8 stato girato per la maggior parte della sua storia in una suite di un albergo milanese."}
{"id": "3649087", "revid": "1310927", "url": "https://it.wikipedia.org/wiki?curid=3649087", "title": "Gonzalo Z\u00e1rate", "text": "Carriera.\nClub.\nNell'estate del 2007 passa al Kriens, che lo gira subito in prestito al Grasshoppers, dove Z\u00e1rate esordir\u00e0 il 23 agosto 2007. Il 18 maggio 2010 passa al Salisburgo. Il 13 luglio 2010 segna il suo primo gol con la sua nuova squadra, in Champions League, rete grazie alla quale il Salisburgo si qualifica per il turno successivo. Il 30 agosto 2012 passa allo Young Boys. Il 20 settembre debutta con i nuovi compagni in Europa League nella sconfitta per 3-5 contro il Liverpool, partita in cui segna il gol del momentaneo 3-2 per la sua squadra."}
{"id": "3649096", "revid": "1305772", "url": "https://it.wikipedia.org/wiki?curid=3649096", "title": "Mylo Xyloto", "text": "Mylo Xyloto \u00e8 il quinto album in studio del gruppo musicale britannico Coldplay, pubblicato il 24 ottobre 2011 dalla Parlophone.\nNegli Stati Uniti ha venduto nei primi sei mesi del 2012 oltre 415.000 copie. Al 2012, le copie vendute sono state pi\u00f9 di 8 milioni in tutto il mondo.\nDescrizione.\nComposizione e registrazione.\nIl frontman del gruppo, Chris Martin, ha affermato che non crede che \"i gruppi debbano superare i 33 anni\", ma in seguito ha ritrattato la frase dicendo che ci\u00f2 che intendeva, ovvero che bisogna sempre procedere \"come se questo fosse il nostro ultimo [disco], perch\u00e9 \u00e8 l'unico modo di andare avanti.\" Il bassista Guy Berryman, che precedentemente aveva scritto il desiderio del gruppo di \"iniziare semplicemente a lavorare e vedere come proseguiva\", ha riportato che il gruppo sarebbe tornato al lavoro in studio: \nUno degli obiettivi dell'album \u00e8 stato quello di scrivere brani con un maggior uso di sperimentazione con strumenti acustici, manipolazione e strumenti elettronici, rivisitando o meno lo stile dell'album precedente, \"Viva la vida or Death and All His Friends\". Quando Martin ha deciso di non pubblicare un album da solista, alcune voci hanno affermato che il quinto album sarebbe stato il loro ultimo, fatto smentito dallo stesso Martin.\nParticolare attesa e curiosit\u00e0 ha suscitato la collaborazione con la cantante barbadiana Rihanna, sulla quale Chris Martin ha detto: \nAll'album ha inoltre collaborato in qualit\u00e0 di compositore aggiuntivo il musicista britannico Brian Eno.\nTitolo.\nIn un'intervista concessa a \"MTV News\", Martin \u00e8 intervenuto a proposito della scelta del titolo dell'album, dichiarando: \nIn occasione del San Diego Comic-Con 2012, il gruppo ha annunciato che l'album ha ispirato la pubblicazione di un'omonima serie di fumetti, scritta dal gruppo insieme al regista Mark Osborne, il quale ha dichiarato in merito: "}
{"id": "3649097", "revid": "122753874", "url": "https://it.wikipedia.org/wiki?curid=3649097", "title": "Niels Kurvin", "text": "Niels Kurvin interpreta Hartmut Freund nella serie televisiva \"Squadra Speciale Cobra 11\" e \"Kevin\" in \"La strada per la felicit\u00e0\"."}
{"id": "3649098", "revid": "43280250", "url": "https://it.wikipedia.org/wiki?curid=3649098", "title": "Samuel John Birch", "text": ""}
{"id": "3649101", "revid": "36426", "url": "https://it.wikipedia.org/wiki?curid=3649101", "title": "Piazza Ferdinando Fuga", "text": "Piazza Ferdinando Fuga, detta popolarmente \"piazzetta Fuga\" per le sue modeste dimensioni e chiamata durante il periodo fascista \"piazza Franco Belfiore\" per ricordare un giovane fascista caduto in uno scontro con gli \"arditi\" nel 1921, \u00e8 una piazza di Napoli situata nel quartiere Vomero. \u00c8 dedicata all'architetto che realizz\u00f2 a Napoli molte delle sue opere principali, tra cui la chiesa dei Girolamini e il Real Albergo dei Poveri.\nStoria e descrizione.\nLa piazza \u00e8 a pianta triangolare e in essa confluiscono via Cimarosa e via Lordi. In essa troviamo tre importanti edifici: la stazione della Funicolare Centrale, Palazzo Avena e l'ingresso di Villa Haas (Villa Palazzolo).\nTrasporti.\nLa piazza \u00e8 raggiungibile tramite la Funicolare Centrale, di cui costituisce il capolinea.\nSul lato ovest la piazza \u00e8 collegata con via Morghen dalle scale di via Cimarosa, dotate nel 2002 di scale mobili urbane realizzate dal Comune e gestite da ANM."}
{"id": "3649102", "revid": "729019", "url": "https://it.wikipedia.org/wiki?curid=3649102", "title": "Tranvia Milano-Cinisello", "text": "La tranvia Milano-Cinisello era una linea della rete interurbana di Milano, che collegava il centro abitato di Cinisello alla metropoli lombarda fra il 1913 e il 1957.\nStoria.\nIl progetto per la costruzione di una tranvia elettrica da Milano a Cinisello fu redatto dalla societ\u00e0 Edison, concessionaria delle tranvie elettriche urbane e interurbane, su richiesta della Societ\u00e0 Anonima Quartiere Industriale Nord Milano, interessata a favorire lo sviluppo edilizio, residenziale e industriale, lungo l'allora \"vialone Milano-Monza\" (futuro viale Zara e viale Fulvio Testi) da questa realizzato.\nLa convenzione stipulata il 18 gennaio 1913 per la concessione, della durata di sessant'anni, venne approvata e resa esecutiva con Regio Decreto n\u00ba 332 del 6 marzo 1913.\nUna linea a vocazione industriale.\nLa linea venne pertanto attivata il 1\u00ba agosto 1913; oltre al collegamento con Cinisello la stessa serviva al trasporto degli operai diretti alle fabbriche Breda e Pirelli, poste nella zona della Bicocca.\nContemporaneamente, fu realizzata anche una diramazione, dalla localit\u00e0 Torretta a Sesto San Giovanni, che collegava le predette fabbriche al centro di Sesto, e quindi a Monza.\nLa nuova tranvia elettrica decret\u00f2 la fine della vecchia tranvia a vapore Cusano-Cinisello-Monza, che collegava anch'essa Cinisello a Milano, ma con un tracciato decisamente pi\u00f9 lungo (via Cusano) e molto pi\u00f9 lento.\nNel 1919 la Edison cedette le sue linee alla STEL, da lei controllata; 20 anni dopo le linee STEL passarono all'ATM, che gi\u00e0 gestiva la rete urbana.\nIl declino.\nLa progressiva estensione della rete urbana tuttavia facilit\u00f2 i collegamenti fra Milano e gli stabilimenti industriali della Bicocca: con la progressiva realizzazione del viale Zara e del successivo viale Fulvio Testi il 24 ottobre 1927 venne infatti istituita la linea urbana 31 da largo Cairoli a Prato Centenaro; questa gi\u00e0 il 22 marzo 1928 venne prolungata fino alla Bicocca.\nAl 31 si aggiunse a partire dal 31 dicembre 1934 anche il 4, prolungato da piazzale Lagosta a piazzale Istria e, nel 1939, fino all'Ospedale Maggiore, sul nuovo viale Ca' Granda. Il prolungamento finale del 31 dalla Bicocca fino a via Bignami, in corrispondenza degli ingressi della Breda, avvenne il 14 aprile 1952.\nQuest'ultimo prolungamento comport\u00f2 un immediato declino della tranvia interurbana, che risultava ora utilizzata praticamente nella sola tratta fra Cinisello e la Bicocca, trovandosi la seconda in concorrenza col nuovo servizio urbano, pi\u00f9 frequente e servito da mezzi pi\u00f9 moderni.\nLa tranvia Milano-Cinisello continu\u00f2 il proprio esercizio sull'intero tracciato fino al 12 febbraio 1956; dal giorno successivo, luned\u00ec, venne limitata al tronco Cinisello-Bicocca, con una funzione \"sussidiaria\", in servizio solo nei giorni feriali e festivi infrasettimanali. Il 13 febbraio entr\u00f2 infatti in servizio la nuova linea automobilistica interurbana Milano-Cinisello, con capolinea in \"piazza IV Novembre\", presso la Stazione Centrale di Milano. Alla linea ordinaria vennero integrate nelle ore di punta alcune corse di rinforzo Cinisello-Bicocca. La linea, servita da \"moderni autotreni e autobus\", aveva una frequenza di venti minuti nelle ore di punta e di mezz'ora nelle ore di morbida.\nLa tranvia, ormai limitata ai soli orari di punta, venne infine soppressa il 7 ottobre 1957.\nL'anno successivo il tracciato Milano-Torretta-Sesto fu riattivato, raddoppiando il binario, per il nuovo tracciato della Milano-Monza, deviata dal suo percorso storico (viale Monza) a causa dei lavori di scavo della metropolitana.\nCaratteristiche.\nCome le altre linee della rete ex Edison la tranvia Milano-Cinisello, lunga 8,33\u00a0km cui si aggiungevano i 1.250 metri della diramazione, era a scartamento ordinario di 1.445.\nFin dall'apertura esercita come tranvia a trazione elettrica, la tensione di alimentazione del filo di contatto era alla tensione continua di 600 V.\nPercorso.\nIl capolinea milanese sorgeva all'altezza di quello che in seguito venne chiamato viale Lunigiana, nel 1933 integrato da un anello di ritorno che impegnava le vie Copernico, Schiaparelli e Ponte Seveso. Il binario proseguiva lungo l'allora viale Brianza e viale Marche proseguendo verso nord fino a via Pulci, attraverso la quale veniva raggiunto viale Sarca; questo veniva percorso per tutta la sua lunghezza fino alla localit\u00e0 Cascina Torretta; in corrispondenza dello stabilimento Pirelli della Bicocca era presente un raddoppio intermedio.\nDa Torretta il binario tranviario proseguiva su viale Fulvio Testi, via Milanese, via Gorki e via della Libert\u00e0, con capolinea a Cinisello in via Carducci, in posizione prossima al deposito della tranvia Cusano-Cinisello-Monza.\nLa diramazione per Sesto San Giovanni partiva da via Torretta costeggiando a nord gli stabilimenti Breda lungo via Carducci e si inseriva sulla Milano-Sesto all'altezza del cavalcaferrovia. Su entrambi i rami dopo Torretta era presente un raddoppio intermedio.\nMateriale rotabile.\nSulla Tranvia Milano-Cinisello prestavano regolarmente servizio motrici Edison serie 405-414 (tipo \"Monza\"), risalenti al 1900, tram Edison serie 416-420 (tipo \"Biscia\") del 1914 e tram Breda serie 60-69 costruiti nel 1923."}
{"id": "3649104", "revid": "1272592", "url": "https://it.wikipedia.org/wiki?curid=3649104", "title": "Vicenza Calcio 2011-2012", "text": "Questa voce raccoglie le informazioni riguardanti il Vicenza Calcio nelle competizioni ufficiali della stagione 2011-2012.\nStagione.\nNella stagione 2011-2012 il Vicenza disputa il 34\u00ba campionato di Serie B della sua storia.\nA fine campionato il Vicenza, classificatosi diciannovesimo, disputa i play-out salvezza contro l'Empoli, a conclusione dei quali viene retrocesso in Lega Pro Prima Divisione. In seguito la squadra viene riammessa in Serie B 2012-2013.\nIn Coppa Italia disputa un solo turno, il secondo, perdendo il derby veneto giocato in casa contro il Verona per 2-1.\nMaglie e sponsor.\nLo sponsor ufficiale \u00e8 Banca Popolare di Vicenza; sponsor tecnico \u00e8 Max.\nOrganigramma societario.\nArea direttiva\nArea tecnica\nArea sanitaria\nRosa.\n\"Tratta dal sito ufficiale a gennaio 2012.\"\nRisultati.\nSerie B.\nGirone di ritorno.\nStatistiche spettatori serie B 2011/2012&lt;ref name=\"Statistiche spettatori serie B 2011/2012\"&gt;&lt;/ref&gt;"}
{"id": "3649106", "revid": "767487", "url": "https://it.wikipedia.org/wiki?curid=3649106", "title": "Boulevard Barb\u00e8s", "text": "Il boulevard Barb\u00e8s \u00e8 un boulevard del XVIII arrondissement di Parigi, costruito nel 1867 in occasione dei lavori hausmaniani e concepito inizialmente come la met\u00e0 sud di boulevard Ornano. Questo viale deve il suo nome a Armand Barb\u00e8s, un politico francese nato a Pointe-\u00e0-Pitre. \nAttraversa l'antico villaggio di Clignancourt, agglomerato a Parigi nel 1860. \nLa linea 4 della metropolitana di Parigi attraversa il sottosuolo di questa strada fermandosi in tre stazioni : Marcadet - Poissonniers , Ch\u00e2teau Rouge e Barb\u00e8s - Rochechouart.\nNegli ultimi anni sta riemergendo il suo carattere hausmaniano in virt\u00f9 di intensi lavori e attivit\u00e0 di rivalutazione promossi dal comune di Parigi a partire dal 2007."}
{"id": "3649114", "revid": "1149807", "url": "https://it.wikipedia.org/wiki?curid=3649114", "title": "Nick Romeo Reimann", "text": "Carriera.\nDebutta sul grande schermo con due spot pubblicitari. Successivamente, nel 2006 recita in un episodio di \"SOKO 5113\". Diventa famoso con l'ingresso nella serie di film \"La trib\u00f9 del pallone\", in cui recita nel terzo, quarto e quinto film (\"La trib\u00f9 del pallone - Tutti per uno\", \"La trib\u00f9 del pallone - Alla conquista della coppa\" e \"La trib\u00f9 del pallone - L'ultimo goal\") con il ruolo di Nerv. Nel 2009 ottiene il ruolo del protagonista Hannes nella trilogia di film \"La banda dei coccodrilli\".\nHa doppiato in tedesco Greg Heffley nel film \"Diario di una schiappa\" e, nel 2010, Sosuke nel film d'animazione \"Ponyo sulla scogliera\"."}
{"id": "3649116", "revid": "1543377", "url": "https://it.wikipedia.org/wiki?curid=3649116", "title": "Novembre (Virginio)", "text": "Novembre \u00e8 il terzo singolo del cantautore Virginio Simonelli, pubblicato il 22 ottobre 2006 dall'Universal ed estratto dall'album Virginio.\nIl brano \u00e8 stato scritto dallo stesso Virginio ed arrangiato in collaborazione con \"Paolo Agosta\" ed il successivo 27 ottobre \u00e8 stato presentato per la prima volta in radio."}
{"id": "3649118", "revid": "149727", "url": "https://it.wikipedia.org/wiki?curid=3649118", "title": "Tranvia Milano-Torretta-Cinisello", "text": ""}
{"id": "3649119", "revid": "1543377", "url": "https://it.wikipedia.org/wiki?curid=3649119", "title": "Divizia Na\u021bional\u0103 1993-1994", "text": "La Divizia Na\u021bional\u0103 1993-1994 \u00e8 stata la terza edizione della massima serie del campionato di calcio moldavo disputato tra il 14 agosto 1993 e il 25 giugno 1994 e concluso con la vittoria dello Zimbru Chi\u0219in\u0103u, al suo terzo titolo.\nFormula.\nInvariato il numero di squadre rispetto alla stagione precedente. Le retrocessioni in Divizia A passarono da 2 a 3.\nLa squadra campione si qualific\u00f2 alla Coppa UEFA 1994-1995 mentre la squadra vincitrice della coppa nazionale alla Coppa delle Coppe 1994-1995.\nLa \"Dinamo Chi\u0219in\u0103u\" cambi\u00f2 nome in \"Torentul Chi\u0219in\u0103u\" mentre il \"Constructorul-Agro Chi\u0219in\u0103u\" divent\u00f2 \"Agro-Goliador Chi\u0219in\u0103u\".\nClassifica.\nLegenda:\nNote:"}
{"id": "3649121", "revid": "287204", "url": "https://it.wikipedia.org/wiki?curid=3649121", "title": "Divizia Nationala 1993-1994", "text": ""}
{"id": "3649122", "revid": "125673288", "url": "https://it.wikipedia.org/wiki?curid=3649122", "title": "Dvojnice", "text": "Lo dvojnice, o vidalice, svirale, frula, diple, \u017eveglica o dvgorla, a seconda delle zone, \u00e8 uno strumento a fiato, ricavato da un unico blocco di legno, diffuso in pi\u00f9 zone dei balcani quali Croazia, Bosnia ed Erzegovina e Serbia; la zona in cui \u00e8 pi\u00f9 diffuso \u00e8 la Croazia nonna.\nLo dvojnice \u00e8 uno strumento molto antico, di origine pastorale.\nEsso viene spesso decorato con incisioni e decorazioni di vario genere.\nEsso consiste in un doppio flauto, le cui canne vengono generalmente suonate contemporaneamente, con la parte destra dotata solitamente di quattro fori, dall'intonazione pi\u00f9 alta, mentre quella sinistra di tre, con intonazione pi\u00f9 bassa. \nSpesso, mentre viene suonato, viene inclinato leggermente verso destra, per far entrare pi\u00f9 aria nella canna destra e far s\u00ec che il tono della melodia sia pi\u00f9 alto e il suono della canna sinistra funga da accompagnamento. "}
{"id": "3649123", "revid": "287204", "url": "https://it.wikipedia.org/wiki?curid=3649123", "title": "Divizia Nationala 1992-1993", "text": ""}
{"id": "3649124", "revid": "3535", "url": "https://it.wikipedia.org/wiki?curid=3649124", "title": "Magistrati Maiores", "text": ""}
{"id": "3649125", "revid": "1543377", "url": "https://it.wikipedia.org/wiki?curid=3649125", "title": "Pietre runiche vichinghe", "text": "Le pietre runiche vichinghe sono pietre runiche che citano gli scandinavi che parteciparono a spedizioni vichinghe. In questa voce vengono trattate le pietre che fanno riferimento a persone che viaggiarono all'estero, in Europa occidentale, e le pietre che citano guerrieri o morti vichinghi che viaggiarono ad ovest. \u00c8 probabile che non tutte parlino di uomini che presero parte alle razzie. Le iscrizioni sono tutte in lingua norrena, e tutte utilizzano l'alfabeto fu\u00feark recente.\nIl principale gruppo \u00e8 composto da 30 pietre che citano l'Inghilterra, e vengono definite pietre runiche dell'Inghilterra. Quelle che parlano di viaggi in Europa orientale, nell'impero bizantino e nel Medio Oriente si chiamano Pietre runiche variaghe.\nLa pi\u00f9 importante delle pietre runiche vichinghe \u00e8 la pietra di Kjula, che contiene un poema in lingua norrena che utilizza la metrica poetrica fornyr\u00f0islag, e parla di un guerriero di nome \"Lancia\":\nQuella che segue \u00e8 la presentazione delle pietre runiche fatta basandosi sull'archivio noto come Rundata. Le trascrizioni in lingua norrena sono in dialetto danese e svedese per facilitare il paragone con le iscrizioni, mentre la traduzione in inglese \u00e8 fornita direttamente dal Rundata che fornisce i nomi in dialetto standard (dialetto islandese e norvegese):\nUppland.\nU 349.\nQuesta pietra si trovava a Odenslunda e fu documentata durante l'analisi delle pietre svedesi del XVII secolo, ma da allora \u00e8 scomparsa. \u00c8 stata classificata di stile RAK, considerato il pi\u00f9 antico. Questo stile indica le iscrizioni con testo runico a bande con bordi diritti, senza serpenti o teste di bestie.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nU 363.\nQuesta pietra fu un masso situato a G\u00e5dersta, ma \u00e8 scomparsa. Era probabilmente in stile Pr4, noto anche come stile di Urnes. Le pietre di questo genere hanno testo che termina con serpenti o teste di bestie mostrate di profilo.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nU 504.\nQuesta pietra \u00e8 un'antica incisione in stile RAK, con una croce posta sopra una scritta a bande. Si trova ad Ubby, e fu eretta in memoria di un padre. Quest'uomo partecip\u00f2 a spedizioni vichinghe sia ad ovest che ad est.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nU 611.\nQuesta pietra fu incisa in stile Pr1, e si trova a Tibble. Sembra essere stata eretta in memoria di un uomo che mor\u00ec nel contingente comandato dal capitano vichingho Freygeirr. Lo stile Pr 1 \u00e8 noto anche come stile di Ringerike, e la sua classificazione viene usata per le iscrizioni che mostra teste di serpente di profilo assieme a testo runico, ma serpenti o altri animali non sono cos\u00ec allungati e stilizzati come nello stile di Urnes.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nU 668.\nQuesta pietra \u00e8 stata trovata a Kolsta (scritto anche K\u00e5lsta) nel XVII secolo da uno degli assistenti di Johannes Bureus, e faceva parte delle mura di un maniero. Dopo essere stata persa per 100 anni fu riscoperta a met\u00e0 del XIX secolo.\nLa pietra \u00e8 molto importante per il fatto che fu eretta in memoria di uno dei membri della guardia personale dei re anglo-danesi, il \u00deingali\u00f0, formata da guerrieri d'\u00e9lite provenienti quasi tutti dalla Scandinavia. Questa unit\u00e0 d'\u00e9lite esistette tra il 1016 ed il 1066. Un'altra pietra runica eretta in memoria di un uomo facente parte dello stesso contingente \u00e8 stata trovata nel S\u00f6dermanland, ed \u00e8 la pietra di R\u00e5by.\nLa pietra di Kolsta \u00e8 incisa in stile Pr3, e non \u00e8 pi\u00f9 antica della met\u00e0 dell'XI secolo, come indicato dall'uso delle rune punteggiate e della runa ansuz al posto del fonema \"o\".\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6dermanland.\nS\u00f6 14.\nQuesta pietra \u00e8 stata trovata nella chiesa di G\u00e5singe. \u00c8 incisa in stile Fp, ovvero contiene testo in bande con attaccate teste di serpenti o altre bestie mostrate come se fossero viste dall'alto. Fu eretta da tre donne in memoria del fratello e padre. Egli prese parte ad una spedizione ad ovest, forse con Canuto il Grande.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 53.\nQuesta pietra fu documentata durante l'analisi svedese delle pietre del XVII secolo come presente a Valstad. Parte della pietra fu in seguito ritrovata nel muro di un capannone in un giardino, ed un'altra sotto ad un altro edificio. Il giardino e le vicine case furono distrutti nel 1880. La pietra viene ora considerata persa. Era classificata in possibile stile RAK, e fu eretta in memoria di un figlio morto ad ovest.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 62.\nQuesta pietra \u00e8 stata trovata ad H\u00e4ssl\u00f6, oggi H\u00e4ssle, ed \u00e8 scolpita in stile Pr1. Fu eretta in memoria di un figlio morto ad ovest.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 106.\nLa pietra di Kjula (S\u00f6 106) \u00e8 una famosa pietra scolpita in stile Pr1Si trova a Kjula lungo l'antica strada che collega Eskilstuna e Str\u00e4ngn\u00e4s, nel punto in cui si riuniva il thing.\nParla di un uomo chiamato Spj\u00f3t (\"lancia\") che partecip\u00f2 ad una grande guerriglia in Europa occidentale. Si pensa che sia stata eretta dalla stessa famiglia aristocratica delle vicine Pietre di Sigfrido, e delle Pietre di Jarl Hakon dell'Uppland. Molte autorit\u00e0 scandinave quali Sophus Bugge, Erik Brate e Elias Wess\u00e9n hanno parlato della pietra e di quanto potesse essere stata ampia la guerriglia di Spj\u00f3t. Spj\u00f3t, che significa \"Lancia\", \u00e8 un nome unico e potrebbe essere un soprannome guadagnato come guerriero.\nIl testo usa il termine \"vestarla\" per \"nell'ovest\" senza specificare il luogo esatto. Quattro altre pietre vichinghe simili usano questo termine: S\u00f6 137, S\u00f6 164, S\u00f6 173 e Sm 51.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 137.\nQuesta \u00e8 una delle Pietre runiche di Aspa, ed \u00e8 classificata in stile RAK. Fu incisa sia con le rune lunghe che con le corte. Nell'ultima riga tutte le parole tranne l'ultima cono scritte con rune corte.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 159.\nQuesta pietra \u00e8 stata categorizzata in stile RAK, e si trova ad \u00d6sterberga. Contiene rune sia lunghe che corte. Fu eretta in memoria di un padre che visse ad ovest per lungo tempo.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 164.\nQuesta pietra \u00e8 stata trovata Sp\u00e5nga ed utilizza non solo rune lunghe, ma anche rune cifrate fatte di fu\u00feark recente e rune corte. La decorazione \u00e8 una nave in cui l'albero \u00e8 una croce. \u00c8 l'unica pietra che contiene sia testo che iconografia riferita ad una nave. Fu eretta in memoria di un uomo che partecip\u00f2 ad una spedizione ad ovest dove fu sepolto, e si parla di lui in modo eroico con un metro allitterativo o prosa. Questa pietra \u00e8 stata attribuita ad un maestro runico di nome Traen.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 173.\nNel villaggio di Tystberga vi sono tre pietre erette. Due di loro sono le pietre chiamate S\u00f6 173 e , con la seconda che contiene una croce. Entrambe le iscrizioni sono dell'XI secolo e parlano della stessa famiglia. Fanno probabilmente riferimento a spedizioni vichinghe verso est ed ovest.\nIl luogo fu all'inizio descritto da Lukas Gadd durante la revisione nazionale dei monumenti preistorici del XVII secolo. un paddock di una propriet\u00e0 di Tystberga, c'era una pietra piatta con iscrizioni runiche, e vicino a lei un'altra pendente. Inoltre, c'era una grande pietra quadrata circondata da file di piccole pietre, che Gadd descrisse come \"cimitero abbastanza grande\". Non lontano dalle pietre, vi erano anche due tombe fatte a porta, lunghe circa venti passi.\nC'\u00e8 un disegno della pietra senza croce che risale al XVII secolo, fatto da Johan Hadorph e da Johan Peringski\u00f6ld. Questo disegno ha permesso agli studiosi di ricostruire le parti ormai danneggiate. La pietra fu eretta di nuovo da Richard Dybeck nel 1864. Nel 1936, Ivar Schnell esamin\u00f2 la pietra, e not\u00f2 che vie era vicina una grossa pietra. Quando fu sollevata, scoprirono che anche questa era una pietra runica, e che probabilmente si trattava di quella che Lukas Gadd descrisse come \"pietra quadrata\". Nelle vicinanze, Schnell trov\u00f2 una pietra distrutta senza rune, che probabilmente era quella pendente descritta da Gadd. Dato che avrebbero impedito l'utilizzo agricolo del campo, le tre pietre furono ri-erette ad una distanza di 60 metri, sul bordo della strada. Il cerchio di pietre e gli altri monumenti descritti da Gadd non furono ritrovati.\nRiguardo al nome di coloro che eressero la pietra, le rune \"mani\" possono essere interpretate in due modi, dato che i testi runici non ripetono mai due rune consecutivamente. Una possibilit\u00e0 \u00e8 che facciano riferimento a M\u00e1ni, la luna, e l'altra \u00e8 che sia il nome maschile \"Manni\", derivato da \"ma\u00f0r\" (\"uomo\"). Le rune \"mus:kia\" sono pi\u00f9 difficili da decifrare, e la vecchia interpretazione secondo cui sarebbero \"Mus-Gea\" viene oggi rifiutata. \u00c8 probabilmente una nominalizzazione di \"myskia\" che significa \"scuro\" come al tramonto, ed uno studioso ha ipotizzato che potesse significare proprio \"tramonto\" o \"crepuscolo\" facendo riferimento ad esempio al colore dei capelli. Una seconda teoria vorrebbe che il nome facesse riferimento al pipistrello. \u00c8 anche in discussione se sia il nome di un uomo o di una donna, ma molti studiosi pensano che si tratti di una donna. Il nome \"Myskia\" appare in una seconda iscrizione runica, la S\u00f6 13 di Gatstugan, e potrebbe fare riferimento alla stessa persona. L'iscrizione riporta le rune-m () del nome di chi pose la pietra nella forma delle lingue di due serpenti.\nL'ultima parte dell'iscrizione senza croce \u00e8 sia insolita che parzialmente problematica. Il termine \"ystarla\" potrebbe senza contesto essere interpretato sia come \"verso ovest\" che come \"verso est\", ma dato che appare anche la parola \"austarla\" pi\u00f9 avanti, si pensa che \"ystarla\" significhi \"versoovest\". \u00c8 insolito, ma non unico, che la runa-y rappresenti il fonema \"v\". Un altro motivo per questa interpretazione \u00e8 il fatto che permetterebbe di interpretare la parte finale dell'iscrizione come un poema col metro fornyr\u00f0islag. Questo spiegherebbe l'uso della runa dato che \"vestarla\" permette l'allitterazione con \"um vait\". Non si sa se \"egli\" faccia riferimento a Hr\u00f3\u00f0geirr (Roger) o Holmsteinn, ma si pensa che si tratti di Holmsteinn ad essere stato ad ovest. Il suffisso plurale -\"u\" nella forma verbale \"dou\" mostra che sia Hr\u00f3\u00f0geirr che Holmsteinn morirono nella spedizione di Ingvar.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 217.\nQuesta pietra in stile Fp si trova a Sorunda. \u00c8 stata eretta in memoria di un padre che mor\u00ec in una spedizione di guerra comandata da una persona di nome Gu\u00f0v\u00e9. Erik Brate ipotizza che si tratti della stessa spedizione citata sulla pietra di Grinda, in cui le destinazioni sono Inghilterra e Sassonia.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 260.\nQuesta pietra si trova a S\u00f6dra Beteby, e potrebbe essere una delle Pietre di Jarl Hakon. Non solo la pietra fu trovata nella fattoria, ma anche un tesoro con molte centinaia di monete inglesi. La maggior parte di pence anglosassoni di questo periodo sono stati trovati in Svezia e non in Inghilterra, a causa dei Danegeld.\nOmeljan Pritsak ipotizza che questo Hakon sia lo stesso citato culla pietra di Bro ed il cui figlio Ulf and\u00f2 ad ovest, ovvero in Inghilterra. Questo jarl Hakon svedese sarebbe quindi stato il norvegese H\u00e5kon Eiriksson.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nS\u00f6 319.\nQuesta pietra fu rinvenuta a Sannerby, ma fu poi spostata presso il parco del maniero St\u00e4ringe, dove \u00e8 ancora oggi presente accanto alla S\u00f6 320. \u00c8 incisa in stile RAK.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\n\u00d6sterg\u00f6tland.\n\u00d6g 68.\nQuesta pietra fu trovata presso la chiesa di Ekeby, e fu spostata nel portico della chiesa nel 1961. \u00c8 scolpita in stile RAK. Cita la morte di un uomo di nome Eyvindr, che mor\u00ec durante una spedizione ad ovest sotto il comenado di un capo vichingjo di nome V\u00e6ringr. Erik Brate sostiene che V\u00e6ringr sia uno di quelli menzionati sulla pietra \u00d6g 111.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\n\u00d6g 83.\nLa \u00d6g 83 \u00e8 una delle Pietre runiche di H\u00f6gby, ed \u00e8 categorizzata come stile Pr1-Pr2. In questo stile le teste di serpente o di altri animali alla fine del testo sono mostrate di profilo, ma non sono allungate e stilizzate quanto nello stile di Urnes. Fu eretta in memoria di un figlio morto ad ovest.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\n\u00d6g 111.\nQuesta iscrizione in stile Fp si trovava nel muro della chiesa di Landeryd. Fu eretta da un uomo di nome V\u00e6ringr in memoria di un fratello che serv\u00ec Canuto il Grande. Erik Brate sostiene che questo V\u00e6ringr sia lo stesso citato sulla pietra \u00d6g 68. La croce \u00e8 in stile Ringerike.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\n\u00d6g Fv1970;310.\nQuesta pietra dellaprima met\u00e0 dell'XI secolo fu scoperta nel giugno del 1969 nelle mura del cimitero, a circa 40 metri dalla porta della chiesa di Kullerstad. Il lato inciso era all'interno del muro. La pietra fu eretta vicino all'entrata della chiesa. \u00c8 in granito rosso chiaro, ed \u00e8 alta 1,84 metri (1,55 sopra il suolo) e larga 84\u00a0centimetri. La lunghezza delle rune \u00e8 tra i 12 ed i 15\u00a0centimetri. Fu eretta da H\u00e1kon in memoria del figlio Gunnarr, ed entrambi sono noti per la pietra \u00d6g 162 posta vicino al ponte di Gunnar circa mezzo chilometro a nord della chiesa. L'iscrizione sulla \u00d6g 162 parla di H\u00e1kon che diede il nome al ponte in memoria del figlio Gunnarr. La pietra scoperta presso la chiesa era probabilmente il memoriale principale, ma afferma che almeno due furono eretti in memoria di Gunnarr. \u00c8 quindi probabile che entrambe le pietre formassero un memoriale gemello presso il ponte di Gunnar, e che furono probabilmente scolpite dallo stesso mastro runico.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nV\u00e4sterg\u00f6tland.\nVg 61.\nQuesta pietra si trova a H\u00e4rlingstorp. \u00c8 incisa in stile RAK e fu eretta in memoria di un uomo che mor\u00ec sulla rotta occidentale. Solo altre due pietre, la DR 330 e la DR 334, usano la locuzione \"i vikingu\", letteralmente \"in vichingo\", e qui in combinazione con \"sulla rotta occidentale\" probabilmente indica che mor\u00ec durante le guerre in Inghilterra.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nVg 197.\nQuesta pietra \u00e8 stata trovata nel cimitero della chiesa di Dalum. Fu eretta in memoria di due fratelli, di cui uno mor\u00ec ad est e l'altro ad ovest.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nSm\u00e5land.\nSm 10.\nQuesta pietra \u00e8 stata trovata nella Cattedrale di V\u00e4xj\u00f6 vicino al muro occidentale. Fu eretta da un uomo che si faceva chiamare \"il Vichingo\" ed \u00e8 classificata come scolpita in stile Pr2, noto anche come stile di Ringerike. Fu scoperta nel 1813 sotto al under gesso delmuro della cattedrale. L'iscrizione inizia con una testa di serpente, ed \u00e8 scolpita in forma circolare che segue i bordi della pietra fino a raggiungere la \"x\". La preghiera va letta dal basso in alto nel rettangolo di destra. Le rune \"tyki\" si trovano sopra la testa di serpente nel rettangolo centrale, mentre le rune \"uikikr\" sono nel rettangolo di sinistra. L'epiteto \"Vichingo\" indica che T\u00f3ki prese parte alle spedizioni vichinghe e che probabilmente us\u00f2 questo termine per distinguersi dagli altri T\u00f3ki della regione.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nSm 42.\nQuesta pietra in stile RAK si trova a Tuna. Fu eretta in memoria di \u00d6zurr che serv\u00ec un re di nome Harald, probabilmente il re inglese Aroldo I d'Inghilterra. Servire come \"skipari\" o \"uomo di mare\" sulla nave del re era un grande onore, e \u00d6zurr fece quindi parte dell'esercito privato del re, il \u00feingali\u00f0. Altre pietre runiche che usano il termine \"skipari\" sono la DR 82 di S\u00f8nder Vinge, la DR 218 di T\u00e5gerup, la DR 275 di Solberga, la DR 363 di Sturk\u00f6, la DR 379 di Ny Larsker, la S\u00f6 171 di Esta e la S\u00f6 335 di \u00c4rja. Su questa pietra, il mastro runico us\u00f2 una runa legata per unire la runa-s e la runa-k in \"skipari\". Secondo una tradizione locale, \"antiche monete\" furono trovate vicino alla pietra, e queste monete erano forse il pagamento ad \u00d6zur per il suo servizio in Inghilterra.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nSm 51.\nQuesta pietra si trova vicino alle vecchie mura esterne del cimitero della chiesa di Forsheda. Fu scoperta nel 1866 durante la ricostruzione della chiesa. \u00c8 classificata in stile RAK, e fu eretta in memoria di un uomo morto \"vestarla\", ad ovest.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nGotland.\nG 370.\nQuesta pietra si trova presso la chiesa di Hablingbo. Fu scoperta nel 1988 durante lo scavo di una tomba nel cimitero della chiesa, e fu spostata nel campanile. \u00c8 classificata in stile Pr3 e fu eretta in memoria di un uomo morto mentre viaggiava ad ovest con \"vikingum\" o i Vichinghi. L'iscrizione \u00e8 considerata uno dei primi esemplari dell'uso della forma plurale del termine Vichinghi in SVezia, anche se \u00e8 usata pure sulle pietre U 617 di Bro e DR 216 in Danimarca.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nScania.\nDR 266.\nQuesta pietra, classificata come stile RAK, fu documentata durante la supervisione svedese del XVII secolo da Ole Worm come presente ad Upp\u00e5kra, ma fu in seguito spostata di circa 200 metri durante il XIX secolo, a Stensh\u00f6gg\u00e5rd.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nDR 330.\nQuesta pietra dell'XI secolo fu scoperta presso la chiesa di G\u00e5rdst\u00e5nga nel 1867, ma oggi si trova presso la \"collina della pietra runica\" a Lund. \u00c8 classificata come stile RAK. Nonostante il testo runico sia danneggiato, descrive la relazione tra uomini usando il termine \"felaga\" o \"socio\", che fa riferimento al \"f\u00e9lag\", un'associazione commerciale.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nDR 334.\nQuesta pietra \u00e8 scolpita in stile RAK, e fa parte del monumento di V\u00e4stra Str\u00f6, che conta cinque menhir e due pietre runiche, la DR 334 e la DR 335. Il monumento era in ottimo stato di conservazione quando fu documentato da Ole Worm nel 1643, ma un sopralluogo del 1876 trov\u00f2 tutte le rocce cadute tranne una. Il monumento fu ripristinato nel 1932 dal Lund Kulturen. L'iscrizione sulla DR 334 \u00e8 considerata opera dello stesso scultore della DR 335, che ricorda la morte di un proprietario di barca. Entrambi i mastri scultori furono pagati dallo stesso uomo, Fa\u00f0ir, che sulla DR 334 ricorda suo fratello \u00d4zurr, che mor\u00ec \"i wikingu\" o in un raid vichingo. \u00c8 stato ipotizzato che tutti e tre gli uomini possano aver partecipato a queste razzie.\nLa pietra \u00e8 localmente nota come \"V\u00e4stra Str\u00f6stenen 1\".\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:\nDanimarca.\nDR 216.\nQuesta pietra proviene da Tirsted sull'isola di Lolland, in Danimarca. \u00c8 il primo documento nativo scandinavo che cita la Svezia assieme alla pietra DR 344 ed alla S\u00f6 Fv1948;289. Fu eretta in memoria di un vichingo che mor\u00ec in Svezia e, secondo un'interpretazione, combatt\u00e9 nel gruppo di Freygeirr. \u00c8 in mostra permanente presso il Museo Nazionale Danese.\nTraslitterazione in latino:\nTrascrizione in norreno:\nTraduzione in inglese:\nTraduzione in italiano:"}
{"id": "3649137", "revid": "287204", "url": "https://it.wikipedia.org/wiki?curid=3649137", "title": "Teresa Machado", "text": "Biografia.\nPartecip\u00f2 a quattro edizioni olimpiche consecutive, 1992, 1996, 2000 e 2004: in quella del 1996 rappresent\u00f2 il suo Paese gareggiando sia nel lancio del disco sia nel getto del peso, mentre nelle altre si present\u00f2 solo come discobola. Non vinse mai medaglie negli eventi importanti, riuscendo tuttavia in entrambe le discipline a qualificarsi quasi sempre per la fase finale. Si ritir\u00f2 piuttosto tardi, nel 2007. Nel lancio del disco \u00e8 a tutt'oggi la miglior atleta portoghese di sempre.\n\u00c8 scomparsa all'et\u00e0 di 50 anni il 28 febbraio 2020 a seguito di un tumore."}
{"id": "3649144", "revid": "1543377", "url": "https://it.wikipedia.org/wiki?curid=3649144", "title": "Monumento nazionale ai caduti della II guerra mondiale", "text": "Il Monumento nazionale ai caduti della II guerra mondiale \u00e8 un memoriale in onore dei soldati brasiliani che hanno perso la vita durante la seconda guerra mondiale. Il monumento si trova nel parco Eduardo Gomes pi\u00f9 comunemente conosciuto come parte dell'Aterro do Flamengo, nel quartiere Gl\u00f3ria di Rio de Janeiro.\nL'opera \u00e8 stata commissionata dal governo brasiliano attraverso un bando nazionale, vinto da Mark Netto Konder e Helio Ribas Marinho. I due architetti nel realizzare l'opera hanno curato come questa si integri, nel miglior modo possibile, con l'ambiente circostante.\nIn tale sito si trova anche:\nIl mausoleo.\nNel sito trova ospitalit\u00e0 anche un mausoleo con i resti dei soldati brasiliani caduti nel secondo conflitto mondiale in Italia.\nTale monumento \u00e8 nato dalla volont\u00e0 del generale Jo\u00e3o Batista Mascarenhas de Morais, responsabile del corpo di spedizione brasiliano in Italia, di riportare in patria i militari caduti nel paese europeo. Il 20 giugno 1960, un comitato giunse a Pistoia al fine di riesumare i corpi di 462 militari brasiliani sepolti nel cimitero militare e prepararli per il trasferimento nella madre patria."}
{"id": "3649150", "revid": "204376", "url": "https://it.wikipedia.org/wiki?curid=3649150", "title": "Shimon bar Yochai", "text": ""}
{"id": "3649151", "revid": "204376", "url": "https://it.wikipedia.org/wiki?curid=3649151", "title": "Rabbi Moshe Chaim Luzzato", "text": ""}
{"id": "3649152", "revid": "599013", "url": "https://it.wikipedia.org/wiki?curid=3649152", "title": "Tanya Harford", "text": "Biografia.\nDurante la sua carriera vinse il doppio al Roland Garros nel 1981 battendo la coppia composta da Paula Smith e Candy Reynolds in due set (6-1, 6-3), la sua compagna nell'occasione era la connazionale Rosalyn Fairbank.\nSempre in coppia con Fairbank nello stesso anno vinse il doppio al German Open di Berlino battendo in finale Sue Barker e Ren\u00e1ta Tomanov\u00e1 per 6-3, 6-4. Al Torneo di Wimbledon del 1981 giunse alle semifinali, le due vennero sconfitte dalla coppia poi vincente del titolo Martina Navr\u00e1tilov\u00e1 e Pam Shriver.\nNel singolare giunse al terzo turno nell'US Open del 1977 dove venne sconfitta da Martina Navr\u00e1tilov\u00e1."}
{"id": "3649184", "revid": "767487", "url": "https://it.wikipedia.org/wiki?curid=3649184", "title": "La banda dei coccodrilli", "text": "La banda dei coccodrilli (\"Vorstadtkrokodile\") \u00e8 un film del 2009 diretto da Christian Ditter. \u00c8 un remake del film \"Die Vorstadtkrokodile\" del 1977 diretto da Wolfgang Becker.\nIn Germania il film \u00e8 uscito nel 2009, mentre in Italia \u00e8 andato in onda su Sky Cinema Family nel 2011.\nTrama.\nHannes \u00e8 un ragazzo che da molto tempo vuole entrare nella Banda dei coccodrilli e quindi decide di affrontare la prova, arrampicandosi fino in cima a una vecchia fabbrica per recuperare la catenella che avrebbe confermato l'inserimento nel gruppo. Ma delle mattonelle gli scivolano dal piede e Hannes rimane prima aggrappato alla grondaia e poi solo a una fragile catena. Kai, il suo amico disabile che stava guardando da un telescopio, avverte subito i pompieri che si recano al posto. Hannes all'ultimo momento riesce a prendere la catenella, cade sul gommone e subito dopo entra nel club.\nUna sera, mentre \u00e8 al computer, Kai sente degli spari e un vetro che improvvisamente si rompe. Si affaccia alla finestra e vede tre motociclisti che stanno scappando. Il premio per chi acciuffa questi tre ladri \u00e8 di 1000 Euro e la banda decide di provare a catturarli, anche perch\u00e9 la madre di Hannes non guadagna molto. Scoprono poi che il negozio derubato \u00e8 della madre di Hannes. Quando la banda va al loro rifugio, scopre che la casa sull'albero \u00e8 definitivamente distrutta e bruciata, allora decide di andare alla fabbrica di mattoni e di costruire un nuovo nascondiglio. Questo, per\u00f2, \u00e8 gi\u00e0 il nascondiglio dei tre motociclisti.\nSulla base di impronte di stivali e di pneumatici, la banda inizia a investigare. Ottengono poi un indizio: il capo dei tre motociclisti, Dennis, \u00e8 il fratello maggiore di Frank, un membro dei Coccodrilli e che gli altri due sono i migliori amici del fratello. Kai allora si ritrova a scappare dai tre motociclisti. A bordo della sua sedia a rotelle munita di razzi a propulsione inseritosi dentro, riesce a schivarli tutti, ma alla fine si ritrova davanti delle scalinate e Kai cade di sotto.\nGrazie a Kai, Hannes insieme al resto della banda si reca dalla polizia e riferisce l'accaduto, ma la denuncia viene respinta per mancanza di prove.\nDecidono di andare alla fabbrica di mattoni e sperimentare un piano per catturare i ladri. Mettono delle telecamere per averne le prove, infine riescono ad acciuffarli e fanno demolire una volta per tutte la fabbrica cadente.\nLa banda si aggiudica il premio e con questi soldi compra una sedia a rotelle speciale per Kai.\nMaria era innamorata sin dall'inizio di Hannes, che durante la demolizione della fabbrica le dimostra di ricambiare e la bacia. La madre di Hannes, che doveva finire degli studi, riesce a passare gli esami che renderanno migliore il futuro del figlio.\nSequel.\nSono stati girati altri due film, cos\u00ec da comporre una trilogia:\nPremi.\nNel 2009, il film ha vinto due premi al Festival Olandese, nel 2010 \u00e8 stato seguito dal Deutscher Filmpreis come Miglior lungometraggio coinvolgente ragazzi, mentre l'attore Nick Romeo Reimann \u00e8 stato nominato allo Young Artist Award come migliore attore internazionale."}
{"id": "3649187", "revid": "1543377", "url": "https://it.wikipedia.org/wiki?curid=3649187", "title": "Volo Pan Am 73", "text": "Il volo Pan Am 73 era un volo di linea della Pan Am, il cui aeromobile, un Boeing 747-121, venne dirottato il 5 settembre 1986, dopo essere atterrato a Karachi, da 5 uomini armati dell'organizzazione palestinese di Abu Nidal. Il velivolo, con 379 persone a bordo (di cui 360 passeggeri e 19 membri dell'equipaggio), era appena giunto dall'Aeroporto Internazionale Chhatrapati Shivaji di Mumbai ed era pronto per partire alla volta di Francoforte sul Meno, e da l\u00ec si sarebbe diretto verso la destinazione finale, l'Aeroporto Internazionale John F. Kennedy di New York.\nDurante il dirottamento, vennero uccisi 20 passeggeri, di cui 12 erano indiani, 3 pakistani, 3 statunitensi e 2 messicani. Tra i passeggeri anche una cinquantina di italiani, tra cui alcuni feriti.\nI 5 terroristi (4 sul velivolo ed un complice a terra) furono feriti dai servizi di sicurezza pachistani e identificati come Zayd Hassan Abd al-Latif Safarini, Wadoud Muhammad Hafiz al-Turki, Jamal Saeed Abdul Rahim, Muhammad Abdullah Khalil Hussain ar-Rahayyal, tutti processati e condannati a morte, sentenza poi commutata in ergastolo.\nSafarini fu rilasciato nel 2001, e catturato dall'FBI ed estradato per scontare la pena detentiva (160 anni) negli Stati Uniti, mentre gli altri quattro riuscirono a fuggire dal carcere di Adiala, in Pakistan, nel 2008.\nUn membro del gruppo sarebbe morto nel 2010 in un attacco missilistico nel Nord Pakistan, mentre gli altri sono latitanti.\nNel 2016 \u00e8 stato realizzato il film indiano \"Neerja\" sul sacrificio dell'assistente di volo Neerja Bhanot."}
{"id": "3649188", "revid": "1566286", "url": "https://it.wikipedia.org/wiki?curid=3649188", "title": "Renji Ishibashi", "text": "Biografia.\nNato con il nome di , strinse una collaborazione con il regista Takashi Miike che lo ha portato in molti dei suoi film, fra cui \"Audition\" del 1999, \"The Call - Non rispondere\" e \"Gozu\" del 2003. Fra le sue interpretazioni quella di Inshu Manjome nella trilogia dedicata alla trasposizione cinematografica del fumetto di Naoki Urasawa \"20th Century Boys\"."}
{"id": "3649189", "revid": "709565", "url": "https://it.wikipedia.org/wiki?curid=3649189", "title": "Alcol, pupe &amp; pallottole", "text": "Alcol, pupe &amp; pallottole \"(Booze, Broads, &amp; Bullets)\" \u00e8 il sesto volume della serie a fumetti \"Sin City\" di Frank Miller, che raccoglie undici racconti brevi pubblicati originariamente sulla rivista Dark Horse Comics.\nTrama.\nUn sabato notte come tanti.\nLa storia inizia con Marv che, risvegliatosi in mezzo alla strada, cerca di ricordare come sia finito l\u00ec, pieno di ferite e braccato da un gruppo di teppisti\nPalla di lardo e Bamboccetto.\nStoria breve che ci mostra una discussione fra Palla di lardo e Bamboccetto, due sicari noti per la loro mania di parlare continuamente con un linguaggio forbito. Motivo della discussione \u00e8 la voglia di Palla di lardo di tenersi le scarpe della loro ultima vittima...\nIl cliente ha sempre ragione.\nUn'affascinante ragazza impegnata ad ammirare il panorama notturno della citt\u00e0 viene avvicinata e successivamente sedotta da un affascinante ragazzo. Lei accenna al fatto che \u00e8 spaventata e che \u00e8 stufa di fuggire, quando viene rivelato che il giovane seduttore \u00e8 in realt\u00e0 un killer assoldato per ucciderla.\nNotte silente.\nIn questa storia Marv \u00e8 impegnato a cercare Kimberly, una bambina rapita giorni prima. Particolarit\u00e0 di questo racconto \u00e8 l'assoluta mancanza di parole o onomatopee, che rende il racconto \"silente\".\nE dietro la porta numero tre....\nWendy e Gail riescono ad individuare un uomo che pensano sia il responsabile dei recenti omicidi di prostitute. Sar\u00e0 per\u00f2 Miho a fargliela pagare...\nAltri media.\nL'episodio \"Il cliente ha sempre ragione\" \u00e8 stato trasposto, assieme alle storie lunghe \"Un duro addio\", \"Un'abbuffata di morte\" e \"Quel bastardo giallo\", come prologo della versione cinematografica, mentre \"Un sabato notte come tanti\" \u00e8 stato inserito nel sequel/prequel Sin City - Una donna per cui uccidere."}
{"id": "3649193", "revid": "767487", "url": "https://it.wikipedia.org/wiki?curid=3649193", "title": "Thomas Egerton", "text": "Biografia.\nThomas Egerton nacque nel Cheshire nel 1540, figlio illegittimo di Richard Egerton e di una donna nubile di nome Alice Sparks. Fu riconosciuto dal padre, che finanzi\u00f2 la sua istruzione facendolo studiare presso il Brasenose College di Oxford, dove consegu\u00ec il baccellierato nel 1559. Successivamente studi\u00f2 legge presso il Lincoln's Inn e divenne un \"barrister\", un tipo di avvocato con la facolt\u00e0 di discutere cause presso le corti di grado superiore.\nSeppe costruirsi una certa reputazione come avvocato e quando Elisabetta I d'Inghilterra lo vide patrocinare una causa contro la corona decise di nominarlo \"Queen's Counsel\", avvocato incaricato di occuparsi degli affari legali della regina. Il 28 giugno 1581 fu nominato \"Solicitor General\", un incarico che gli permetteva di presenziare alle sedute del Gabinetto e di portare avanti le cause in assenza del procuratore generale per l'Inghilterra e il Galles.\nSi spos\u00f2 con Elizabeth Ravenscroft, dalla quale ebbe due figli, un maschio ed una femmina.\nIl nuovo incarico lo port\u00f2 spesso a patrocinare cause per la corona, sostituendo spesso anche il procuratore generale, anche in dibattimenti piuttosto importanti: fu tra gli accusatori di Maria Stuarda, o di Philip Howard, XX conte di Arundel (28 giugno 1557 - 19 ottobre 1595), processato per alto tradimento a seguito del suo tentativo di fuga dall'Inghilterra protestante. Nel 1592 era stato nominato procuratore generale per l'Inghilterra e il Galles e l'anno dopo venne investito del titolo di cavaliere.\nIl 10 aprile 1594 fu nominato \"Master of the Rolls\" diventando quindi il giudice incaricato di presiedere alle cause civili della corte d'appello, ruolo in cui mostr\u00f2 una buona equit\u00e0, in quel periodo conobbe Francesco Bacone e ne divenne il mentore.\nMorta la prima moglie, si rispos\u00f2 con una vedova, Elizabeth Walley, e in seguito al matrimonio compr\u00f2 la propriet\u00e0 di Tatton Park, nel nativo Cheshire. Rimasto nuovamente vedovo, spos\u00f2 Alice Spencer (4 maggio 1559 - 23 gennaio 1637). Assunse come segretario John Donne, che divenne un poeta e letterato piuttosto famoso, ma il loro rapporto termin\u00f2 piuttosto bruscamente quando, nel 1601, Donne spos\u00f2 segretamente la nipote di Egerton, Anne Moore.\nIl 6 maggio 1596 Egerton venne creato \"Lord Keeper of the Great Seal\", incarico che prevedeva la custodia fisica del sigillo reale. Continu\u00f2 anche ad esercitare la professione di giudice e per quanto fosse stimato, non erano pochi quelli che non lo amavano a causa del suo ribaltare di frequente le sentenze. Durante il 9\u00b0 parlamento del regno di Elisabetta I (1597-1598) Thomas sostenne la riforma che avrebbe portato all'introduzione del monopolio.\nFu amico di Robert Devereux, II conte d'Essex e spesso medi\u00f2 i rapporti fra il conte e la regina, ma quando il conte di Essex venne processato per aver disobbedito agli ordini della regina, ne presiedette il processo, che si apr\u00ec nel settembre del 1599. Riusc\u00ec a fargli avere gli arresti domiciliari e cerc\u00f2 di convincere il conte a chiedere scusa alla regina e ad implorare il perdono, ma pronunci\u00f2 poi contro di lui la sentenza che prevedeva l'interdizione dagli uffici, la confisca dei beni ed il confino.\nCirca un anno dopo Essex si ribell\u00f2 e Egerton venne mandato a convincerlo ad arrendersi, ma venne invece preso come ostaggio e fu rilasciato diverse ore dopo dai complici del conte, che speravano cos\u00ec di ottenere la clemenza reale.\nQuando ad Elisabetta successe Giacomo I d'Inghilterra Egerton mantenne gli stessi incarichi e fu anche creato visconte di Brackley il 19 luglio 1603. Continu\u00f2 ad esercitare la professione e ad essere al servizio del re fino alla morte avvenuta il 15 marzo 1617. Il re aveva accettato le sue dimissioni solo due settimane prima."}
{"id": "3649199", "revid": "56620", "url": "https://it.wikipedia.org/wiki?curid=3649199", "title": "Settimo viaggio nel regno della fantasia", "text": "Settimo viaggio nel regno della fantasia \u00e8 il settimo capitolo della collana di libri di Nel regno della fantasia.\nTrama.\nCari amici roditori, siete pronti per aiutarmi a salvare il Regno della Fantasia? Dovr\u00f2 affrontare un feroce lupo bianco, raggiungere la base dell'arcobaleno dove abitano i folletti dei colori, volare a bordo di una stella cometa fino a un minuscolo pianeta di cristallo e, infine, scendere nei pi\u00f9 oscuri abissi marini!\nUn Mago malvagio, rimasto prigioniero per mille anni, si \u00e8 liberato e ora minaccia l'intero Regno della Fantasia: vuole impadronirsi di sette preziosi talismani, che danno un potere immenso a chi li possiede. Floridiana, la Regina delle Fate, chiede aiuto a Geronimo, nominandolo Cavaliere dei Sette Mari. Affrontando mille pericoli e insidie, Geronimo dovr\u00e0 recuperare i talismani prima del perfido Mago e salvare il Regno della Fantasia."}
{"id": "3649203", "revid": "1573940", "url": "https://it.wikipedia.org/wiki?curid=3649203", "title": "Madhyattus", "text": "Madhyattus \u00e8 un genere di ragni appartenente alla famiglia Salticidae.\nEtimologia.\nIl nome risulta dalla fusione della regione indiana di Madhya Pradesh, col suffisso \"-attus\", caratteristico di vari generi della famiglia Salticidae, un tempo denominata \"Attidae\".\nDistribuzione.\nL'unica specie oggi nota di questo genere \u00e8 stata rinvenuta in India, nel Madhya Pradesh.\nTassonomia.\nA giugno 2011, si compone di una specie:"}
{"id": "3649204", "revid": "599013", "url": "https://it.wikipedia.org/wiki?curid=3649204", "title": "Massimo Serafini", "text": "Biografia.\n\u00c8 laureato in Scienze politiche. Collaboratore dal 1963 al 1967 dell'Ufficio studi economici della Cgil di Bologna e dal 1967 membro del Direttivo provinciale.\nFra i fondatori del quotidiano il manifesto del quale \u00e8 tuttora collaboratore. Nel 1973 entra a far parte della Segreteria nazionale del Manifesto e, successivamente, in quella del PdUP. Deputato al Parlamento nelle file del PCI dal 1983 al 1992, membro durante la IX legislatura della Commissione Industria e nella X legislatura della Commissione Lavori Pubblici e in quella per le Politiche Comunitarie.\n\u00c8 tra i presentatori delle principali proposte di legge sui temi ambientali. \u00c8 inoltre uno dei protagonisti della discussione parlamentare sulle scelte energetiche del Paese, dibattito sviluppato all'indomani dell'incidente di \u010cernobyl'. Tra i promotori del referendum antinucleare del 1987 il cui esito positivo port\u00f2 alla rinuncia del Paese alle centrali nucleari.\nDal 1992 collabora con Legambiente di cui \u00e8 membro della Segreteria nazionale. In questa veste dirige i settori \"Formazione e Lavoro\" e \"Problemi del Territorio\". Collaboratore dal 1996 dell'Assessorato alle nuove occupazioni del Comune di Roma. \u00c8 direttore, dal 2005 al 2006, del mensile aprile, collaboratore del settimanale Left, del mensile Nuova Ecologia e del giornale online Greenreport.it.\nDa anni portavoce di Goletta Verde, che ogni anno solca i mari italiani, nel 2009 \u00e8 stato inoltre portavoce di Operazione Po, campagna di Legambiente per la tutela e la valorizzazione del grande fiume."}
{"id": "3649205", "revid": "287204", "url": "https://it.wikipedia.org/wiki?curid=3649205", "title": "Un grande amore (film)", "text": ""}
{"id": "3649214", "revid": "767487", "url": "https://it.wikipedia.org/wiki?curid=3649214", "title": "Pablo Pe\u00f1a", "text": "Carriera.\nInizi\u00f2 la carriera nel campionato nazionale boliviano nel 1981. Durante le varie edizioni del torneo acquis\u00ec sempre maggior rilievo, fino a essere selezionato per la fase a eliminazione diretta del torneo per la prima volta nel 1988. Nello stesso 1988 viene nominato internazionale. e nel 1992 partecip\u00f2 alla sua prima competizione internazionale, il Torneo Pre-Olimpico CONMEBOL 1992; nel medesimo anno debutt\u00f2 in Coppa Libertadores. Venne incluso nella lista per la Copa Am\u00e9rica 1993, in cui diresse la gara tra e . Torn\u00f2 ad arbitrare nel medesimo torneo nell'edizione 1995, totalizzando nuovamente una presenza. L'ultimo suo incontro a livello internazionale fu - del 7 luglio 1996, valido per le qualificazioni al campionato mondiale di calcio 1998. Cess\u00f2 l'attivit\u00e0 dopo aver diretto una gara durante la Liga del F\u00fatbol Profesional Boliviano 2001."}
{"id": "3649216", "revid": "585241", "url": "https://it.wikipedia.org/wiki?curid=3649216", "title": "Neoclassicismo musicale", "text": ""}
{"id": "3649220", "revid": "1573940", "url": "https://it.wikipedia.org/wiki?curid=3649220", "title": "Macrocephalon maleo", "text": "Il maleo, anche maleo di Celebes o maleo delle Celebes (Macrocephalon maleo ) \u00e8 un uccello della famiglia dei Megapodiidi, endemico dell'isola di Sulawesi (Indonesia). \u00c8 l'unica specie nota del genere Macrocephalon .\nDescrizione.\n\u00c8 un megapodide nerastro di medie dimensioni (circa 55\u00a0cm di lunghezza), con pelle nuda facciale gialla, iride bruno-rossastra, becco arancio-rossastro e regioni ventrali rosa salmone. La sommit\u00e0 del capo \u00e8 ornata da una sorta di casco nero. I piedi, di colore azzurro-grigiastro, sono muniti di quattro lunghi artigli affilati, separati da una membrana. I sessi sono quasi simili, ma le femmine sono pi\u00f9 piccole e di colore pi\u00f9 scialbo.\nDistribuzione e habitat.\nIl maleo \u00e8 endemico dell'isola indonesiana di Sulawesi. Si incontra nelle foreste tropicali, sia di pianura che di collina, ma nidifica in distese aperte di sabbia, suoli vulcanici o spiagge riscaldate dal sole o dall'energia geotermica, i quali forniscono il calore necessario all'incubazione. Altre specie di megapodio, invece, sfruttano a tale scopo tumuli di materiale organico in decomposizione.\nBiologia.\nIl maleo \u00e8 monogamo e i membri di ciascuna coppia rimangono tutto il tempo vicini. La sua dieta comprende soprattutto frutta, semi, formiche, termiti, coleotteri e altri piccoli invertebrati.\nLe uova del maleo sono grandi quasi cinque volte quelle del pollo domestico. La femmina le depone e ricopre in una profonda cavit\u00e0 nella sabbia e lascia che sia il calore solare o vulcanico a incubarle. Dopo la schiusa, i piccoli si aprono la strada attraverso la sabbia e corrono a nascondersi nella foresta. Gi\u00e0 a pochi giorni di vita sono in grado di volare e divengono del tutto indipendenti: devono trovare da soli il cibo necessario, nonch\u00e9 difendersi dagli attacchi di predatori come lucertole, pitoni, maiali selvatici o gatti.\nConservazione.\nLa specie \u00e8 protetta dal governo indonesiano fin dal 1972. A causa della continua perdita dell'habitat, dell'areale limitato, dell'elevato tasso di mortalit\u00e0 dei pulcini e, in alcune aree, della caccia sconsiderata, il maleo viene classificato tra le specie in pericolo dalla Lista rossa IUCN delle specie minacciate. La CITES lo colloca in Appendice I. Parte del suo areale ricade all'interno del Parco nazionale di Lore Lindu.\nNel 2009 la Wildlife Conservation Society, un'associazione ambientalista americana, insieme al governo locale deline\u00f2 un'area di spiaggia di 150.000\u00a0m\u00b2, dove erano presenti circa 40 nidi di maleo, nel tentativo di fornire un'ulteriore protezione a questa specie.\nTuttora la Alliance for Tompotika Conservation lavora con le comunit\u00e0 di Sulawesi per educare i locali sulle condizioni critiche del maleo e impedirne cos\u00ec la raccolta delle uova. Esse non sono una delle fonti di cibo principali dei locali, ma costituiscono una prelibatezza molto popolare."}
{"id": "3649223", "revid": "484362", "url": "https://it.wikipedia.org/wiki?curid=3649223", "title": "Variazioni enigmatiche (Schmitt)", "text": ""}
{"id": "3649224", "revid": "767487", "url": "https://it.wikipedia.org/wiki?curid=3649224", "title": "La banda dei coccodrilli indaga", "text": "La banda di coccodrilli indaga (\"Vorstadtkrokodile 2\") \u00e8 un film del 2010 diretto da Christian Ditter, sequel del precedente film \"La banda dei coccodrilli\" e remake del film \"Vorstadtkrokodile\" del 1977.\nIn Germania il film \u00e8 uscito nel 2010 al cinema, mentre in Italia \u00e8 andato in onda su Sky Cinema Family nel 2011.\nTrama.\nUna banda di ragazzi, la banda dei coccodrilli, mentre \u00e8 in giro scopre dei tunnel che portano ad una miniera. Esplorando la miniera si accorgono che si \u00e8 fatto tardi e devono tornare a casa perch\u00e9 arriva Jenny, la cugina di Kay, per le vacanze. Le cose vanno male per i genitori di Olli e Maria perch\u00e9 la fabbrica dove lavorano rischia di chiudere perch\u00e9 i macchinari si bloccano improvvisamente e il capo ha dovuto vendere gli appartamenti degli operai compreso quello dei genitori di Olli e Maria. Per questo motivo i due ragazzi vanno a vivere dalla loro nonna finch\u00e9 i genitori non trovano un altro lavoro altrove. Una sera entrano dentro la fabbrica e incontrano i gemelli Boller, due persone sospette, e decidono di seguirle in un pub ma il buttafuori non li fa entrare e allora chiamano la cugina di Kay, Jenny. Maria, gelosa di Jenny, ha paura che Hannes non sia pi\u00f9 innamorato di lei per la presenza di Jenny. Nel frattempo Jenny entra nel pub e riesce a fare entrare i ragazzi dal bagno dei maschi. Allo stesso tempo la madre di Hannes deve incontrare un uomo. Questo e il truffatore della fabbrica ed il padre dei gemelli Boller. La banda scopre che l\u2019uomo ha una chiavetta USB con cui ha danneggiato i macchinari della fabbrica. La banda trova le prove della truffa e Olli le mostra ai genitori. Purtroppo i genitori non gli credono e lo mandano a preparare gli scatoloni per il trasloco. Siccome Olli e Maria vanno dalla nonna, la banda si scioglie. Jenny per\u00f2 ha un\u2019idea, compra una chiavetta uguale a quella del truffatore, e la spaccia per l\u2019originale,cos\u00ec da poter incastrare il truffatore. Il piano riesce e cos\u00ec la truffa viene svelata a tutti i lavoratori della fabbrica. Infine la fabbrica riprende a produrre e Olli e Maria possono ritornare nella loro vecchia casa, siccome ritornano Olli e Maria la banda si riunisce e vanno a festeggiare in discoteca\nSequel.\nNel 2011 \u00e8 uscito il terzo film della trilogia, intitolato \"La banda dei coccodrilli - Tutti per uno\"."}
{"id": "3649231", "revid": "729019", "url": "https://it.wikipedia.org/wiki?curid=3649231", "title": "Aiaktalik", "text": "Aiaktalik \u00e8 un'isola dell'arcipelago Kodiak ed \u00e8 situata nel golfo dell'Alaska, (USA). Si trova circa 2\u00a0km a sud dell'isola Kodiak. Nelle vicinanze si trovano anche le isole Trinity (Tugidak e Sitkinak), che sono circa 8\u00a0km a sud di Aiaktalik, al di l\u00e0 dello stretto di Sitkinak, mentre a sud-ovest della sua punta occidentale si trova la piccola isola di Sundstrom. Amministrativamente, Aiaktalik appartiene al Borough di Kodiak Island ed \u00e8 disabitata.\nL'isola di Aiaktalik ha una superficie di 20\u00a0km\u00b2 e il suo punto pi\u00f9 alto tocca i 32\u00a0m.\nIl nome nativo dell'isola fu pubblicato come \"Anayachtalak\" da nel 1802; \"Anayakhtakh\" da Sary\u010dev nel 1826; \"Ajanahtack\" dall'ammiraglio von Krusenstern nel 1827; \"Anayakhtaky\" nel 1849 dalla Compagnia russo-americana e \"Goose Island\" da Ivan Petrof nel 1884."}
{"id": "3649236", "revid": "43282876", "url": "https://it.wikipedia.org/wiki?curid=3649236", "title": "Macrocephalon", "text": ""}
{"id": "3649237", "revid": "2014155", "url": "https://it.wikipedia.org/wiki?curid=3649237", "title": "Boghislao X di Pomerania", "text": "Era figlio di Eric II di Pomerania-Wolgast e di Sofia, figlia di Boghislao IX, duca di Pomerania-Wolgast-Stolp.\nBiografia.\nBoghislao segu\u00ec nel regno del ducato al padre nel 1474. Nel 1478, alla morte dello zio, Vartislao X di Pomerania-Wolgast, che aveva regnato insieme ad Eric II, egli assunse anche la parte che era stata amministrata da Vartislao. Per la prima volta dopo 200 anni la Pomerania era ora una terra nuovamente unita sotto un'unica signoria, poich\u00e9 gi\u00e0 prima i duchi di Wolgast, Vartislao X ed Eric II, poterono sostenere il diritto alla successione della linea dei Greifen di Stettino, estintasi nel 1464 con Ottone III contro le pretese del Brandeburgo.\nI rapporti con Brandeburgo, che aspirava alla signoria sul feudo di Pomerania, rimasero per tutta la vita di Boghislao X il problema di politica estera per lui pi\u00f9 importante.\nAll'inizio egli rifiut\u00f2 l'omaggio feudale, per il quale trov\u00f2 sostegno nel Re di Polonia Casimiro IV. Quindi spos\u00f2 nel 1477 Margherita del Brandeburgo, figlia del Principe elettore del Brandeburgo Federico II, e nel 1479 ebbe in feudo infine dal Brandeburgo sia la Pomerania di Wolgast che quella di Stettino.\nNel 1480 egli sostenne il vescovo Marino di Fregeno, nominato da papa Sisto IV vescovo di Cammin, contro il pretendente, sostenuto dal capitolo del duomo, conte Ludovico di Eberstein, e nel maggio di quell'anno lo insedi\u00f2 ufficialmente a Greifswald. Con Marino egli firm\u00f2 un accordo che confermava quello del 1436, che stabiliva l'indipendenza della diocesi dai duchi di Pomerania. Tuttavia, un anno dopo, probabilmente scontento della politica del vescovo, soprattutto per i suoi rapporti con il Brandeburgo, diede il suo appoggio al capitolo che lo aveva dichiarato destituito.\nNel 1493 Boghislao X riusc\u00ec, con il trattato di Pyritz, a mitigare l'autorit\u00e0 feudale del Brandeburgo e lui ed i suoi successori furono esentati dall'omaggio feudale. In cambio egli dovette concedere per il futuro al sovrano regnante di Brandeburgo il diritto di subentrare per successione nella sovranit\u00e0 del ducato, nel caso in cui la dinastia dei duchi di Pomerania dovesse estinguersi.\nCon la sua politica matrimoniale Boghislao leg\u00f2 la dinastia dei Greifen alle famiglie pi\u00f9 importanti della Germania del Nord e con la casa regale della Danimarca. Egli intrattenne anche buoni rapporti con il duca di Sassonia Giorgio, detto \"il Barbuto\", padrino di battesimo del suo primo figlio Giorgio.\nNel 1496 Boghislao si rec\u00f2 ad Innsbruck presso l'imperatore Massimiliano I, che lo aveva invitato ad un pellegrinaggio a Roma. Dato che questo non ebbe luogo, egli si rec\u00f2, passando da Venezia e Padova, a Gerusalemme. Sulla via del ritorno pass\u00f2 da Roma ove papa Alessandro VI gli trasmise i diritti di sovranit\u00e0 sulla diocesi di Cammin come altre significative prebende in Pomerania, ov'egli rientr\u00f2 nell'aprile del 1498. Dall'Italia egli port\u00f2 con s\u00e9 i giuristi Pietro da Ravenna, che fu professore per alcuni anni presso l'Universit\u00e0 di Greifswald, e Johannes von Kitscher.\nTornato in patria, Bogjislao prosegu\u00ec nella sua opera di modernizzazione dell'amministrazione del ducato. Al posto della quasi ereditariet\u00e0 della carica di Balivo, questi vennero scelti direttamente dal duca, molti dei quali disponevano anche di una cultura a livello universitario.\nNel 1489 eman\u00f2 una nuova regolamentazione sulle monete. Durante il suo regno fu introdotto anche il Diritto romano e, fra l'altro, anche il Diritto feudale longobardo. Il duca cerc\u00f2 anche di limitare il potere delle citt\u00e0, nel che ebbe minor successo, particolarmente per la quasi indipendente Stralsund, la pi\u00f9 grossa citt\u00e0 della Pomerania fino al XVIII secolo. Boghislao fece erigere residenze ducali a Wolgast e Stettino, che esprimevano le loro aspirazioni ad una completa residenza di corte nello stile dell'incipiente rinascimento in Germania. In Wolgast vi fu nel corso dei successivi secoli un castello che dal 1625 fungeva da residenza principale dei duchi di Pomerania-Wolgast, ma che per\u00f2 nel 1820 era gi\u00e0 praticamente distrutto.\nBoghislao incaric\u00f2 nel 1517 Johannes Bugenhagen, gi\u00e0 monaco nel convento di Belbuck, di scrivere una storia della Pomerania. Quest'opera di Bugenhagen fu pubblicata in latino nel 1518 con il titolo \"Pomerania\".\nSugli ultimi anni di vita di Boghislao X i cronisti scrissero poche cose buone. Egli deve aver condotto una vita smodata ed aver trascurato gli affari del governo. Ottenne ancora il riconoscimento della Pomerania come un Principato con il rilascio di un documento imperiale sull'infeudamento nella Dieta di Worms del 1521, e fu presente due anni dopo anche al parlamento di Norimberga, accompagnato dal borgomastro di Stralsund, Nikolaus Smiterlow, per difendere i diritti della Pomerania contro le pretese del Brandeburgo.\nVisse anche l'inizio della riforma protestante in Pomerania, ma su questo sviluppo rimase inattivo.\nBoghislao X mor\u00ec a Stettino il 5 ottobre 1523 e la sua salma fu inumata nella \" Ottenkirche\". Gli succedettero i due figli Giorgio I e Barnim IX.\nMatrimoni e discendenza.\nGi\u00e0 nel 1464 Boghislao X fu fidanzato con Anna, figlia del duca Enrico IV di Meclemburgo-Schwerin, che tuttavia mor\u00ec nello stesso anno.\nIl 21 settembre 1477 Boghislao spos\u00f2 Margherita di Hohenzollern, figlia del principe elettore Federico II di Brandeburgo e della consorte Caterina di Sassonia. Tuttavia Margherita mor\u00ec dodici anni dopo, senza avergli dato figli.\nIl 2 febbraio 1491, a Stettino Boghislao spos\u00f2 Anna di Polonia (1476 - 1503), figlia del re di Polonia Casimiro IV, dalla quale ebbe otto figli:\nPrecedentemente Boghislao aveva avuto un figlio illegittimo Cristoforo (verso il 1480 - ?), che ricopr\u00ec incarichi ecclesiastici.\nSaghe.\nIntorno alla vita e alle opere di Boghislao X si sono sviluppate numerose saghe e racconti, ad incominciare da quelle dello scrittore Thomas Kantzow (1505 - 1542), A questo genere appartiene la saga del contadino Hans Lange (1450 - 1523), che si sarebbe preso cura del giovane principe, che sarebbe stato trascurato dalla madre. Ma soprattutto il viaggio di Boghislao in Terra Santa diede occasione di racconti fino ad un presunto attacco di pirato turchi che sarebbe stato sventato dall'eroico comportamento del duca. Questi racconti documentano l'interesse e la venerazione popolare per il duca.\nBibliografia.\nIn lingua tedesca:"}
{"id": "3649239", "revid": "124262178", "url": "https://it.wikipedia.org/wiki?curid=3649239", "title": "Tourist Trophy 1961", "text": "Il Tourist Trophy fu la quarta prova del motomondiale 1961, nonch\u00e9 la 43\u00aa edizione della prova.\nSi svolse il 12, il 14 e il 16 giugno 1961 e vi corsero tutte le classi disputate in singolo, nonch\u00e9 i sidecar. Gareggiarono per prime il 12 giugno le 125, le 250 e i sidecar, il 14 si svolse la gara delle 350 e il 16 quella della 500; tutte le prove si svolsero sul Circuito del Mountain.\nI piloti britannici di casa si imposero in tutte e quattro le gare disputate in singolo grazie a Mike Hailwood che si impose in tre classi: classe 500 (in sella a Norton), 250 e 125 (in queste ultime due guidando Honda) mentre a Phil Read and\u00f2 la vittoria in 350 (in sella a Norton); l'equipaggio tedesco Max Deubel/Emil H\u00f6rner si impose tra i sidecar.\nIn questa occasione Hailwood fu il primo pilota nella storia della competizione dell'Isola di Man ad ottenere la vittoria in 3 categorie diverse e fu anche il primo pilota in sella ad una moto con motore monocilindrico ad infrangere la barriera delle 100 miglia orarie di media; l'anno precedente John Surtees aveva gi\u00e0 superato tale limite, ma in sella ad una MV Agusta quadricilindrica.\nDopo essere finito in classifica a punti sia in 125 che in 350, il pilota britannico Ralph Rensen trov\u00f2 la morte in un incidente nell'ultima prova in programma, quella della classe regina; nella stessa sorte era gi\u00e0 incappato anche il connazionale Mike Brookes durante le prove.\nClasse 500.\nAl Senior TT, gara conclusiva del gran premio disputata venerd\u00ec 16 giugno, furono 74 i piloti alla partenza e 45 vennero classificati al termine della gara. Tra i piloti ritirati vi furono Gyula Marsovszky, Hugh Anderson, Phil Read, Gilberto Milani, Paddy Driver e Gary Hocking.\nClasse 350.\nLa gara si \u00e8 disputata il 14 giugno; allo Junior TT furono 80 i piloti alla partenza e 50 quelli classificati al termine della corsa. Tra i ritirati Tom Phillis, Bob McIntyre e Mike Hailwood (in questa gara alla guida di una AJS).\nClasse 250.\nNel Lightweight TT, terza gara in programma il 12 giugno, furono 46 i piloti alla partenza e 17 quelli classificati al termine della prova. Tra i ritirati vi furono Bob McIntyre, Alberto Pagani, Gilberto Milani, Paddy Driver e Gary Hocking.\nOltre all'ottimo risultato della Honda che ottenne le prime 5 posizioni in classifica, degno di nota anche il sesto posto ottenuto da un'altra casa motociclistica giapponese, la Yamaha, che ottenne in quest'occasione i suoi primi punti, alla seconda gara dopo il suo esordio avvenuto nel GP di Francia.\nClasse 125.\nNell'Ultra-Lightweight TT, prima gara del gran premio, disputata luned\u00ec 12 giugno, furono 38 i piloti alla partenza e 22 classificati al traguardo. Tra i ritirati Ernst Degner e Phil Read.\nCome nella classe superiore, anche nell'ottavo di litro le prime cinque posizioni furono di piloti equipaggiati con modelli Honda.\nSidecar TT.\nDisputata come seconda gara del 12 giugno, furono 32 equipaggi alla partenza e 19 al traguardo."}
{"id": "3649244", "revid": "1573940", "url": "https://it.wikipedia.org/wiki?curid=3649244", "title": "Magyarus", "text": "Magyarus \u00e8 un genere di ragni appartenente alla famiglia Salticidae.\nEtimologia.\n\"Magyarus\" \u00e8 il nome antico dell'Ungheria, nazione in onore della quale l'aracnologo Zabka ha intitolato il genere, come aveva anche fatto col genere Lechia.\nCaratteristiche.\nIl genere \u00e8 stato descritto sulla base di un unico esemplare maschile, originariamente rinvenuto nei cespugli della foresta vietnamita.\nLa lunghezza dell'esemplare rinvenuto \u00e8 di circa 4 millimetri. Il cefalotorace \u00e8 di colore marrone, pi\u00f9 scuro intorno al \"pattern\" oculare. L'opistosoma di quest'unico esemplare era stato danneggiato, si presume fosse di colore grigio marrone e lateralmente giallo; si notavano anche tracce di una striscia mediana di colore marrone.\nLe zampe sono di colore grigio arancio con tricobotri marroni; il primo paio di zampe \u00e8 di colore arancio-marrone, pi\u00f9 chiaro dal lato interno. I pedipalpi del maschio hanno una struttura molto simile a quelli del genere Phlegra .\nDistribuzione.\nL'unica specie oggi nota di questo genere \u00e8 stata rinvenuta in Vietnam.\nTassonomia.\nA giugno 2011, si compone di una specie:"}
{"id": "3649247", "revid": "682087", "url": "https://it.wikipedia.org/wiki?curid=3649247", "title": "Senza una donna/Con le mani", "text": ""}
{"id": "3649248", "revid": "188116", "url": "https://it.wikipedia.org/wiki?curid=3649248", "title": "Arbash", "text": ""}
{"id": "3649251", "revid": "253269", "url": "https://it.wikipedia.org/wiki?curid=3649251", "title": "Elyssa Davalos", "text": "Biografia.\nFiglia d'arte, suo padre era l'attore Richard Davalos.\nInizi\u00f2 a recitare sin da quando aveva 14 anni, nel 1973.\n\u00c8 madre dell'attrice Alexa Davalos, nata dal matrimonio con il fotografo Jeff Dunas, sposato nel 1982 e da cui ha divorziato nel 1988.\nTra i suoi primi lavori, vi \u00e8 \"Herbie sbarca in Messico\" (1980), in cui interpreta il ruolo di Melissa, una ragazza sempliciotta laureanda.\nHa smesso la carriera di attrice dal 2007."}
{"id": "3649252", "revid": "125692315", "url": "https://it.wikipedia.org/wiki?curid=3649252", "title": "La banda dei coccodrilli - Tutti per uno", "text": "La banda dei coccodrilli - Tutti per uno (\"Vorstadtkrokodile 3\") \u00e8 il film del 2011, remake del film \"Vorstadtkrokodile\" del 1977 diretto da Wolfgang Groos e l'ultimo dei tre film.\nIn Germania il film \u00e8 uscito nel 2011, ed anche in Italia \u00e8 andato in onda su Sky Cinema Family nel 2011.\nTrama.\nHannes compie 13 anni, e Maria vuole festeggiare il compleanno di quest'ultimo da soli. I membri restanti del gruppo, compresa Maria, regalano a Hannes un buono go-kart. Olli parte e va in vacanza con la fidanzata. Nel frattempo i ragazzi restanti della banda, vanno a fare un giro con i go-kart, ma durante una gara, Frank rimane ferito e portato con urgenza in ospedale. Gli amici e il padre vengono a sapere tramite la dottoressa che Frank ha bisogno di un fegato nuovo, perch\u00e9 il suo \u00e8 gravemente lesionato; come donatori vengono subito esclusi il padre e gli amici. Non resta che il fratello Dennis, che per\u00f2 \u00e8 in prigione. I ragazzi in un primo momento escogitano un folle piano che non riesce, e, successivamente con l'aiuto della madre di Hannes, riescono a escogitarne uno migliore e tirano Dennis fuori di prigione. A Frank viene donato met\u00e0 dell'organo cos\u00ec che possano sopravvivere entrambi. Nell'ultima scena del film si vedono tutti i ragazzi, con i piedi immersi nell'acqua di un lago e giurano di rimanere per sempre amici."}
{"id": "3649260", "revid": "484362", "url": "https://it.wikipedia.org/wiki?curid=3649260", "title": "Ovesca (torrente)", "text": ""}
{"id": "3649261", "revid": "484362", "url": "https://it.wikipedia.org/wiki?curid=3649261", "title": "Storia di Guardiagrele", "text": "La storia di Guardiagrele vede la nascita della citt\u00e0 durante il Medioevo, nell'XI secolo circa. Bench\u00e9 si abbiano notizie di una necropoli paleolitica nella localit\u00e0 Comino, la citt\u00e0 fu fondata dai Normanni come agglomerato di due villaggi fortificati, \"Guardia\" e \"Graeli\". Nel XIV secolo la citt\u00e0 vide l'esplosione artistica del gotico, il cui massimo rappresentante fu Nicola da Guardiagrele; inoltre per la ricchezza dei commerci, ebbe anche il privilegio da Ladislao di Durazzo di battere moneta. Nei secoli successivi il Medioevo, le sorti della citt\u00e0 dipesero da Chieti, e la citt\u00e0 cadde in decadenza dopo i danni del terremoto della Maiella del 1706, riacquistando importanza artistica ed economica solo nel secondo dopoguerra.\nLa fondazione: tra realt\u00e0 e leggenda.\nLe origini della citt\u00e0 vedono mischiate tra loro realt\u00e0 e leggenda, alimentata e arricchita dagli storici locali con aneddoti e invenzioni, tra i quali si ricordano padre Nicola Colagreco del convento di San Francesco, Giuseppe Iezzi e Francesco Paolo Ranieri; tuttavia per le origini di Guardiagrele \u00e8 intervenuto anche Domenico Romanelli con la tesi della perduta citt\u00e0 di Romulea, leggendo male gli appunti dell'Antinori e le descrizioni di Tito Livio, alimentando la leggenda di una citt\u00e0 perduta al tempo dei Romani. Le tesi su ci\u00f2 sono state smentite in parte dell'archeologo Giulio De Petra che fece scavi a Cluviae di localit\u00e0 La Roma (in territorio di Casoli), poi da altri archeologi quali Adriano La Regina, e dallo storico guardiese Lucio Taraborrelli.\nC'\u00e8 un altro mito che la storiografia moderna sta sfatando, la giustificazione della difficolt\u00e0 di redigere una documentata storia della citt\u00e0, come hanno detto gli storici locali Angelo De Luca, Giacinto Vitacolonna, Giuseppe Iezzi e Francesco Ranieri; il motivo sarebbe che gran parte dei documenti di Statuti e privilegi esistenti in situ, che avrebbero permesso di ricostruire la storia pi\u00f9 antica di Guardiagrele andarono distrutti durante l'invasione francese del 1799, poich\u00e9 gli orsognesi, cugini nemici di Guardiagrele, il 25 febbraio 1799 con l'ausilio francese entrarono nella citt\u00e0 e bruciarono l'archivio comunale presso il convento dei Francescani. Le fonti per il Medioevo in effetti, come ha osservato Taraborrelli restano il Cartulario dell'ex abbazia di San Salvatore alla Majella, documenti della Curia arcivescovile di Chieti, \ne gli Annali dell'Antinori, tra gli studi pi\u00f9 recenti invece quelli sul Medioevo abruzzese di Luigi Pellegrini e Lucio Taraborrelli. \nTra le leggende della storiografia guardiese, sull'origine remota del paese, vi \u00e8 la fondazione da parte dei Pelasgi nel II millennio a.C., leggenda riportata in gran parte dai testi riguardanti la fondazione, opere di Romanelli, di Colagreco, e Ranieri, ma non supportata da rinvenimenti archeologici in situ, eccettuata la necropoli di Comino (IX-VIII sec. a.C.), che per\u00f2 riguarda tombe di varie popolazioni Marrucine e Carecine, e non giustificherebbe l'esistenza di una citt\u00e0 italica importante nell'altura di Guardiagrele.\nNonostante i numerosi rinvenimenti archeologici delle contrade, tra cui Piano Venna, Villa San Vincenzo, Melone, Comino, attribuiti all'epoca protostorica, italica e romana, conservati nel Museo archeologico Filippo Ferrari di Guardiagrele, testimoniando una presenza di villaggi in questa area a confine con i Marrucini di Teate e i Frentani di Anxanum, non vi sono dati archeologici, n\u00e9 tracce di monete o ruderi che riconducono a un periodo precedente il IX secolo d.C. l'esistenza di un centro vero e proprio, nell'area dell'attuale paese di Guardiagrele, a differenza delle descrizioni appassionate di Colagreco e Ranieri di un fiorente centro economico con templi e monumenti. Infatti lo stesso Ranieri, citando nelle sue Memorie postume la Cronaca di Colagrevo, riconosceva improbabili iscrizioni murarie abrase dal tempo nelle principali chiese di San Nicola, San Silvestro e Santa Maria Maggiore, sostenendo che le chiese fossero state edificate su sontuosi templi.\nL'ascendenza pagana che le fonti attribuiscono ad alcune chiese del centro storico, come le chiese di San Nicola, San Silvestro e il Duomo, non \u00e8 sostenuta da documenti, se non dalla cronaca del falsario Padre Nicola Colagreco, da cui attinsero tutti gli altri storiografi locali. Manca infatti, anche presso gli storici quali Strabone, Plinio il Vecchio, Tito Livio, ecc. ogni riferimento all'et\u00e0 imperiale o tardoantica, con documenti o citazioni in lapidi o nelle memorie degli storiografi romani e specialmente nelle Memorie di storiografi pi\u00f9 recenti che si sono occupati dell'area Frentana, come Pietro Pollidori, Domenico Romanelli o Anton Ludovico Antinori; alcune affermazioni pollidoriane su Guardiagrele sono state contestate, data la sua fama di produttore di documenti falsi e campanilistici. Risulta invece attestata la persistenza di un ordinamento paganico-vicano in tutta la zona prima dell'arrivo dei Longobardi, bench\u00e9 secondo Taraborrelli non sarebbe sorta prima dell'XI secolo con l'edificazione del Torrione di Guardiagrele. Tale insediamento rurale corrisponderebbe alla localit\u00e0 detta oggi Villa di Grele.\nNel saggio \"In Terra nostra Guardiegrelis\" (2014) egli ipotizza che dalle citazioni dei documenti del monastero di San Salvatore della Majella, in zona esistevano vari villaggi e curtes, tra cui un castrum di Sant'Angelo in Trifinio (contrada Melone) il castrum di Comino, rifortificato dai Normanni, e la villa di Grele, che sorgeva sotto il Piano del torrione di piazza Garibaldi. \nLa necropoli di Comino.\nSi trova nella frazione di Comino, in localit\u00e0 Raselli. Venne scoperta per la prima volta dal parroco don Filippo Ferrari, a cui \u00e8 intitolato il museo civico archeologico di Guardiagrele, presso i locali dell'ex convento di San Francesco, il quale nel 1913 pubblic\u00f2 uno studio dettagliato sui reperti archeologici rinvenuti. Nuovi attenti scavi della Soprintendenza del 1998 hanno riportato alla luce 65 tombe comprese tra il X e gli inizi del III secolo a.C.Si tratta di una grande necropoli italica usata dalle popolazioni pre-italiche, e successivamente da quelle dei Marrucini (Chieti), Carricini (Torricella Peligna), e dai Frentani (Casoli, Cluviae), e si dividono in 4 ordini per categorie sociale, con numerosi corredi funebri, maschili e femminili, alcuni dei quali di grande interesse archeologico. I rinvenimenti, il vasellame e i corredi funebri sono stati conservati nel museo archeologico di Guardiagrele e nel Museo Archeologico Nazionale di Chieti, poich\u00e9 sopra l'attuale area di Comino sorge la scuola elementare, poich\u00e9 si tratta di terreno privato.\nLa tomba maschile 38 aveva lo scheletro del defunto contornato di oggetti di bronzo, come la spada completa di fodero finemente decorato, una punta di lancia, una fibula a due pezzi, un rasoio e un bracciale e quattro vasi. Nel secondo settore sociale delle sepolture del VIII-VI sec, ci sono tombe a tumulo che hanno restituito vari oggetti di bronzo, le tombe del V-III sec, del terzo settore, appartengono alla categoria a fossa molto profonda, di cui ci sono poche testimonianze. Di questo periodo la tipologia a fossa terragna a margini netti \u00e8 la pi\u00f9 usata, dove lo scheletro giace supino, contornato da oggetti funebri. Nelle sepolture femminili compaiono pochi ornamenti, spesso perle in pasta vitrea, qualche anello di bronzo e delle fibule. L'ultimo settore di tombe appartiene alla fase ellenistica del II-I sec. a.C., con corredi molto poveri, segno che la civilt\u00e0 locale era in grave decadenza, e che le persone influenti s'erano spostate in altre realt\u00e0 presso la Majella, come appunto Chieti e Guardiagrele.\nLa Grele romana.\nAlcuni studiosi locali del XIX-XX secolo, come Francesco Paolo Ranieri, Giuseppe Iezzi e Filippo Ferrari, basandosi sull'errato testo di Colagreco riportano un'iscrizione secondo cui il toponimo \"Guardiagrele\" sarebbe nato da Aelion (discendente dal greco Elio, il dio Sole), per poi diventare \"Graelion\" (nome del capitano longobardo Grelio che conquist\u00f2 il paese), e da qui Graelium, Graelle, e infine \"Grele\"; tale ipotesi, bench\u00e9 scritta in maniera romanzata, \u00e8 riportata anche da Gabriele d'Annunzio nel libro \"Il trionfo della morte\" (1894), quando descrive la \"citt\u00e0 di pietra\". Nel \"Catalogus baronum\" del XII secolo il paese \u00e8 noto come \"Grele\". Per quanto riguarda il secondo toponimo \"Guardia\" si ipotizza che provenga dal germanico \"warda\", per indicare una postazione militare, dato che il paese venne forsecinto da mura di fortificazione dai Longobardi, poi dai Franchi e poi dai Normanni, che realizzarono un recinto di mura attorno al torrione maestro o dongione longobardo, l'attuale Torre Orsini in piazza Garibaldi; le mura che occupavano il Piano, oggi piazza Garibaldi, sono state definitivamente demolite nei primi anni del '900, lasciando solo una schiera di case che si collegavano alla torre dell'Acquedotto, la torre minore della cinta, e parte di case-mura collegate alla chiesetta della Madonna del Rosario, con la porta del Vento o \"di Grele\". \nNel libro del Catalogus di Ruggero II di Sicilia si parla infatti di \"clerici castri de Guardia Grelis\". Tali due citt\u00e0 successivamente si sarebbero unite nel punto baricentrico (allora periferia) dell'attuale Piazza Santa Maria Maggiore.\nGli errori dello storico Francesco Paolo Ranieri.\nSi ritiene, leggendo Francesco Paolo Ranieri, che la citt\u00e0 di Grele fosse sorta con gli Italici Frentani, che edificarono l'arx presso l'attuale Largo Garibaldi, dove si trova il torrione longobardo o degli Orsini.Ma allo stesso tempo ci sono contraddizioni poich\u00e9 le prime menzioni della citt\u00e0 sarebbero legate all'anno 84 d.C., quando un manipolo di nobiluomini era intento a coltivare le arti nella cittadina isolata dagli eventi storici della decadenza di Roma. \nIl paese originario doveva essere un agglomerato di case sparse, dato che il sistema edificatorio a case racchiuse fu sperimentato tra il IX e il X secolo d.C., dopo le invasioni saracene ed ungare, con l'erezione appunto di castelli di guardia. Sempre da ipotesi, si pu\u00f2 desumere che la cittadina all'epoca della conquista romana, avesse il tipico governo sannita del \"meddix touticus\", fosse dotata di un foro e di templi, e che comunicasse commercialmente con le altre realt\u00e0 dei Marrucini (Danzica, Touta Marouca - Rapino), Teate (Chieti), Buca (Vasto), Cluviae (Casoli) e Anxanum (Lanciano), citt\u00e0 dei Frentani.Alcuni importanti esempi della monumentalit\u00e0 della citt\u00e0 italica, a detta di Colagreco e Ranieri, sono forniti da materiali di spoglio usato per la costruzione delle chiese nel Medioevo. Si ipotizza cos\u00ec la presenza del tempio di Ercole, sempre da parte di Ranieri, tuttavia smentita da Taraborrelli per la mancanza di fonti e di materiale consultabile, che sarebbe stato dotato di 12 colonne con leoni stilofori, riutilizzate per le chiese. Di questi presunti leoni, oggi si hanno due esemplari posti agli stipiti del portale della chiesa di San Nicola di Bari su via Roma prima dedicataa San Donato vescovo (altra congettura improbabile poich\u00e9 il suo culto fu portato in Abruzzo nel XVIII sec.), anche se abbastanza danneggiati dal tempo, e secondo Taraborrelli risalenti al primo Medioevo, come i leoni stilofori del portale fi San Nicola, confrontandoli anche con altre architetture medievali abruzzesi con i leoni al portale, come a San Francesco di Popoli o Santa Maria di Picciano cenobio benedettino, rimontati poi presso la parrocchia del paese, o i leoni scomparsi della chiesa di Santa Lucia a Lanciano.\nCongetture sul nome antico di Graelion.\nLe ultime case di Grele, si estendevano sino al colle San Donato, sempre seguendo il Ranieri, dotato di tempio proprio (attuale chiesa santuario, esistente per\u00f2 dal XVIII sec), rifuse completamente intorno al XVI-XVII secolo per edificare la chiesa del santo patrono, ma anche qui Taraborrelli smentisce le tesi fantasiose. \nFuori dall'abitato si conserva anche la Fonte di Grele, presso il campo sportivo \"Tino Primavera\". La fontana bench\u00e9 molto antica (del XVI src), secondo Taraborrelli non pu\u00f2 far risalire con certezza al periodo romano, perch\u00e9 restaurata varie volte, e l'esistenza della stessa fu pretesto per Colagreco,Ranieri e Vitacolonna di confermare le origini antichiasime di una citt\u00e0 italica distrutta dai Romani, i cui abitanti poi si trasferirono nel I sec.d.C nell'altura di Guardia. \nSi ricorda che la fonte, oggi abbastanza danneggiata dal tempo, sempre seguendo le falsificazioni di Ranieri e Colagreco fosse un monumento dedicato al dio Helios, poich\u00e9 possedeva un grande bassorilievo raffigurante il sole, da cui sarebbe nato il nome della cittadina romana. La cittadina di \"Villa Graelis\" nel 296 a.C. ospita i paesani di Romuleia o Romulea, che fu assalita e distrutta dal console Dublio Bicio More durante la guerra italica contro Roma. \nAltri errori palesi: Ranieri scrive che la fontana riportava l'iscrizione: \"Gli abitanti di Romolea, vinti, ripararono in Grele\". Nel 226 a.C. Grele (o Graelium secondo i Romani), dette il suo contributo di uomini per la guerra gallica, e nel 147 durante la guerra di Scipione Africano.Tuttavia si tratta di una citazione di comodo dehgli storiografi locali, travisando il vero contenuto di Polibio, come ad esempio far\u00e0 lo storico Iezzi per le fonti di Antinori, Nicolino,Faraglia, desiderando a tutti i costi inserire Gual centro dei principali fatti storici abruzzesi. \nRanieri giustifica le sue tesi parlando dello storico Polibio che nelle sue \"Storie\" parla di una citt\u00e0 di Graelion che dette il contributo nella guerra gallica, ma il problema del nome rimane, anche perch\u00e9 sia Graelion e Cominio, di cui parla, di recente sono state individuate in altre zone, Cominium era una citt\u00e0 dei Volsci presso il Lazio, da cui deriva anche il nome della Val di Comino.\nDopo la ribellione a Roma nel 90 a.C., e avendo partecipato alla Lega Italica, Grele a detta dello storico, fu conquistata definitivamente da Roma, e ridotta a colonia. A ipotesi di ci\u00f2 c'\u00e8 per Ranieri la lapide P.C.G., interpretata dal Mommsen come \"Patronus Coloniae Grelis\", si precisa che la citt\u00e0 appartenne alla popolazione Frentana, inclusa nella provincia amministrata dalla gens Arniense, posta al confine col territorio marrucino. Tuttavia questa appartiene alle citazioni inventate ad hoc, con riferimento al CIL vol. 9 del Mommsen.\nBench\u00e9 di archeologico della citt\u00e0 romana resti nulla, ammette Ranieri, fuori si trovano la necropoli di Comino e una grotta presso Bocca di Valle, scoperta nel 1880 e dove venne rinvenuta una lapide che lasciava trasparire la sacralit\u00e0 pagana del luogo, dedicato al culto di Eolo (CAVERNA EOLI DEI). Questa lapide non \u00e8 stata tuttavia mai rinvenuta, n\u00e9 citata da altri storiografi antichi quali Romanelli, De Petra o Mommseb,e la critica ha pensato che di tratti di un altro falso scritto ad hoc per millantare la presenza di antichi luoghi di culto precrustiani.\nLa storiografia locale e Grele nel I-IV sec. d.C..\nAltre notizie su Grele, sempre secondo Ranieri che qui cita lo storico Giovanbattista Simone (che a detta di Taraborrelli sia un nome inventato ad hoc per suffragare le sue fonti), si hanno nell'84 d.C., quando papa Cleto I (Anacleto) in una sua lettera parla del \"castello\" di Grele, mentre invece si parla della presenza di rovine di \"Guardia\" nell'area del vecchio castello (in Largo Garibaldi)Analizzando anche l'opera di Vitacolonnadurante il governo romano, come testimonia a detta del Vitacolonna, anche Plinio il Vecchio, la citt\u00e0 dovette godere di benefici, poich\u00e9 trovandosi presso la Majella, beneficiava di metalli e di pietra insieme ai Romani, stando sul punto di passaggio della strada dalla Majella verso la piana frentana di Anxanum, lungo la strada per il mare. Questa notizia svi\u00f2 anche lo storico pi\u00f9 recente Enrico Abbate che scrisse una monografia sulla Majella e sulla storia d'Abruzzo.\nGli schiavi impiegati nella raccolta dei metalli nelle miniere, nel racconto colorito di Ranieri, spesso di notte compivano razzie nei villaggi circostanti, compresa Grele; nell'84 d.C. si ha notizia di un terremoto o di una frana, che sconvolse l'abitato vecchio, e spinse i cittadini ad edificare una nuova citt\u00e0 verso oriente, anche se il vecchio abitato fu sempre popolato, almeno sino al XIII secolo, quando venne compreso nella \"villa di Grele\"Da antichi documenti, che Ranieri non riporta, si conoscono anche i nomi di alcuni politici romani della zona: Adriano Crocione console di Grele (101 d.C.), Caio Calamura console (108), Agostino Paglia (127), Urbano Balase (200 d.C.), nomi e cognomi assai pi\u00f9 vicini all'epoca dello storiografo.\nIl tempio di Giove, ossia San Nicola di Bari.\nIl maggiore esempio dell'architettura romana a Grele, notizia falsata data dal Ranieri e smentita completamente da Taraborrelli, \u00e8 ci\u00f2 che resta di un antico tempio (dedicato a Giove), dove si trova l'attuale chiesa di San Nicola di Bari, con l'iscrizione, presso l'architrave di portale a caratteri gotici: \"Instaurator Odorisius Gitepra fecit et uxor Virginia curavit Fulvio Guio Decio Romano viro\"; questa iscrizione in realt\u00e0 non esiste, ed \u00e8 stata copiata da Ranieri dal libro del padre Colagreco. Bench\u00e9 il portale sia alquanto manomesso da fregi rinascimentali e gotici, si conservano le due colonne degli stipiti poggianti su leoni stilofori, dell'epoca medievale, non riferibili all'epoca romana come vuole Ranieri. La leggenda della fonazione della chiesa risale al III secolo d.C., quando la comunit\u00e0 cristiana, ancora senza tempio, fu perseguitata da Tiberio Poeta, che appicc\u00f2 il fuoco a un fienile dove i cristiani si riunivanoIn seguito si decise la costruzione del tempio cristiano sopra quello di Giove, divenendo di fatto la prima chiesa cristiana di Guardiagrele, non di certo intitolata a San Nicola di Bari (vissuto secoli dopo la fondazione, ma forse al Salvatore o alla Vergine Maria), gi\u00e0 in tempi remoti tuttavia, dal V secolo forse in poi venne intitolata a San Donato d'Arezzo. La chiesa oggi si presenta nella veste del restauro corposo barocco del 1775, era la cappella prediletta della nobile famiglia Ugni. \nIl tempio di Diana.\nAltra invenzione di Ranieri: il tempio si trovava in via Roma, dove si trova la chiesa di San Silvestro, eretta tra il 362 e il 369 d.C. a suo dire, quando in realt\u00e0 non \u00e8 documentata prima del XIV-XV secolo, eretta dai castellani di Colle Tripio e Villa San Vincenzo, dato che la chiesa della contrada riporta la stessa intitolazione, che si installarono dentro il borgo, alla stessa maniera dei castellani delle contrade che si insediarono a L'Aquila. Di romano resterebbe, secondo le invenzioni di Ranieri, solo una parte del muro anteriore a detta di Ranieri; la chiesa divenne immediatamente una delle principali chiese di Grele, nel 1044 Credindeo conte di Chieti fond\u00f2 a Fara San Martino l'abbazia di San Martino in Valle, (in realt\u00e0 l'abbazia dei Benedettini, dipendente da San Salvatore alla Majella, esisteva gi\u00e0 dal IX secolo, fondata dal conte di Chieti con accordo di Pipino il Breve, e di documenti non parlano di alcun Credindeo conte di Chieti), unendola alla giurisdizione di San Silvestro, ribaltata nel 1451 con la decisione di papa Nicol\u00f2 V, sicch\u00e9 San Silvestro dovette pagare le tasse a San Martino. Nel 1636 la chiesa si trov\u00f2 invischiata nelle controversie vescovili di Chieti per il possesso dei monasteri di San Salvatore alla Majella e San Martino in Valle, che si risolsero con una transazione e la soppressione del convento del primo monastero, ossia San Salvatore. San Salvatore alla Majella, i cui ruderi si trovano nell'altura di Rapino (CH) in localit\u00e0 Fosso Acquafredda, nei dintorni di grotta del Colle, era uno dei monasteri pi\u00f9 antichi della Majella orientale, dell'ordine benedetitno, esistente ancora in parte nel XIX secolo, quando si decise di prelevare il portale romanico e di rimontarlo sulla facciata del convento di Sant'Antonio a Rapino, mentre le ante romaniche del portale in legno venivano condotte presso la chiesa di San Nicola a Pretoro (CH).\nIl Ranierianalizza il fregio del portale rinascimentale di San Silvestro a via Roma (all'epoca sua strada Grande) con al decorazione di festoni e cornucopie, ipotizzando che possano trattarsi di fregi prelevati dall'antico tempio, soprattutto per la presenza di tagli volontari, affinch\u00e9 potesse essere conficcato in mezzo lo stemma della confraternita. Ma ci\u00f2 \u00e8 solo una sua congettura che \u00e8 stata smentita da Taraborrelli.\nLa Collegiata di Santa Maria Maggiore.\nLa chiesa fu costruita nel XIII secolo, forse sopra una chiesetta preesistente in periferia dell'abitato di Guardiagrele. Secondo le ipotesi errate di Ranieri, le invasioni barbariche del 405-410 d.C. fecero s\u00ec che gli abitanti delle contrade ai piedi della Majella si rifugiassero all'interno delle mura di Grele. La popolazione raggiunse 4000 unit\u00e0 a suo dire, e le chiese gi\u00e0 esistenti non riuscivano a soddisfare le esigenze delle funzioni religiose, cosicch\u00e9 si decise la costruzione di una nuova chiesa. Il console romano Marco Basso ordin\u00f2 la fondazione del Tempio di Santa Maria, e comprendeva gi\u00e0 lo spazio occupato dall'edificio medievale del XII-XIII secolo, restaurato nello stile romanico-gotico. L'area di fondazione era periferica, dove si trovava il cimitero. Al tempio si accedeva per mezzo di una lunga scalinata posta a meridione, legata alla casa del governatore (ossia Corte vecchia), e per mezzo di un portale (quello laterale aggiunto alla chiesa di San Francesco d'Assisi), ipotesi smentita da Gavini e poi da Moretti. La seconda chiesa costruita dirimpetto, intitolata alla Nativit\u00e0 del Signore, anche se a Taraborrelli pare falso anche questo, dato che i documenti parlano della chiesa di Santa Maria e della chiesa della Madonna del Popolo o di San Rocco, riconsacrata presso il passaggio sotto l'arco di via Cavalieri, e dell'attiguo ex convento, ora sede della biblioteca comunale, posto verso il palazzo Vitacolonna. Non si sa quando venne eretta, dice Ranieri forse nel XII secolo, fatto sta che per la sua posizione presso la piazza, venne inglobata nel duomo con i lavori di rifacimento. \nLa torre campanaria, secondo le teorie di Giuseppe Iezzi e fon Filippo Ferrari,risale al 1110-1202. Purtoppo anche lo storico di architettura medievale abruzzese Ignazio Gavini nella sua opera, per le fonti storiche fu sviato a causa delle falsificazioni campanilistiche.\nLo storico Taraborrelli, esaminando i pochi documenti, ipotizza che dalle donazioni fatte alla chiesa collegiata, nel XIII secolo partirono i lavori di costruzione ex novo di una chiesa, situata nell'area settentrionale periferica di Guardiagrele, un vasto campo poi cinto di mura dove si trovava anche la chiesetta di San Siro, poi data si Francescani. La chiesa cattedrale fu ampliata nei secoli a seguire, inglob\u00f2 la cappella di San Giovanni, lato biblioteca Rosica, e il monastero di Sant'Antonio abate, attuale cappella di San Rocco, dopo il terremoto del 1706. La torre campanaria fu eretta dopo la prima costruzione della chiesa, era ottagonale, fu perfezionata nel XV-XVI secolo con la lanterna superiore a pianta ottagonale, ispirata alle torri campanarie delle cattedrali di Teramo, Atri, Chieti, Citt\u00e0 Sant'Angelo, ipotesi di Taraborrelli; mentre l'unione delle due chiese avvenne nel 1706-13, quando la citt\u00e0 venne ricostruita in seguito a un grave terremoto della Majella (1706).\nContrada La Roma.\nSituato nel territorio comunale di Casoli, questa contrada nella parte alta conserva resti di una citt\u00e0 romana detta \"Cluviae\", del popolo Carricino, che era l'abitato principale di questa trib\u00f9 sannita (essendoci cittadine anche presso Montenerodomo e Quadri), distrutto dai barbari nel IX secolo, per cui i cittadini si rifugiarono nella Torre di Casoli. Si conservano avanzi di mura ciclopiche, un teatro romano e un edificio termale in opus reticulatum. Molti sono stati i reperti scultorei, come bronzetti votivi e ceramiche rinvenuti, conservati oggi nel Museo Archeologico di Chieti. Secondo l'abate Domenico Romanelli, la citt\u00e0 sarebbe stata l'antica Romulea distrutta dai Romani, e poi dai Saraceni, citata perfino nella \"Storia di Roma\" di Tito Livio, anche se poi si \u00e8 appurato che Romulea fosse situata in altra localit\u00e0, non in Abruzzo, ma su questa falsa posta si \u00e8 diretto anche il Ranieri per dare lustro alla citt\u00e0 di Guardiagrele.\nDopo l'incastellamento medievale, il territorio per via delle vestigia italiche, venne rinominato \"La Roma\"; tuttavia G. De Petra sment\u00ec questa ipotesi, parlando della cittadina di Cluviae, e ritenendo che il toponimo attuale della contrada sia di derivazione molto tarda, come testimoniano dei documenti riguardo alla possessione del feudo da parte di San Salvatore alla Majella, in cui \u00e8 chiamata \"Laromam\". Il paese venne fortificato da un castello, citato in un diploma del 1417 di Giovanna II di Napoli, secondo il Ranieri, ma si tratta di falsit\u00e0 in quanto nell'area non fu eretto mai un castello, c'erano solo delle masserie di propriet\u00e0 degli Orsini e degli Ugni di Guardiagrele.\nLa citt\u00e0 romana sorgeva sulla lingua di terra delimitata da ripidi declivi, presso la valle dell'Aventino, a sud-est, e dei suoi affluenti del Laio e Avello, a nord-est e sud-ovest; il tracciato murario era esteso per 1 km, in opus reticulatum, di maggiore importanza, dato che \u00e8 il meglio conservato, \u00e8 il teatro romano in opus reticulatum, con la cavea lunga 36 metri, addossato alle mura di recinzione, in posizione nord-est. Altri edifici rinvenuti, in forma di rudere, sono le terme, presso il teatro in opus mixtum con pavimentazione a mosaico policromo, e parti di templi. L'impianto urbano della citt\u00e0 risale al I secolo a.C., quando i Romani delimitarono i classici cardi e decumani con il foro; infatti tale impianto non \u00e8 diverso da quello della vicina citt\u00e0 di \"Teate\" (Chieti).\nIl Medioevo.\nAttestazioni normanne.\nLo stanziamento di una fortificazione militare longobarda, a scopo di controllo della vallata, risulterebbe all'origine della leggenda, riportata da Colagreco e Ranieri,che narra dell'abbandono del villaggio di Grele e dell'arroccamento \"a guardia\" del vecchio abitato. \nIn verit\u00e0 non ci sono testimonianze concrete nemmeno per il periodo longobardo a Guardiagrele, ad eccezione del diminutivo, presente nel centro storico, \"faricciola\", un termine che deriva dall'esistenza di insediamenti longobardi chiamati \"fare\". Questa \u00e8 un'altra falsit\u00e0 del Ranieri, il quale per ribadire la supremazia storica e politica \ndi Guardiagrele nel suo territorio, fa derivare lo slargo della Faricciola dalla presenza di un sobborgo a carattere abitato e commerciale, dei paesani della vicina Fara Filiorum Petri, che si trasferirono a Guardiagrele nel rione di Santa Chiara, nelle vicinanze del cinema \"Garden\", a causa della pestilenza del '600. Tuttavia il toponimo riguarda solo la presenza in situ fi un'area di pubblico mercato. \nSecondo la tradizione locale, tra le sopravvivenze architettoniche della citt\u00e0 vi sono una \"torre del Gastaldo\" dentro il centro e un \"torrione longobardo\" sopra il colle a sud, nomi che richiamano appunto a quest'epoca, e la testimonianza sarebbe appunto il torrione Orsini di piazza Garibaldi (ex piazza del Piano o del Rosario), con il recinto fortificato demolito tra il 1849 e il primo '900. Tuttavia Taraborrelli argomenta che, citando Pellegrini, era impossibile che Guardiagrele fosse la seconda sede del Gastaldato di Chieti, uno sei sette presenti in Abruzzo a quei tempi, riferendosi alla casa torre che esiste ancora in via san Francesco. E che, quanto al torrione Orsini, non ci sono elementi architettonici sufficienti n\u00e9 documenti d'epoca che parlano della presenza dei Longobardi a Guardiagrele; presense certe iniziano ad esserci coi Normanni. \nI primi documenti che appaiono, e citano Guardiagrele, risalgono alla seconda met\u00e0 dell'XI secolo e consistono in una bolla di papa Alessandro II, in cui viene citata una \"villa quae vocatur Grele, cum ecclesiis et omnibus pertinentiis suis\" tra i possedimenti del monastero di San Salvatore a Maiella. Il territorio abruzzese infatti, quando l'autorit\u00e0 politica entr\u00f2 in crisi, venne diviso per zone di influenza (a Montecassino, Farfa, San Vincenzo al Volturno e San Clemente a Casauria). San Salvatore a Maiella, ricostruita intorno all'anno 1000, controllava un ampio territorio della Majella orientale, fino alle attuali contrade guardiesi di San Bartolomeo, Comino, San Vincenzo, nonostante per\u00f2 non potesse competere le altre. Le scorrerie normanne e i tentativi di alcuni uomini influenti di ritagliarsi parte dei possedimenti monastici portarono San Salvatore in declino. Gi\u00e0 con la bolla di papa Eugenio III, nel 1151, Grele non \u00e8 pi\u00f9 menzionata tra le sue propriet\u00e0, anche perch\u00e9 gi\u00e0 dalla met\u00e0 del 1000 era stata infeudata al conte Ugo di Malmozzetto, signore di Manoppello, sede di una vasta contea che aveva inglobato per un periodo anche Chieti e Lanciano. Guadiagrele sar\u00e0 inclusa nella contea di Manoppello, passata poi agli Orsini, sino alla met\u00e0 del XVI secolo..\nNel \"Catalogus Baronum\" il villaggio di Grele compare tra i possedimenti di Boemondo di Tarsia, conte di Manoppello. \u00c8 comunque tenuto da un certo Roberto di Grele per conto del figlio di Berardo di Quadri Oderisio, a sua volta feudatario di Boemondo. Successivamente il borgo pass\u00f2 sotto la famiglia Palearia, che dopo aver acquistato l'intera contea di Manoppello, assunse una posizione decisiva nell'ambiente politico dei Normanni. Durante la dominazione degli Svevi l'imperatore cerc\u00f2 invano di rafforzare il potere del vescovo di Chieti a sfavore dei Palearia, loro antagonista nel campo politico.\nCongetture di Francesco Paolo Ranieri su Guardiagrele nell'Alto Medioevo.\nLa citt\u00e0 di Romulea (che il Ranieri posizionava sbagliando tra contrada Caprafico e Piano LaRoma), gi\u00e0 saccheggiata dai romani, venne definitivamente cancellata dall'invasione saracena: i bizantini Narsete e Belisario posero nel sito di Grele una guarnigione per evitare continue scorrerie dei Goti, altra notuzia non verificabile del Ranieri. Narsete vedendo la solidit\u00e0 della fortificazioni romane, le ingrand\u00ec, portando la citt\u00e0 a raggiungere 6000 unit\u00e0, fece erigere la piazza maggiore, quella del Duomo, con due pozzi, dove in seguito venne costruita la torre campanaria della chiesa della Nativit\u00e0 di Ges\u00f9. P\nresso questa torre v'era lo stemma della famiglia Stella, rimontato sulla lapide del Duomo. Della famiglia si ricorda un tal capitano Clemente Stella, duca d'Isernia, che milit\u00f2 nell'esercito di Eraclio. Sempre queste notizie delle memorie di Colagreco e Ranieri non sono verificabili. \nNel 1351 Guardiagrele sub\u00ec l'assedio di Lanciano, aiutati dalle truppe di Corrado Lupo, con Niccol\u00f2 Piccinino e Ardizzone di Carrara, luogotenenti di Braccio da Montone. Il torrione longobardo di Largo Garibaldi mostrerebbe i segni pi\u00f9 antichi nella costruzione nello stile tipico del X secolo, all'epoca delle invasioni ungare, ma non si sa,congettura Ranieri, se fu costruita in quell'epoca o prima ancora, dato che gi\u00e0 secoli a venire, forse per male interpretazioni, venne chiamato \"torre Longobarda\".\nNel V secolo Grele era governata da tal Conte Ostrogoto dei Goti, per conto di Teodorico. Con l'arrivo dei Longobardi, il presidio militare installatovi prese il termine di \"Guardia\", che nei documenti seguenti diventer\u00e0 \"Guardia di Grele\", e infine Guardiagrele. Anche papa Alessandro II nel citare il monastero di San Salvatore alla Majella, parla di \"Villa Grele\" intendendo la localit\u00e0 di montagna, mentre per il presidio fortificato dice \"Guardiae Grelis\". La cittadina venne inserita nella Gastaldia di Chieti, citt\u00e0 distrutta nel IX secolo dai soldati di Pipino il Breve per ribellione contro i franchi.Durante il governo dei Normanni nell'XI-XIII secolo, Guardiagrele, situata nel possedimento del ducato di Spoleto, era una terra libera, inclusa nel regio demanio di Ruggero il Normanno, re di Sicilia. Raggiunto in questo periodo il massimo sviluppo d'equilibrio economico del feudalesimo, la terra della Majella e di Chieti era divisa in tante piccole gastaldie, e \"comitati\" con a capo un signorotto. Nell'XI secolo Grele era governata dai monaci di San Salvatore alla Majella, come si fa cenno nella bolla papale di Alessandro II, forse donata alla badia da Trasmondo e Giovanni di Ascaro, conto di Chieti.\nSotto la nuova dominazione di Roberto III di Loritello e di Roberto il Guiscardo, dei quali il primo eredit\u00f2 il Comitato Teatino e la contea di Manoppello, le chiese di Guardiagrele erano soggette alla prepositura di San Silvestro e di San Salvatore della Majella, mentre un capitano del conte amministrava la politica.\nSu queste ultime notizie suffragate da documenti, concorda anche Taraborrelli.\nIl \"Catalogus baronum\" di Ruggero II di Sicilia, si menziona un tal conte Roberto di Grele che faceva le veci del conte Oderisio. Costui faceva parte della stirpe dei Conti di Palearia o Pgliara (castello presso Isola del Gran Sasso d'Italia, TE), discendente dai Conti Aprutini che governavano il contado di Teramo. Nel 1279 Guardia di Grele era feudo di Tommasa contessa di Manoppello, poi da Gualtieri e Iacopo di Guardia, quando presso il nuovo \"Giustizierato d'Abruzzo\" (Guardiagrele rientrava nella parte Citeriore), il feudo valeva 57 once. \nStemma civico e la bottega di Nicodemo.\nAl re Federico II di Svevia \u00e8 attribuito il famoso verso che contraddistingue lo stemma civico:\nGUARDIA PLENA BONIS, FERT ARDUA SIGNA LEONIS, / LOQUITUR IS LINGUA, QUI LINGUA LEGEBAT IN ORE, / CLAMAT IN GRELI, CAUI CANIT AETATIS HONORE, / NEC TACET GUARDIAE, QUI FALLITI, UNIT IN OMNE\nQuesto distico, a detta di Ranieri, sarebbe stato scritto dall'imperatore Federico II che visit\u00f2 Guardiagrele. \nLo stemma civico mostra un leone rampante sulla destra che sorregge la bandiera a fondo granata, simbolo degli Orsini, con di fronte un putto con in mano una foglia di colore verde, su fondo celeste, ricompresi in uno scudo dorato, sovrastato da una corona con sette piccole sfere sovrastanti, e sotto la quale si trova l'inizio di questo verso. Il putto dalle grandi dimensioni fu aggiunto posteriormente. \nNella prima met\u00e0 del XII secolo si svilupp\u00f2 a Guardiagrele una delle prime botteghe d'arte scultorea, rappresentata dai maestri Nicodemo, Roberto e Ruggero. Tuttavia lo storico Marco Pantalone rifiuta il fatto che Nicodemo fosse nativo di Guardiagrele, poich\u00e9 nelle sue firme nei monumenti non cit\u00f2 mai il luogo di provenienza, e la fonte proviene da Giuseppe Iezzi. \nFurono questi maestri scalpellini dell'arte romanica, essi rappresentarono l'interpretazione abruzzese di questo movimento artistico, inaugurando il \"periodo fiorito\", realizzando molti amboni delle principali abbazie regionali, come quelli di San Clemente a Casauria (anche se l'attuale \u00e8 una ricostruzione del XV secolo), Santa Maria in Valle Porclaneta, Santa Maria Assunta di Bominaco, San Pelino a Corfinio, San Liberatore alla Majella, San Paolo di Peltuino. La ricercatezza del particolare, del vivacismo, e della resa personale delle \"storie bibliche\" rappresentate nelle opere, port\u00f2 nei secoli a seguire la critica a delineare un profilo del tutto abruzzes di questa corrente artistica, tanto che nel XX secolo l'artista Felicetto Giuliante si ispir\u00f2 proprio a questi maestri per alcune sue opere di scultura, come le facciate del Duomo di Guardiagrele, del campanile della chiesa dell'Assunta di Palombaro, del portale di Santa Chiara e di San Francesco a Guardiagrele, e degli amboni di Santa Maria di Canneto e Santa Maria della Strada, nel Molise.\nGuardiagrele sotto gli angioini.\nCon la venuta degli Angioini la vecchia aristocrazia normanna entr\u00f2 in crisi. Se nel 1276 la contessa Tommasa di Palearia donava ai frati minori la chiesa di San Siro, ampliata e dedicata poi a San Francesco, un secolo dopo \u00e8 Napoleone II Orsini a valorizzare la cappella della chiesa, intitolandola a San Leone papa. Napoleone, nipote del suo omonimo che nel 1340 aveva acquisito Guardiagrele lasciatagli in eredit\u00e0 con la contea di Manoppello, dopo il matrimonio con Maria, l'ultima dei Palearia di Insula, fa realizzare per la cappella di San Leone il \"Missale Plenum Fratrum Minorum\", un magnifico codice minato facente parte adesso al tesoro della cattedrale di Chieti. Gli Orsini rimarranno protagonisti della storia del borgo teatino per quasi duecento anni.\nIn seguito alla realizzazione della cinta muraria e la costruzione di chiese e palazzi, tra il XII e il XIV secolo Guardiagrele inizi\u00f2 ad assumere le caratteristiche di una vera e propria citt\u00e0. Fu in quel periodo che si svilupp\u00f2 l'artigianato raffinato, che vedr\u00e0 il suo massimo autore nel XV secolo: Nicola da Guardiagrele, maestro dell'arte orafa. I suoi capolavori consistono infatti in numerose croci e ostensori, che aggiunti al portale gotico di Santa Maria Maggiore e all'affresco di San Cristoforo di Andrea Delitio (sempre della stessa chiesa), rappresentano le massime opere di quel fiorente periodo, che proseguir\u00e0 fino a tutto il XV secolo.\nNel 1391 Ladislao di Durazzo concesse alla citt\u00e0 il permesso di battere moneta, come ringraziamento del sostegno dimostrato al re. Successivamente, dopo la morte di quest'ultimo e la successione di Giovanna II, Napoleone II Orsini cambi\u00f2 fronte passando a sostenere le autonomie locali. Nel 1420 infatti la citt\u00e0 si dot\u00f2 di autonomi statuti comunali, dando inizio ad un lungo periodo di lotte contro i numerosi tentativi di riconquista da parte dei vecchi padroni. A tal proposito Guardiagrele strinse alleanza con L'Aquila, simbolo della libert\u00e0 e dell'autonomia comunale.\nGli Orsini.\nNel 1340 Maria figlia di Tommasa di Palearia e di Giovanni Russo di Sulliaco, conte di Chieti, spos\u00f2 Napoleone I Orsini, che eredit\u00f2 la contea di Manoppello con oltre 20 feudi, inclusa Guardiagrele. Gli Orsini in Abruzzo erano penetrati da Roma, conquistando la Marsica della Contea d'Albe, di Avezzano, Trasacco, Carsoli, Balsorano, Magliano de' Marsi, contendendoseli per anni con i Colonna e i Piccolomini. Napoleone Orsini occup\u00f2 la parte a nord della Majella, incluse le ville di Guardiagrele, Casoli, Palombaro, Lama dei Peligni, Pacentro e Fara San Martino. Napoleone era cadetto di Roberto d'Angi\u00f2 re di Napoli. Il 4 giugno il re Ladislao di Durazzo concesse a Napoleone una bolla con il permesso di battere moneta fino alla guerra tra i Durazzeschi e Luigi II d'Angi\u00f2. Gli Orsini rifecero le mura, e il castello, che porta ancora il nome (malgrado resista solo il torrione), e ricoprirono di benefici i Padri Francescani che si trovavano nel monastero dentro le mura, nella parte a nord-ovest di Torre Stella; venne fondato intorno al 1276 con le elargizioni di Tommasa di Palearia. \nLa chiesa tuttavia, secondo Ranieri, risaliva circa al 533 d.C., piccola cappella intitolata a San Sisto, e venne successivamente rifondata con l'arrivo dei Frati Minori Francescani. Anche sulla venuta dei Francescani a Guardiagrele ci fu una conttoversia tra gli storici Iezzi e Padre Chiappini, poich\u00e9 il campanile del primo port\u00f2 per amor di patria a ritenere che San Francesco fu il primo in tutto l'Abruzzo nel 1216 a far edificare il monastero, in lovalit\u00e0 Campotrino, e poi presso la cappella di San Siro, attuale chiesa di San Francesco. \nFu la chiesa prediletta della famiglia Farina, di cui si conservano nell'archivio conventuale i nomi e uno stemma nobiliare.\nNel corso della chiesa, presso il sacello di San Nicola Greco, il cui corpo \u00e8 conservato in una teca, si trova la memoria del frate Giambattista Comino e di Maurizio Marini. I Comino risiedevano sin dal 1318 a Chieti: si legge di un tal Filippo Comino barone di Roccamorice nel 1320, e aveva la casa a Guardiagrele presso via Cavalieri; questa famiglia aveva il castello presso contrada Comino, di cui ci sono alcuni resti, e molti suoi membri entrarono nell'ordine dei Francescani, come si vede dalle Costituzioni Celestine degli Abati nel 1274. Discendente di Filippo Comino fu Giovanni Battista, filosofo e matematico, monaco di San Liberatore alla Majella (Serramonacesca).La chiesa monastero di San Francesco a Guardiagrele venne consacrata ufficialmente nel 1381 con le elargizioni di Napoleone II Orsini. Della famiglia Marini uno dei primi membri \u00e8 Stefano, nel 1280 barone di Roccamorice e di Villa Santa Lucia, discendente dal capostipite Berardino Marini, che nel IX secolo possedeva i castelli di San Martino sulla Marrucina e Filetto. Anche questa famiglia fu legata al monastero dei Francescani per via di frate Ludovico Marini, morto nel 1340, e di Marzio Marini, matematico e prelato.\nNapoleone I Orsini, come detto, invest\u00ec di privilegi il convento francescano, e vi fece traslare il corpo di San Nicola Greco; nell'ambito della guerra di successione della casa d'Angi\u00f2-d'Aragona per il trono di Napoli, si alle\u00f2 con Lalle I Camponeschi di L'Aquila, parteggiando per Ludovico d'Ungheria, cui offerse i servizi nella citt\u00e0 abruzzese, insieme ai conti di Celano, di Loreto, di Tagliacozzo, di San Valentino. Successivamente Napoleone si alle\u00f2 con Luigi d'Angi\u00f2, provocandosi l'odio di Lanciano, che parteggiava per Ludovico Principe di Taranto. L'assedio tuttavia non serv\u00ec a niente, poich\u00e9 le due parti vennero ad accordo con un privilegio del 1351, nel quale i mercanti, per le fiere annuali di lanciano, avrebbero avuto uno speciale lasciapassare, senza subire vessazioni o rapine. Nel 1353 a Guardiagrele veniva confermata la contea di Manoppello da Giovanna I di Napoli.\nNapoleone II e i bolognini guardiesi.\nDurante il governo di Napoleone I, nel territorio abruzzese ci furono le scorrerie di Fra Moriale e del Conte Lando, sbandati dell'esercito d'Ungheria, che tuttavia non riuscirono a saccheggiare la citt\u00e0. A Napoleone successero Giovanni e Ugolino, che si allearono con Carlo di Durazzo contro Luigi d'Angi\u00f2. Giovanni serv\u00ec con onore re Carlo contro Giovanna I, ottenendo nel 1381 la contrada di San Valentino (oggi Villa San Vincenzo); ebbe tre figli: Napoleone II, Francesco e Nicol\u00f2. Napoleone II successe a Giovanni, nel 1391 il re Ladislao gli confermava la contea di San Valentino, sempre in quest'anno un accordo speciale tra Napoleone e il re di Napoli permise a Guardiagrele l'istituzione della \"zecca\" per coniare i bolognini, nel periodo della guerra dei Drazzeschi contro il partito di Luigi d'Angi\u00f2. Guardiagrele per breve tempo fu un'autentica istituzione nell'Abruzzo, insieme a Sulmona, investita dello stesso privilegio durazzesco. La zona della zecca fu individuata nella Casa Marini, posta all'incrocio di Via Cavalieri con Vicolo I\u00b0 Capocroce; l'attuale aspetto \u00e8 piuttosto rimaneggiato per via dei rifacimenti durante i secoli, soprattutto tra il XVIII e il XIX. Rimane di originale il bel portale gotico \"durazzesco\" ogivale, caratterizzato da un angelo scolpito al vertice della grande ghimberga ornamentale, che introduce alla corte interna per mezzo di un corridoio voltato a botte. La corte interna \u00e8 coperta da tettoia in legno e mattoni su pilastri, e porta al piano superiore dell'edificio.\nLa fortuna di Guardiagrele nel battere moneta non dur\u00f2 molto, perch\u00e9 le sorti della guerra volsero a favore di Luigi II, e Napoleone venne imprigionato nel 1392, perdendo alcuni feudi: Moscufo, Rosciano, Civitaquana, Castel Rosi, Pagliano, Tufo, Torricella a Mare. Nel 1395 Napoleone rientr\u00f2 in grazia di Ladislao, e Guardiagrele insieme alla contea di Manoppello visse un periodo di pace sino al 1407, quando il governo venne dato dal re a un tal Lodovico Migliorati in cambio di Ascoli Piceno riavuta da LadislaoNegli anni di governo, Napoleone era riuscito ad avere anche il feudo di Pacentro, in una controversia col duca Acquaviva di Atri, per mezzo di un notaio di Sulmona. Alla morte di Napoleone, gli successe brevemente Giovanni Orsino, che per\u00f2 mosse a guerra contro Ladislao, morendo in prigione, e poi dunque Leone Giordano, figlio di Napoleone e Maria Cantelmo. Lui e gli altri discendenti, entrarono nell'orbita della guerra di Giovanna II contro papa Martino V, e dei capitani di ventura Braccio da Montone (parteggiando per costui, al servizio di Alfonso Aragona), Muzio Attendolo Sforza e Jacopo Caldora, al servizio della casa d'Angi\u00f2. Quando Braccio si nomin\u00f2 Principe di Capua e Gran Connestabile del Regno, mand\u00f2 in Abruzzo i luogotenenti Ardizzione di Capua e Niccol\u00f2 Piccinino, per punire i ribelli di Giovanna II: Antonuccio e altri fratelli dei Camponeschi, tra cui Pietro Lalle. Antonuccio si rec\u00f2 a Guardiagrele, mobilitando la popolazione a respingere Braccio; ma il 18 maggio 1423, anche i luogotenenti di Braccio giunsero a Guardiagrele, intimando il giuramento di fedelt\u00e0 a Giovanna e Alfonso, che ottennero il 29 luglio con firma di capitolazione della citt\u00e0, senza che fosse saccheggiata.\nGli Orsini, dalla spedizione di conquista di Braccio in Abruzzo, riuscirono ad ottenere molti dei feudi perduti dell'antica contea di Manoppello, includendo Orsogna, Giuliano Teatino, Filetto. Nel 1424 il nuovo re Alfonso I d'Aragona conferm\u00f2 il possedimento di questi feudi, inclusa la facolt\u00e0 di continuare a coniare bolognini. In questo periodo governava Niccol\u00f2 Orsini, fedele servitore di Alfonso, e membro del Parlamento di Napoli; mor\u00ec a tradimento nel 1443, vittima di Francesco Riccardi di Ortona, e mor\u00ec senza eredi. Nel 1453 fu conte di Manoppello Orso Orsini; Guardiagrele nel 1456 fu danneggiata da un terremoto, e da documenti si sa che venne incamerata nel regio demanio, e poi concessa a Marino d'Alanno, inoltre il re di Napoli stabil\u00ec che quel feudo non potesse essere rivendicato dagli Orsini. Nel 1467 Napoleone III grazie a Ferrante I d'Aragona ottenne la conferma del contado di Manoppello e della Valle Siciliana nel teramano, ma non Guardiagrele, che cerc\u00f2 di conquistare con la prepotenza e la forza. La boria di Napoleone arriv\u00f2 al punto che nel 1505 perse nuovamente i feudi, che vennero dati nel 1507 a Bartolomeo di Alviano. Ultimo signore di Guardiagrele fu Camillo Pardo Orsini, morto nel 1553 senza eredi, che venne privato una trentina d'anni prima.\nDegli Orsini a Guardiagrele ci sono tre stemmi, conservati sul fianco del Duomo, che mostrano l'accrescimento dei privilegi ottenuti soprattutto con i francesi di Luigi d'Angi\u00f2.\nI nobili di Guardiagrele.\nUna lapide creata appositamente nel 1881, si trova sul fianco sinistro del Duomo di Guardiagrele, volto su Largo N. da Guardiagrele, con il compito di conservare tutti gli stemmi nobiliari delle pi\u00f9 influenti famiglie guardiesi vissute dal Medioevo al XIX secolo, stemmi rimossi solitamente dalle architravi dei portali dei palazzi, alcuni dei quali scomparsi, i quali offrono una preziosa testimonianza per tracciare la storia della vita locale dal XII sino al tardo Ottocento.\nCastel di Comino.\nL'antico \"Castrum Cominae\" fu fondato sopra l'antica necropoli italica, con fortificazioni e chiese. La prima menzione del castello risale al 1056, quando Raniero da Cono lo don\u00f2 al monastero di San Salvatore alla Majella, che aveva i diritti di imposizione di tasse sulla chiesetta di San Clemente in Badia. Secondo Taraborrelli, l'intitolazione della chiesa al pontefice sarebbe da collegare alla presenza del culto del santo sin dal IX-X secolo in Abruzzo, quando il corpo del pontefice fu trasportato e conservato per qualche tempo nell'abbazia di San Clemente a Casauria. La chiesa oggi \u00e8 un rudere irriconoscibile, era gi\u00e0 un rudere ai tempi della visita del soprintendente Carlo Ignazio Gavini in Abruzzo, alla ricerca di notizie architettoniche medievali, il quale la fotograf\u00f2 e rinvenne nell'architrave del portale evidenti tracce dell'architettura a rilievo tipica longobardo-franca. Anche nel 1183 Trasmondo di Chieti conferm\u00f2 questa possessione; mentre il conte Rainaldo da Letto esercitava il titolo di feudatario, il quale si trov\u00f2 in contrasti con Trasmondo, sanati da un atto di pace stipulato sempre nel 1183 presso il castello, alla presenza dei baroni del vicino feudo di Sant'Angelo in Trifinio, che era posto preso l'attuale contrada Melone. \nNel 1238 il possedimento fu confermato da Federico II a Boemondo di Letto, nel 1280 Abamondo di Letto acquis\u00ec il feudo di Palombaro, e il figlio Gentile da Letto acquis\u00ec anche il feudo di Canosa Sannita. Andando avanti con gli anni, Iacopo e Matteo da Letto arrivarono a possedere sempre in minima parte dl feudo di Comino, fino ad arrivare a un terzo dell'intera terra; nel 1450 vivevano Alberto e Francesco di Letto, l'ultimo privilegio risale al 1497. Dopo il terremoto del 1706 il paese fu gravemente danneggiato, e perse gli antichi splendori, riducendosi a un gruppo di case sparse di contadini\nAltri feudi.\nEsistente sin dall'XI secolo, la sua locazione era presso la parte sud-ovest di contrada Terranova e Colle Martino, ossia tra Melone e San Bartolomeo. Il nome proviene dal termine \"tre confini\" (Orsogna, Castelfrentano, Guardiagrele), altura presso cui il castello era posto; nel XVIII secolo era in piedi ancora una porzione del castello, secondo Ranieri, oggi \u00e8 scomparso del tutto, e non ne rimane nemmeno il toponimo.\nIl Rinascimento.\nCome ricompensa alla lealt\u00e0 mostrata dagli Orsini nei suo confronti, nel 1434 Alfonso d'Aragona restitu\u00ec loro la citt\u00e0, all'indomani dell'assedio di Braccio da Montone. Alla vittoria Aragonese segu\u00ec un periodo di stabilit\u00e0 politica, che diede nuovo impulso all'economia, basata sulla pastorizia transumante. Altro fattore che favor\u00ec lo sviluppo fu l'introduzione della regia Dogana, che regolamentava gli spostamenti delle greggi dall'Abruzzo alla Puglia. Al disastroso terremoto del 1456 segu\u00ec una nuova interruzione della signoria degli Orsini, che ottennero nuovamente l'investitura della contea di Manoppello e non riuscirono a mantenere il dominio su Guardiagrele.\nDal Cinquecento al Seicento.\nDell'arte rinascimentale a Guardiagrele, il massimo rappresentante \u00e8 Nicola Gallucci, detto comunemente Nicola da Guardiagrele (fine XIV sec-1462 ca.), importante orafo abruzzese del secolo. Formatosi dalle botteghe orafe che si trovavano nei principali centri della Majella, tra cui appunto Guardiagrele e Sulmona, che vantava una tradizione secolare, le prime opere di Guallucci sono l'ostensorio della chiesa di Santa Maria Maggiore a Francavilla al Mare (1413) e l'ostensorio del Duomo di Atessa. Se da una prima parte si pu\u00f2 vedere come il Gallucci si limitasse a riportare le classiche convenzioni-modello di questa tradizione nel creare le varie opere sacre, nella resa del fusto, del tempietto ottagonale con le nicchie dove inserire i santi, e nella smaltatura delle pietre; con la croce astile della chiesa di Santa Maria Maggiore a Lanciano (1422) avvenne una vera e propria svolta artistica, che rivela uno spiccato accostamento al tardo gotico fiorito veneziano, e una resa personale di alcuni personaggi, portando Nicola ad essere ormai un artista, e non pi\u00f9 un imitatore di modelli gi\u00e0 precostituiti. Si ipotizza che Nicola, in un viaggio a Firenze, fosse stato influenzato dal maestro Lorenzo Ghiberti, che realizz\u00f2 le porte del Battistero di San Giovanni, soprattutto per quanto concerne le sue successive opere della Croce astile di Guardiagrele (ricomposta in frammenti, situata nel Duomo, 1431), della croce de L'Aquila (1434) e di Monticchio (!436). Il suo capolavoro \u00e8 considerato il paliotto del Duomo di Teramo, realizzato tra il 1433 e il 1448, composto da varie formelle sulla facciata e sul retro, con scene delle \"Storie del Nuovo Testamento - Storie della Vita di Cristo\", profondamente ispirato alla porta nord del Battistero di Firenze del Ghiberti.\nNei primi anni del '500, con l'infeudamento di gran parte dell'Abruzzo a Fabrizio Colonna, sotto il regno di Ferdinando il Cattolico il territorio di Comino fu diviso in sette parti sotto Gonsalvo di Cordova; nel 1521 fu venduta a Guglielmo de Croy, insieme a Sulmona, per 10.000 ducati: la citt\u00e0 fu dotata di un governatore, e doveva pagare 3 tasse diverse per i feudatari. Nel 1640 fu venuta a don Marzio Ugni Marchese di Torricella; nel 1650 pass\u00f2 a don Marino Caracciolo principe di San Buono; nel 1662 fu venduta con San Martino e Filetto al barone Bartolomeo De Pizzis per 28.000 ducati, che impover\u00ec notevolmente la citt\u00e0 a suon di tasse. Per le rivolte popolari causate nel 1647 a Napoli contro le tasse del duca d'Arcos, l'eco giunse anche in Abruzzo, dove i centri che furono maggiormente teatro di scontro furono L'Aquila, Lanciano e Guardiagrele, sotto la signoria di Ferrante Caracciolo. La rivolta fu sedata, e gli arrestati condannati, torturati e giustiziati a Lanciano.Nel 1665 fu flagellata dalla peste, dimezzando il numero dei fuochi che ammontava a 469. Proprio per questo morbo che colp\u00ec tutta la vallata, sino al fiume Foro, gli abitanti di Fara Filiorum Petri, decimati, emigrarono verso Guardiagrele, fondando un piccolo quartiere presso il sagrato della chiesa di Santa Chiara, dove oggi si trova il Cinema Teatro Garden. Il quartiere venne chiamato \"la Farriccia\" per il nome dei faresi, e ancora oggi si caratterizza per la presenza di case basse dall'aspetto umile e rozzo.\nI secoli successivi furono per la citt\u00e0 abruzzese un periodo di declino demografico, economico e culturale, anche a causa delle numerose calamit\u00e0 naturali che la interessarono. Fra queste ultime, oltre al gi\u00e0 accennato terremoto, vi fu l'epidemia di peste del 1566 e del 1656, periodiche carestie e il disastroso terremoto del 1706. Nel 1647 l'esasperazione provocata da un forte indebitamento contratto dal Comune per far fronte al mantenimento di un contingente militare di passaggio, provoc\u00f2 la ribellione dei guardiesi, che costrinsero alla fuga le famiglie pi\u00f9 facoltose, colpevoli di esercitare una tirannia finanziaria sul Comune. La ribellione fu soppressa da Francesco D'Andrea, avvocato fiscale nell'Abruzzo Citeriore.\nNel periodo successivo il dominio fu in mano dapprima al principe Marino Caracciolo di Santobuono, poi al barone Ludovico de Pizzis di Ortona ed infine alla marchesa d'Ugno Ciccolini, per poi tornare ai Caracciolo. Questi vennero poi cacciati nel 1747 grazie ad una sentenza del Sacro Regio Consiglio.\nIl Settecento.\nNei primi anni del secolo inizi\u00f2 la storica rivalit\u00e0 tra la citt\u00e0 e la vicina Orsogna, per il possedimento territoriale di centinaia di tomoli, da una parte presso Castelfrentano, dall'altra presso il vallone Fontalena e del Moro, diviso tra le contrade di San Bartolomeo, San Vincenzo, Crognaleto, Aianera, Piano Fonti. Il 10 luglio 1704 iniziarono le denunce da parte di Guardiagrele, sostenendo che da oltre 300 anni possedeva i territori del Moro: il commissario regio Giovan Battista Raschieri riconobbe le istanze guardiesi, intimando agli orsognesi il pagamento di una sorta di gabella per coltivare nelle terre guardiesi. Orsogna controbatt\u00e9 la causa tra il 1711 e il 1732, alla morte del commissario regio, nel 1733 si giunse ad un accordo per stabilire dei nuovi confini territoriali. La lite per\u00f2 continu\u00f2 quando gli orsognesi si rifiutarono di pagare le tasse ai guardiesi, e la reazione fu violenta con il sequestro degli animali e l'arresto di alcuni contadini, in un susseguirsi di scaramucce che culmin\u00f2 con l'incendio della casa canonica di don Santoleri di Guardiagrele.\nIn seguito al terremoto del 1706, l'economia sociale di Guardiagrele sub\u00ec una stagnazione, gravata dalla carestia del 1762, che fece aumentare il prezzo del grano. Intanto il feudo di Comino veniva aggiudicato al territorio comunale di Rapino. Nel giugno 1764 il prezzo del grano inizi\u00f2 a diminuire, ma nel luglio dell'anno una violenta tempesta distrusse la maggior parte dei raccolti.\nIl terremoto del 1706.\nIl 3 novembre una forte scossa di magnitudo 6.9 scala Richter sconvolse la Majella e la Valle Peligna, distruggendo la citt\u00e0 fiorente di Sulmona e i centri limitrofi (Raiano, Prezza, Roccacasale, Pacentro, Pratola), danneggiando gravemente anche i paesi nella parte orientale della montagna, come Lama dei Peligni, Manoppello, Palena e appunto Guardiagrele. Come si descrive in relazioni parrocchiali di almeno cinquant'anni dopo il terremoto, la citt\u00e0 perse lo splendore medievale, la Cattedrale venne rifatta nell'interno, cos\u00ec come le altre chiese principali di San Nicola, San Silvestro San Rocco, il convento dei Francescani e di Santa Chiara. La cinta fortificata fu irrimediabilmente compromessa, molte delle antiche torri persero la decorazione merlata, riducendosi a moncherini, come dimostra la Torre del Gastaldo, altre vennero demolite, e il castello non venne pi\u00f9 ricostruito, rimanendo in piedi solo il Torrione Orsini.\nLa cattedrale di Santa Maria Maggiore venne rifatta gi\u00e0 a partire dal 1706, conclusa nel 1713, con lavori di abbellimento nel 1754 per conto della Confraternita del Pio Monte dei Morti. La chiesa della Nativit\u00e0, che sorgeva accanto, riport\u00f2 gravi danni e pertanto venne annessa al duomo. Del Medioevo si sono conservate l'architettura della torre campanaria (sopraelevata all'altezza della cornice a petali da una seconda torre quadrata contenente la cella campanaria, distrutta nel 1943) e della parte al di l\u00e0 del cavalcavia. I portici laterali vennero rattoppati alla meno peggio, fino alla met\u00e0 del Novecento il portico con l'affresco di \"San Cristoforo\" di Andrea De Litio era completo a met\u00e0, e terminava nella parte dell'accesso all'arco, collegamento tra via Cavalieri e via Modesto Della Porta. L'interno venne rialzato dal piano stradale mediante una scalinata che parte dall'accesso alla torre centrale, sopraelevando la chiesa di un piano. Il soffitto venne decorato da cassettoni dorati, anche se con i danni della seconda guerra mondiale, venne ripristinato il motivo medievale a capriate; si conserva anche una porta rinascimentale fatta costruire da Giulio Scioli nel 1578, porta sul lato del San Cristoforo. La porta maggiore invece rimase intatta dai restauri barocchi, mostrandosi in carattere squisitamente gotico con forte strombo dell'arco a tutto sesto, e con il bassorilievo de \"L'Incoronazione della Vergine\", opera di Nicola da Guardiagrele (anche se il Ranieri ipotizza molto irrealmente Donatello, bench\u00e9 tale gruppo sia oggi conservato nell'annesso Museo del Duomo, sostituito nel portale da una copia fedele.\nIl coro vecchio della cattedrale venne abbellito con i dipinti di San Carlo Borromeo, San Filippo Neri e personaggi vari nelle scene bibliche intagliate sul coro. In un manoscritto del convento di San Francesco d'Assisi si parla dell'anno 1740, con la descrizione della citt\u00e0 semi-abbandonata a causa dei danni del terremoto, con molti edifici medievali distrutti, e alcune torri merlate ridotte a moncherini. Nel 1849 fu demolita e ricostruita daccapo la Porta di San Giovanni per meglio permettere il collegamento della citt\u00e0 con la strada Marrucina che la univa a Chieti e Orsogna. Sempre in questi anni il Largo del Rosario venne riqualificato con la demolizione dei resti del recinto del castello Orsini, che chiudeva l'accesso da sud-est; oggi \u00e8 rinominato Largo Garibaldi, venne colmato il fosso del castello, che solo nel secondo dopoguerra verr\u00e0 abbellito con la piantata degli alberi della villa comunale.Ranieri parla anche della Porta di San Giacomo, forse la porta meno manomessa dai rifacimenti, che permetteva l'accesso da sud-est, dopo Torre Stella. In fotografie storiche prima della distruzione operata dai nazisti, la porta era ben riconoscibile, con un arco a sesto acuto, inclusa tra due torrioni di guardia adibiti a case, con resti di merlature. I tedeschi nel 1944 minarono la porta per impedire il passaggio degli alleati.\nLa leggenda del ponte di Casoli sul fiume.\nUna leggenda popolare, risalente al Settecento, vuole che, all'origine dell'ancora esistente rivalit\u00e0 tra Guardiagrele e la vicina Casoli, rivalit\u00e0 che vedr\u00e0 l'apogeo nel 1799 quando i casolani con i francesi murattiani parteciparono al sacco di Guardiahgrele, ci fosse il problema del pedaggio del tratturo lungo il ponte che attraversa il fiumiciattolo Dedalo, affluente dell'Aventino che va a confluire nel Foro, che sbocca nell'Adriatico. \nUna doganella esisteva davvero sul ponte di Casoli, che era ad arco di pietra, sul fiume Aventino, crollato negli anni '20 per incuria e sostituito da un ponte di legno fino agli anni'40. Forse da questo fatto, o secondo altri dalla causa del pedaggio che i casolani dovevano pagare per commerciare con Chieti e Guardiagrele, che la rivalit\u00e0 nacque. \nSi narra che un casolano, per non pagare il pedaggio, avesse finto di essere un cittadino guardiese, ma la guardia posta presso la dogana del ponte sul fiume, chiedendoli come si definisce in dialetto locale il termine \"corda\", lo scoperse, poich\u00e9 il casolano rispose \"la curdicelle\", anzich\u00e9 \"cordi\u00f9ccie\", trmine guardiese. Le varie versioni riportano che la guardia avrebbe risposto ironicamente: \"paga la multe che s\u00ec nu ci\u00f9ccie!\" (paga la multa, che sei un asino), oppure che avrebbe scaricato una buona done di legnate sul casolano. Altre versioni di questa leggenda si trovano anche a Ortona, nel mal apostrofare i cittadini di Guardiagrele, definiti localmente \"ciucci e presuntuosi\".\nLa distruzione dei francesi del 25 febbraio 1799.\nDurante l'occupazione francese dell'Abruzzo, da parte del generale Lemoine, si acu\u00ec al massimo il conflitto tra Guardiagrele e Orsogna, infatti gli abitanti di quest'ultima, una volta occupata dai francesi, non esitarono a chiedere la loro protezione. La fonte principale \u00e8 una trascrizione in italiano delle lettere dei comandanti francesi al comune di Guardiagrele, raccolte da un avvocato guardiese, e citate da Ranieri. \nIl 25 febbraio 1799 le truppe di Couthard appoggiate da folle di contadini orsognesi, dichiararono guerra a Guardiagrele, che si trincerava dietro le mura, sperando nell'aiuto del capitano Giuseppe Pronio, l'abruzzese favorito da Ferdinando IV di Borbone, che aveva arruolata un'armata per liberare i centri abruzzesi dall'occupatore francese. I francesi giunsero con un drappello di paesani di Orsogna, ansiosi di vendetta verso i guardiesi per le controversie sui terreni.\nCouthard si arrest\u00f2 alla Piana di San Bartolomeo, rilevando come la citt\u00e0 fosse ben munita di mura, e decise di inviare due italiani a parlamentare con la cittadinanza, proposta senza esito positivo, tanto che da Porta Luzio part\u00ec un colpo di cannone; gli Orsognesi convinsero il generale a tentare l'assalto, dato che conoscevano altri luoghi strategici da dove poter passare. Il generale divise l'armata in tre drappelli: una sarebbe passata dalla strada Morice, l'altra dai Cappuccini, e l'altra da Porta Rosario, o di Grele. Nel pomeriggio del 25 febbraio inizi\u00f2 la battaglia, mentre Guardiagrele aspettava rinforzi, composti solo da una banda poco equipaggiata di Rapino, che venne immediatamente respinta.\nIl primo combattimento nel Piano del Rosario fu cruentissimo, gli orsognesi incendiarono la chiesa di San Donato fuori le mura, mentre un altro drappello riusciva a risalire il giardino di Santa Chiara a nord, altri dalla parte di Porta Luzio, penetrando in via Cavalieri, riunendosi nel combattimento feroce del Largo Rosario, dove persero la vita oltre agli armati anche donne e bambini. Alla fine del combattimento inizi\u00f2 il saccheggio della citt\u00e0, profanate le chiese, rubati gli ori e i paramenti sacri, ad eccezione del convento dei Cappuccini perch\u00e9 gli assedianti furono respinti da fucilate. Per mano dei francesi ci furono 301 morti e 200 feriti; al termine dalla razzie francese, Guardiagrele fu lasciata nelle mani degli orsognesi, che scatenarono la vendetta di rancori covati da anni, sin dall'inizio del Settecento, quando iniziarono le controversie per il possesso dei terreni. Costoro, capitanati da Gabriele Rosica e Orante Fonzi, assaltarono il palazzo comunale, incendiarono appunto gli archivi notarili per disperdere le notizie riguardo ai possedimenti dei terreni, bruciarono il teatro civico, e infine diedero fuoco al resto della citt\u00e0, abbandonandola il 26 febbraio. Il giorno seguente i guardiesi fuggiti dalla citt\u00e0, rientrarono, cercando di far riprendere l'attivit\u00e0 economica e sociale; un poeta, citato da Francesco Ranieri, che cita una memoria di un giurato locale, avrebbe scritto a proposito della tragedia GUARDIA QUANTA FUIT SOLA RUINA DOCET, paragonandola alla distruzione di Troia da parte degli Achei. Anche lo storico Giuseppe Iezzi esager\u00f2 nel descrivere la terribile distruzione della citt\u00e0 rispetto ai danni recati dai Francesi ad altre citt\u00e0 abruzzesi, e ricorda che a causa di ci\u00f2 in Guardiagrele si conservano poche opere del pittore locale Niccol\u00f2 Ranieri, attivo nel circondario di Chieti. \nRiguardo a quel che avvenne in seguito, in Guardiagrele c'\u00e8 una leggenda popolare, che narra che i guardiesi requisirono un cannone francese, volendosi vendicare del saccheggio orsognese, e lo rinforzarono alla meno peggio con del legno di sambuco, per questo detto anche comunemente \"cannone di sambuco\". Il cannone secondo alcuni venne posizionato sul belvedere di Santa Chiara, secondo altri sul promontorio del convento dell'Annunziata di Orsogna, per essere sparato contro la cittadina. Ma a causa dell'inesperienza degli armatori e dei difetti strutturali del cannone stesso, questo esplose alla seconda gittata, uccidendo tutti quanti.\nTra Ottocento e Novecento.\nNei decenni che precedettero l'unit\u00e0 d'Italia entr\u00f2 in una crisi irreversibile il sistema di propriet\u00e0 fondiaria legato all'antica aristocrazia, favorendo lo sviluppo di nuove forme di organizzazione agricola, dalle grandi propriet\u00e0 borghesi ai piccoli poderi contadini. Il malcontento popolare port\u00f2 quindi a negare ogni appoggio ai moti rivoluzionari e sviluppare il fenomeno del brigantaggio, che vedeva nel guardiese Domenico Di Sciascio uno degli esponenti pi\u00f9 noti, essendo egli capo della \"Banda della Maiella\". La scarsa attenzione dimostrata dal nuovo governo piemontese verso i problemi della plebe contadina indusse molte persone ad emigrare in terre lontane tra la fine dell'Ottocento e l'inizio del Novecento, prevalentemente in America ed Australia (nel secondo dopoguerra l'emigrazione era invece rivolta alla Svizzera, Belgio, Germania ed Italia settentrionale).\nNel panorama culturale, nel 1906 (anche se l'istituzione nacque ufficialmente nel 1970), a Guardiagrele ci fu la prima Museo dell'artigianato artistico abruzzese che valorizzava l'operato degli artisti locali e delle altre province, primo tra i quali Nicola Gallucci da Guardiagrele, l'avviatore della tradizione orafa nella citt\u00e0, di cui esistono ancora oggi soprattutto presso Porta San Giovanni, numerose botteghe. Per la bellezza artistica, Guardiagrele venne definita da Gabriele d'Annunzio \"la citt\u00e0 di pietra\" in alcune sue lettere, e poi ancora nella citazione del romanzo \"Il trionfo della morte\" (1894), ampiamente ambientato nella prima parte nella citt\u00e0, di cui \u00e8 originario il nobile protagonista Giorgio Aurispa.\nNel Novecento il panorama culturale guardiese fu rappresentato, anche se inizialmente solo al livello popolare, dal poeta Modesto Della Porta (1885-1938). Di professione sarto, si dilettava a frequentare osterie, a conversare con il volgo basso del paese, e a comporre appunto poesie incentrate su momenti e bozzetti di vita locale paesana. Dato il suo semi-analfabetismo culturale per aver lasciato preso la scuola, Modesto rimase confinato nel panorama culturale guardiese per tutta la vita, sino alla prematura morte. Dopo aver pubblicato la raccolta di poesia \"Ta-Pu\" (Carabba editrice, Lanciano, 1933), rifacendosi al suono rozzo del trombone, che accompagnava spesso la recitazione dei suoi componimenti. L'opera di Modesto Della Porta rappresenta in chiave filosofico-umoristica la realt\u00e0 del suo tempo, in maniera spesso rude e cruda, con la semplicit\u00e0 e la genuinit\u00e0 dialettale del popolo, che evita ragionamento astrusi, e riesce a far riflettere il lettore sul dolore e la miseria popolare, servendosi tuttavia delle battute di spirito e del sorriso. \"Ta-Pu\" fu iniziato nel 1920, e poi pubblicato presso l'editore \"Rocco Carabba\" di Lanciano, una delle case editrici pi\u00f9 influenti e competitive dell'Abruzzo, e si tratta di una sorta di canzoniere dialettale, in cui il protagonista \u00e8 un umile suonatore di trombone della banda civica, che compiva i giri anche di altri paesi in occasioni di feste, non soltanto per ragioni economiche, ma anche per passione.\nNel Novecento la citt\u00e0 crebbe economicamente. Si form\u00f2 un cenacolo culturale di artisti locali e studiosi tra cui Padre Filippo Ferrari che intraprese studi sul Duomo e sulla necropoli di Comino, Giuseppe Iezzi, Basilio Cascella che von i figli Tommaso e Michele pi\u00f9 volte visit\u00f2 la citt\u00e0, infine lo scultore Felice Giuliante che restaur\u00f2 i principali monumenti di Guardiagrele, compreso il Duomo,per cui a causa dei pericoli statici, si dovette demolire la torre campanaria. Guardiagrele nel 1905 partecip\u00f2, con dei cimeli di Maestro Nicola di Andrea anche alla Mostra d'arte abruzzese a Chieti. \nNel 1913 fu inaugurato il giardino pubblico con la fontana della villa si Santa Chiara, alla presenza del sarto-poeta Modesto Della Porta, che compose per l'occasione un componimento in dialetto. In localit\u00e0 Bocca di Valle nel 1923 presso la roccia della \"Majella Madre\" in presenza di Emanuele Filiberto Duca d\u2019Aosta venne inaugurato il sacrario dedicato al Tenente di Marina Andrea Bafile aquilano, morto nella prima guerra mondiale, pluridecorato di medaglia d'oro, d'argento e di bronzo al valor militare, destinato dopo Caporetto al comando del battaglione di marina sul Piave. Il sacrario, eretto per volont\u00e0 di Raffaele Paolucci, anche lui sul fronte della guerra, rappresentante dell'Abruzzo al Parlamento Repubblicano nel dopoguerra, fu realizzato sotto la direzione di Felice Giuliante che scolp\u00ec il sarcofago romanico nel quale \u00e8 sepolto l\u2019eroe abruzzese, nel 1920 aveva realizzato l'iscrizione sulla roccia con la dedica ai \"Figli d'Abruzzo\", e nel 1924 scav\u00f2 la montagna per realizzare il sacello, ricco di splendide maioliche dipinte da Basilio Cascella e successivamente restaurate dal figlio Tommaso, con scene allegoriche e sacre.\nLa seconda guerra mondiale.\nIl 3 dicembre Guardiagrele visse la giornata pi\u00f9 tragica del periodo bellico, dopo la sua occupazione tedesca nell'ottobre 1943. Dopo aver subito la sconfitta nella \"battaglia del Sangro\" a Lanciano, i tedeschi fortificarono la linea Gustav lungo il Moro, trincerandosi a Guardiagrele e Chieti contro l'avanzata alleata dell'VIII Armata britannica. Il 28 dicembre Ortona fu abbandonata dai tedeschi, dopo una carneficina combattuta contro i canadesi, mentre Orsogna rimaneva ancora, sino al giugno 1944 in mano tedesca. Lo stesso sar\u00e0 per Guardiagrele; il 3 dicembre appunto quando i carri canadesi si trovavano in contrada Melone, alle 11:00 di quel giorno iniziarono a cannoneggiare il paese. Nel rione del Piano i guardiesi si erano recati nel ricovero antiaereo, dove si trovava il cunicolo (attuale via P. Urbino) per proseguire a 50 metri verso la cisterna. Ma nel primo pomeriggio un aereo alleato sganci\u00f2 una bomba che colp\u00ec in pieno il ricovero dove si trovavano 40 rifugiati, uccidendone 12 immediatamente, mentre 3 moriranno per le ferite.\nNel maggio-giugno del 1944 i partigiani della Brigata Maiella, che ingaggiarono combattimenti lungo la strada di arrivo, entrando il 9 giugno nella citt\u00e0 (il plotone si chiamava \"Domenico Di Sciascio\" in onore del brigante guardiese, entro cui militava il giovane guardiese Antonio Rullo di soli 15 anni), impedendo di fatto ai tedeschi di far saltare in aria il paese, gi\u00e0 minato dalle fondamenta, insieme ad alcuni tratti della strada statale Marrucina. I danni della guerra comunque furono ingenti, soprattutto per i bombardamenti: venne distrutta la parte superiore della torre campanaria del Duomo, mentre i tedeschi avevano gi\u00e0 requisito le campane per fonderle come armi e proiettili; venne distrutta la Casa Rossa, presso la villa comunale, elegante edificio dall'aspetto neogotico medievale, poi altre case lungo via Roma, e le mura occidentali. I tedeschi distrussero anche la Porta San Giacomo con la torre di guardia, fuggendo lungo la statale occidentale.\nAlla Brigata Maiella oggi \u00e8 intitolato uno slargo presso la villa comunale, con il monumento a forma di piedritto di travertino, con una formella romboidale sul bronzo frontale, che mostra una donna col bambino, emblema della vita che rinasce dopo la distruzione, e sullo sfondo della scena un torrione semidistrutto, e in primo piano persone che soccorrono un ferito, durante il combattimento.\nDal secondo dopoguerra a oggi.\nDopo la ricostruzione e l'emigrazione degli anni cinquanta, ha avuto luogo luogo una vivace ripresa economica, alimentata dalla valorizzazione delle attivit\u00e0 artigianali e dall'iniziativa privata, che ha favorito la piccola imprenditoria. La Cattedrale fu ricostruita immediatamente, con finanziamenti del governo italiano e americano, essendo ritenuta di grande valore storico artistico, nonch\u00e9 simbolo della citt\u00e0, ma il campanile non fu mai ricostruito. Le campane per il nuovo concerto, essendo state trafugate dai tedeschi, furono nuovamente fuse dalla fonderia Marinelli, e adagiate sul parapetto del portico gotico ricostruito.\nLa ricostruzione del dopoguerra \u00e8 stata frettolosa, non tenendo conto di alcuni opere di valore danneggiate dalla guerra, che avrebbero potuto essere salvate. La cella campanaria del Duomo venne rifatta soltanto nel 2009, anche se gi\u00e0 dagli anni '80 era stata impiantata una struttura di ferro, non perfettamente funzionante; il soffitto della cattedrale, danneggiato dalle bombe, venne rifatto seguendo uno stile medievale delle capriate lignee; la chiesa di Padri Celestini di San Pietro, poco distante, su via M. Della Porta, venne lasciata allo stato di rudere, preservandone il portale. I bombardamenti, concentratisi soprattutto sulla villa comunale, dove si trovavano l'orto e il convento di Santa Chiara (oggi sopravvive solo la chiesa), distrussero la Casa Rossa, da cui venne ricavato il Largo Brigata Maiella.\nAltre trasformazioni della citt\u00e0 avvennero dopo gli anni '50, con la riqualificazione di Largo Garibaldi mediante la creazione di una pineta, la demolizione dell'accesso medievale di Porta San Giacomo (dove vennero distrutte la porta ogivale e le due torri di guardia), Porta di Luzio, con l'edificazione di strutture moderne; altre strutture moderne di nullo valore artistico venne erette su via Roma (anticamente Strada Grande), soprattutto il complesso dei Grandi Magazzini nella parte nord della via snatur\u00f2 la linearit\u00e0 del centro storico guardiese. L'area sottostante le mura nella parte occidentale, nella piana del convento dei Cappuccini, venne occupata dalla prima struttura ospedaliera, riconvertita ad ASL, dopo la costruzione negli anni '90 dell'ospedale nuovo, pi\u00f9 verso la periferia; l'allargamento della citt\u00e0 interesso la contrada San Giovanni, a nord-ovest, poi la parte a sud di Porta del Rosario, verso la chiesa di San Donato e la contrada Villa Maiella-Colle Barone.\nAnche le contrade di Comino e Piana San Bartolomeo, per non parlare di Melone e Villa San Vincenzo, subirono una forte crescita demografica ed edilizia, tanto che quest'ultima indisse un referendum per diventare municipio, non passando il quorum. Al livello economico, Guardiagrele \u00e8 uno degli snodi principali dell'economia provinciale di Chieti, dove per mezzo della Strada provinciale 214, per mezzo di contrada Caprafico e Villa San Vincenzo, passano gli autocarri della merce proveniente da Fara San Martino e dalla Valle del Sangro per raggiungere Chieti e Pescara, attraverso l'ex strada statale 363 Marrucina.\nNegli anni '90 \u00e8 stata realizzata una nuova strada statale n. 81 che conduce in breve tempo a Chieti e Francavilla, tagliando l'antico percorso Rapino, Fara F. Petri, Casalincontrada, Bucchianico per raggiungere il capoluogo teatino; il progetto originario prevedeva il prolungamento della strada anche verso Casoli, per facilitare il passaggio dei mezzi pesanti lungo le contrade La Roma e Caprafico, che spesso congestionano il traffico provinciale, ma non se ne fece nulla. Guardiagrele inoltre, per le sue bellezze naturalistiche, dagli anni '90 con l'inclusione nel Parco Nazionale della Majella, di cui condivide la sede insieme a Sulmona, ha avviato un programma di rigenerazione culturale e turistica (anche se prevale ancora una stagnazione economica locale) per la promozione del territorio. Infatti ha acquisito una certa rinomanza regionale, anche nazionale riguardo alla fascia del centro-sud il Parco Avventura della Majella presso localit\u00e0 Piana delle Mele, oltre ai percorsi escursionistici di Bocca di Valle, presso il sacrario di Andrea Bafile e della cascata di San Giovanni; mentre in citt\u00e0, anche se ancora in lenta scesa, prevale il turismo gastronomico (per le \"sise\" delle monache) e culturale-artistico per la bellezza di alcuni monumenti medievali e barocchi, tra cui spiccano la Torre Orsini e il Duomo di Santa Maria.\nGuardiagrele \u00e8 avvantaggiata anche dal fatto che, trovandosi presso la Majella, riesce facilmente raggiungibile dagli automobilisti e dai turisti che si recano l'inverno al Passo Blockhaus e al comprensorio sciistico della Majelletta-Passo Lanciano, nel territorio di Pretoro.\nNel gennaio 2017 Guardiagrele \u00e8 stata una delle citt\u00e0 abruzzesi maggiormente interessate dall'ondata di gelo eccezionale in Italia."}
{"id": "3649273", "revid": "787565", "url": "https://it.wikipedia.org/wiki?curid=3649273", "title": "Baleares (incrociatore)", "text": "Il Baleares fu un incrociatore pesante della Armada Espa\u00f1ola, entrato in servizio nel dicembre del 1936; prese parte alla guerra civile spagnola combattendo dalla parte dei nazionalisti, finendo affondato il 6 marzo 1938 da cacciatorpediniere repubblicani durante la battaglia di Capo Palos."}
{"id": "3649277", "revid": "196390", "url": "https://it.wikipedia.org/wiki?curid=3649277", "title": "Stadionul Na\u0163ional", "text": ""}
{"id": "3649281", "revid": "1371684", "url": "https://it.wikipedia.org/wiki?curid=3649281", "title": "Campionati mondiali di volo con gli sci 1994", "text": "I Campionati mondiali di volo con gli sci 1994, tredicesima edizione della manifestazione, si svolsero dal 17 al 20 marzo a Planica, in Slovenia, e contemplarono esclusivamente la gara individuale maschile. A causa delle condizioni atmosferiche avverse fu realizzata una sola serie di salti.\nRisultati.\nTrampolino: Letalnica&lt;br&gt;"}
{"id": "3649286", "revid": "8596", "url": "https://it.wikipedia.org/wiki?curid=3649286", "title": "Elli Medeiros", "text": "Solista.\nScrive in collaborazione con Jacno, che ne ha curato anche la produzione, la canzone \"Amourex solitaries\", singolo della cantante pop belga Lio, pubblicato nel 1980 dall'etichetta discografica Ariola, e incluso nell'album di debutto della cantante. Sempre con Jacno, nel 1980, sull'onda del successo di Lio, incide il 45 giri, \"Main dans la main/T'oublier\" .\nNel 1986 sceglie la carriera di solista, raggiungendo un ottimo successo in Francia con le canzoni, \"Toi Mon Toit\" e \"A Bailar Calypso\". Caratteristica dei brani, la presenza di un ritmo pi\u00f9 latino, rispetto alle precedenti registrazioni. Nel 1987 partecipa al Festivalbar con \"A bailar Calypso\".\nHa cantato come \"back-up vocals (coro)\" sui brani della popstar \u00c9tienne Daho dell'album del 1996, \"Eden\". Ha inoltre contribuito alla scrittura della sua canzone, \"Me manquer\" dallo stesso album. Recit\u00f2 anche in diversi film francesi, lavorando fra gli altri con Olivier Assayas e Philippe Garrel."}
{"id": "3649292", "revid": "1371684", "url": "https://it.wikipedia.org/wiki?curid=3649292", "title": "Campionati mondiali di volo con gli sci 1996", "text": "I Campionati mondiali di volo con gli sci 1996, quattordicesima edizione della manifestazione, si svolsero dal 9 all'11 febbraio a Tauplitz, in Austria, e contemplarono esclusivamente la gara individuale maschile. Furono realizzate due serie di salti, valide anche ai fini della Coppa del Mondo di salto con gli sci 1996.\nRisultati.\nTrampolino: Kulm&lt;br&gt;"}
{"id": "3649298", "revid": "1573940", "url": "https://it.wikipedia.org/wiki?curid=3649298", "title": "Eonycteris spelaea", "text": "Il pipistrello mattutino (Eonycteris spelaea ) \u00e8 un pipistrello appartenente alla famiglia degli Pteropodidi, diffuso nell'Ecozona orientale.\nDescrizione.\nDimensioni.\nPipistrello di medie dimensioni con la lunghezza della testa e del corpo tra 121 e 145\u00a0mm, la lunghezza dell'avambraccio tra 67 e 80\u00a0mm, la lunghezza della coda tra 12 e 20\u00a0mm e un peso fino a 90\u00a0g.\nAspetto.\nLa pelliccia \u00e8 corta e vellutata. Il colore del dorso e della testa \u00e8 marrone scuro, mentre le parti ventrali sono bruno-grigiastre chiare. La gola e i lati del collo sono marroni chiari, in contrasto con il colore del petto. Il muso \u00e8 sottile ed allungato, gli occhi sono grandi. Le orecchie sono lunghe ed ovali. La tibia \u00e8 dorsalmente priva di peli. Sono presenti due ghiandole allungate nella regione anale. Le ali sono attaccate posteriormente alla base del primo dito del piede. La coda \u00e8 corta, mentre l'uropatagio \u00e8 ridotto ad una sottile membrana lungo la parte interna degli arti inferiori. I maschi sono pi\u00f9 grandi delle femmine e presentano un collare pi\u00f9 distinto.\nBiologia.\nComportamento.\nSi rifugia all'interno di grotte dove forma grandi colonie fino a qualche migliaio di individui. \u00c8 stata osservata anche sotto i tetti di alcuni edifici in India e Birmania. Si sposta anche di diverse decine di chilometri per raggiungere i luoghi dove nutrirsi.\nAlimentazione.\nSi nutre di nettare e polline di specie di \"Bombax\", Kapok, Abaca, Banane selvatiche, Durian, \"Barringtonia\", \"Parkia\", \"Artocarpus\", \"Eugenia malaccensis\", \"Duabanga grandiflora\", \"Sonneratia\", \"Avicennia\". \u00c8 considerato un importante impollinatore del Durian.\nRiproduzione.\nIn India e nelle Filippine non \u00e8 presente una stagione riproduttiva, osservata invece negli individui della Penisola Malese. Le femmine danno alla luce almeno due piccoli una volta l'anno dopo una gestazione di circa sei mesi. Vengono svezzati dopo 5-8 settimane e diventano sessualmente riproduttivi a 6 mesi di et\u00e0. L'aspettativa di vita \u00e8 di circa 5 anni.\nDistribuzione e habitat.\nQuesta Specie \u00e8 diffusa in India, Cina, Indocina, Indonesia e Filippine.\nVive nelle aree agricole e nelle foreste secondarie fino a 1.100 metri di altitudine. \nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto Areale, la popolazione numerosa, l'adattamento ad ogni modifica e degrado del proprio habitat e la presenza in diverse aree protette, classifica \"E.spelaea\" come specie a rischio minimo (LC)."}
{"id": "3649304", "revid": "1371684", "url": "https://it.wikipedia.org/wiki?curid=3649304", "title": "Campionati mondiali di volo con gli sci 1998", "text": "I Campionati mondiali di volo con gli sci 1998, quindicesima edizione della manifestazione, si svolsero dal 22 al 25 gennaio a Oberstdorf, in Germania, e contemplarono esclusivamente la gara individuale maschile. Furono realizzate due serie di salti, valide anche ai fini della Coppa del Mondo di salto con gli sci 1998.\nRisultati.\nTrampolino: Heini Klopfer&lt;br&gt;"}
{"id": "3649305", "revid": "834", "url": "https://it.wikipedia.org/wiki?curid=3649305", "title": "Dr Dre", "text": ""}
{"id": "3649308", "revid": "729019", "url": "https://it.wikipedia.org/wiki?curid=3649308", "title": "Nakajima J1N", "text": "Il era un bimotore multiruolo ad ala bassa sviluppato congiuntamente dalle aziende giapponesi Mitsubishi e Nakajima Hik\u014dki KK nei primi anni quaranta.\nImpiegato dalla Dai-Nippon Teikoku Kaigun K\u014dk\u016b Hombu, il servizio aeronautico della Marina imperiale giapponese, nei ruoli di ricognitore a lungo raggio e caccia notturno durante seconda guerra mondiale.\nStoria.\nDurante le prime fasi della seconda guerra sino-giapponese, le missioni di bombardamento effettuate dai reparti dell'aviazione di marina giapponese in territorio cinese risultarono difficoltose a causa dell'impossibilit\u00e0 di disporre di caccia con autonomia sufficiente a scortare i bombardieri fino agli obiettivi prefissati. Il principale modello in dotazione era il Mitsubishi G3M \"Nell\", bimotore che poteva contare su un'autonomia di 4 400 km contro i soli 1 200 dei caccia maggiormente utilizzati in questo ruolo, i Mitsubishi A5M \"Claude\". Per ovviare al problema lo Stato Maggiore della Marina imperiale (Kaigun K\u014dk\u016b Honbu) emise una specifica, nel 1938, per la fornitura di un nuovo modello di caccia di scorta a lungo raggio bimotore, capace di avere una manovrabilit\u00e0 sufficiente per competere con i monomotori ed in grado di raggiungere una velocit\u00e0 pari a 520\u00a0km/h, con un'autonomia di 2 400\u00a0km in condizioni normali, aumentabile a 3 700\u00a0km ed equipaggiato con un armamento costituito da cannoncini aeronautici calibro 20\u00a0mm e mitragliatrici calibro 7,7\u00a0mm in postazioni offensive e difensive. Alla richiesta risposero la Mitsubishi e la Nakajima, iniziando nel marzo 1939 lo sviluppo del progetto designato \"13-Shi\". La prima era comunque gi\u00e0 impegnata nello sviluppo di altri modelli che avevano la priorit\u00e0 per cui dopo la prima fase di sviluppo questa venne assunta dalla Nakajima. Dopo la creazione di un mockup in legno la commissione della marina, dopo aver esaminato il progetto, diede la sua approvazione disponendo la costruzione un prototipo per le valutazioni comparative.\nSviluppo.\nIl prototipo, che prevedeva un equipaggio di tre membri, usc\u00ec dalla fabbrica nel marzo 1941, equipaggiato con una coppia di motori Nakajima Sakae 21/22, dei radiali 14 cilindri doppia stella da 1 130 CV (831 kW), rispettivamente a rotazione destrorsa e sinistrorsa. L'armamento consisteva in un cannoncino automatico Type 99 modello 1 calibro 20\u00a0mm pi\u00f9 sei Type 97 calibro 7,7\u00a0mm, quattro di queste ultime inserite a coppie in due torrette a comando idraulico. Portato in volo per la prima volta il 2 maggio 1941, pur dimostrando buone caratteristiche di base risult\u00f2 non possedere una sufficiente manovrabilit\u00e0, problema parzialmente ovviato nel secondo prototipo realizzato. I due esemplari vennero consegnati ai reparti nel successivo agosto per le prove in condizioni operative risultando per\u00f2 inferiori alle aspettative: l'impianto motore risultava non del tutto affidabile e le torrette, aumentando la massa complessiva, riducevano considerevolmente le prestazioni previste dal modello in fase progettuale. Inoltre ad un confronto diretto con un caccia monomotore, un Mitsubishi A6M2, le prestazioni risultarono inferiori in quasi tutti gli aspetti.\nLe autorit\u00e0 militari considerarono quindi il modello inadatto al ruolo previsto originariamente tuttavia, dato che le prove comparative dimostrarono che i prototipi erano in grado di raggiungere la stessa velocit\u00e0 massima, consigliarono di avviarne un ulteriore sviluppo di una sua variante alleggerita destinata alla ricognizione aerea. Le modifiche al progetto originale furono indirizzate con particolare attenzione alla riduzione del peso complessivo e di una maggiore affidabilit\u00e0: la capacit\u00e0 dei serbatoi di combustibile venne ridotta dagli originali 2 270 L a 1 700 L e tutte le attrezzature non ritenute necessarie al nuovo ruolo, comprese le torrette, vennero rimosse. Si intervenne anche sulla motorizzazione sostituendo il Sakae-21, che aveva creato i problemi di affidabilit\u00e0, con un secondo -22. Per non diminuire eccessivamente le capacit\u00e0 del modello venne prevista la possibilit\u00e0 di agganciare due serbatoi addizionali da 330 L ciascuno sotto la fusoliera, in posizione centrale. La versione cos\u00ec modificata venne identificata come J1N1-C, nota anche con la designazione \"lunga\" aereo da ricognizione per la marina Tipo 2 modello 11.\nLa priorit\u00e0 era tuttavia indirizzata alla costruzione di velivoli da caccia cos\u00ec il tasso di produzione del modello risult\u00f2 piuttosto basso, con solo 54 J1N1-C, prototipi compresi, realizzati nel periodo tra l'aprile 1942 ed il marzo 1943. In seguito il modello venne sottoposto ad una serie di aggiornamenti al fine di un migliore adattamento a diversi ruoli, tra i quali aerosilurante e bombardiere in picchiata, e ridesignato J1N1-R. Alcuni esemplari vennero equipaggiati con la torretta gi\u00e0 adottata dal bombardiere Nakajima G5N \"Shinzan\" ed armata con un cannoncino aeronautico Type 99 modello 1 calibro 20\u00a0mm identificata come J1N1-R modello 12.\nLa conversione a caccia notturno.\nNella primavera del 1943, l'ufficiale pilota Yasuna Kozono \uff08\u5c0f\u5712 \u5b89\u540d\uff09 comandante del 251\u00ba Kokutai basato presso l'aeroporto di Rabaul, in Nuova Britannia, sugger\u00ec ai suoi superiori di installare un cannoncino calibro 20\u00a0mm nella fusoliera per utilizzarlo come caccia notturno. Bench\u00e9 non fosse stato autorizzato ad effettuare la modifica, il comandante Kozono ordin\u00f2 al personale tecnico di avviare la conversione di un J1N1-C per testare la sua intuizione in condizioni operative. Invece che installare una sola arma posizionata in caccia vennero installati all'altezza della postazione dietro la cabina di pilotaggio quattro Type 99 modello 2 Kai da 20\u00a0mm con un angolo di 30\u00b0 rispetto all'asse del velivolo, due sparanti verso l'alto e due verso il basso, una configurazione simile a quella adottata su alcuni modelli tedeschi identificata come \"Schr\u00e4ge Musik\". Tale soluzione avrebbe permesso l'avvicinamento ai bombardieri nemici da una posizione pi\u00f9 favorevole sfruttando gli angoli ciechi nell'armamento di difesa avversario. In poco tempo il modello cos\u00ec modificato, successivamente identificato come la designazione J1N1-C KAI, riusc\u00ec ad abbattere due Consolidated B-24 Liberator USAAF dimostrando cos\u00ec l'efficacia delle intuizioni di Kozono. Il successo dell'operazione, assieme alle conoscenze necessarie per la costruzione di caccia notturni, convinse il quartier generale della marina ad emettere un ordine per convertire il progetto originale in una variante adatta all'intercettazione dei velivoli da bombardamento statunitensi.\nLa costruzione della nuova variante, identificata come J1N1-S \"Gekko\" (chiarore di Luna) \"modello 11\", ebbe inizio nell'agosto 1943 ed il tasso di produzione nello stabilimento di Koizumi, a causa dell'impellente necessit\u00e0 di questo tipo di velivolo, aument\u00f2 sensibilmente passando dai 54 esemplari dei primi dodici mesi a 181 unit\u00e0 realizzate tra l'aprile 1943 ed il marzo 1944, nella maggior parte la variante da caccia notturna. Prima che la produzione cessasse, con l'ordine evaso completamente per il dicembre 1944, venne emesso un altro ordine di fornitura per 240 unit\u00e0 alle quali vennero applicate delle modifiche alla parte centrale della fusoliera, ottimizzandone l'aerodinamica non necessitando pi\u00f9 del rigonfiamento centrale della postazione del terzo membro dell'equipaggio. L'esperienza in combattimento dimostr\u00f2 che le armi inferiori risultavano inefficaci e ben presto vennero rimosse: quest'ulteriore variante venne identificata come J1N1-Sa \"Gekko\", \"modello 11A\".\nLa maggior parte dei J1N1-Sa ed alcuni J1N1-S vennero equipaggiati con apparati radar con l'antenna collocata all'apice anteriore della fusoliera, cos\u00ec come sempre nel naso alcuni vennero equipaggiati di un piccolo proiettore. Qualche esemplare adottava, al posto di questi ultimi, un cannoncino aeronautico Type 99 modello 2 calibro 20\u00a0mm in caccia.\nDurante le missioni operative il \"Gekko\" conferm\u00f2 la sua efficacia nell'intercettazione dei B-24 Liberator ma, a causa della massima velocit\u00e0 raggiungibile, raramente poteva esserlo altrettanto nei confronti dei pi\u00f9 moderni Boeing B-29 Superfortress.\nLa produzione del J1N venne interrotta nel dicembre 1944.\nImpiego operativo.\nIl J1N1-C cominci\u00f2 ad essere consegnato al Tainan Kokutai, reparto di ricognizione aerea della Marina imperiale basato presso l'aeroporto di Lae, nell'omonimo atollo, dall'aprile 1942 per essere testato in condizioni operative, con il compito di pattugliare la zona del Mar dei Coralli, del Golfo di Papua nelle vicinanze di Port Moresby ed al largo della costa settentrionale dell'Australia. Venne in contatto per la prima volta con l'aviazione alleata il 2 agosto successivo, quando un gruppo durante un volo di ricognizione sul Golfo di Papua accidentalmente incroci\u00f2 un gruppo di bombardieri statunitensi scortati da caccia Bell P-39 Airacobra. Nello scontro che ne segu\u00ec uno dei velivoli giapponesi venne abbattuto ed in quell'occasione l'intelligence alleata, ritenendolo un caccia, gli assegn\u00f2 il nome in codice \"Irving\", ovvero un nome maschile come da convenzione invece di uno femminile come previsto per identificare i ricognitori. Il secondo esemplare venne perso il 14 settembre in circostanze poco chiare. Il terzo J1N1-C venne gravemente danneggiato durante la successiva missione di ricognizione diurna effettuata per determinare gli effetti dell'attacco all'aeroporto Henderson a Guadalcanal effettuati dagli incrociatori da battaglia \"Kong\u014d\" ed \"Haruna\" del 14 ottobre 1942. Il velivolo, bench\u00e9 gli statunitensi lo considerarono abbattuto, riusc\u00ec a raggiungere la base pur con il motore di destra non pi\u00f9 funzionante effettuando un atterraggio di emergenza. Non molto tempo dopo il Tainan Kokutai, ed i velivoli ad esso assegnati, venne trasferito all'interno delle Isole del Giappone.\nBen presto l'unit\u00e0 venne ribattezzata 251\u00ba Kokutai ed assegnata a Rabaul, equipaggiata con nove J1N1-C, due dei quali sono stati trasformati in caccia notturni per iniziativa del proprio comandante. Durante le missioni di caccia notturna, bench\u00e9 uno dei due esemplari convertiti rimase distrutto il risultato complessivo fu molto favorevole con sei bombardieri USAAF abbattuti. Dopo la riconversione del reparto, da unit\u00e0 da caccia ad unit\u00e0 di caccia notturna, i Mitsubishi A6M2 in dotazione vennero ritirati per essere sostituiti dai J1N1-C, tuttavia dei 24 esemplari inizialmente previsti raggiunsero il 251\u00ba Kokutai solamente nove velivoli.\nNei giorni 17 e 18 febbraio 1944, durante la missione di bombardamento partito da una portaerei statunitense i velivoli alleati riuscirono ad abbattere un J1N1-C in volo, a danneggiarne pesantemente due e distruggerne gli altri sei a terra. In seguito i due sopravvissuti vennero riparati ed integrati da altri otto esemplari, quindi l'unit\u00e0 venne nuovamente riorganizzata e definitivamente inclusa nel 153\u00ba Kokutai.\nLa prima unit\u00e0 dotata della versione da caccia notturna J1N1-S Gekko fu il 321\u00ba Kokutai, la quale era previsto fosse composta da 70 esemplari, cifra che non riusc\u00ec per\u00f2 mai ad essere raggiunta. Generalmente la dotazione del 321\u00ba Kokutai fu di 24 macchine, una parte delle quali erano conversioni dei J1N1-C da ricognizione. L'unit\u00e0 \u00e8 stata divisa in due \"Hirotai\" con basi nelle isole Tinian e Saipan. Durante i raid aerei statunitensi che decollavano dagli aeroporti tutte gli esemplari basati nell'isola di Saipan vennero distrutti. Al momento dello scioglimento dell'unit\u00e0 erano solo quattro i Gekko ancora in condizioni operative. I piloti dell'unit\u00e0 sono riusciti a distruggere solo un bombardiere USAAF.\nNel maggio 1944 iniziarono le consegne del J1N1-S Gekko ai reparti basati sulle isole Marianne, Filippine e nella penisola malese, impiegati per intercettare i bombardieri statunitensi che effettuavano missioni nei territori controllati dalla flotta giapponese. Il profilo di missione prevedeva che gli equipaggi dei Gekko sganciassero bombe illuminanti al fosforo le quali, esplodendo nelle formazioni di velivoli avversari, dovevano romperle allontanando i bombardieri uno dall'altro facilitandone il loro abbattimento.\nNella seconda met\u00e0 del 1944 la maggior parte dei Gekko vennero rispiegati nelle isole del Giappone per difendere il territorio interno dai raid dei bombardieri USAAF. Equipaggiando opportunamente i J1N1-S con radar FD-2 gli equipaggi giapponesi poterono sviluppare una nuova tattica dove questi avevano il compito di pattugliare il cielo notturno come una stazione radar volante ed avvertire via radio le basi a terra di eventuali avvicinamenti da parte di formazione nemiche di bombardieri. I velivoli in dotazione ai reparti incaricati delle intercettazioni erano i Mitsubishi J2M, appositamente sviluppati per questo compito.\nNonostante la significativa efficacia dei cannoncini calibro 20\u00a0mm contro obbiettivi navali e terrestri i velivoli vennero modificati mantenendo solo quelli che erano posizionati nella parte superiore della fusoliera, scelta tecnica motivata dalla necessit\u00e0 di diminuire la massa complessiva del modello in funzione di aumentare velocit\u00e0 di salita e quota di tangenza massima, parametri che incidevano sull'efficacia degli attacchi aerei sui bombardieri.\nDall'aprile 1945 tutti i J1N che difendevano le isole del Giappone ancora in condizioni di volo vennero ulteriormente modificati, equipaggiati con due bombe da 250\u00a0kg ciascuna ed assegnati a missioni kamikaze fino al termine del conflitto, cosa che ridotto drasticamente il numero di esemplari sopravvissuti alla guerra. Tre vennero nascosti nell'aeroporto montano di Taiwan, poi catturati dall'esercito cinese, mentre altri quattro vennero requisiti dalle truppe statunitensi quindi trasportati in patria, uno dei quali entrato a far parte della collezione dello Steven F. Udvar-Hazy Center, sezione staccata del National Air and Space Museum (NASM) dell'Smithsonian Institution.\nNel museo americano si trova l'unica macchina Gekko esistente al mondo."}
{"id": "3649309", "revid": "1684799", "url": "https://it.wikipedia.org/wiki?curid=3649309", "title": "Zoom (disambigua)", "text": ""}
{"id": "3649311", "revid": "287204", "url": "https://it.wikipedia.org/wiki?curid=3649311", "title": "Zoom (album)", "text": ""}
{"id": "3649315", "revid": "62748", "url": "https://it.wikipedia.org/wiki?curid=3649315", "title": "Trasporto ferroviario in Marocco", "text": ""}
{"id": "3649316", "revid": "1371684", "url": "https://it.wikipedia.org/wiki?curid=3649316", "title": "Campionati mondiali di volo con gli sci 2000", "text": "I Campionati mondiali di volo con gli sci 2000, sedicesima edizione della manifestazione, si svolsero dal 10 al 14 febbraio a Vikersund, in Norvegia, e contemplarono esclusivamente la gara individuale maschile. Furono realizzate due serie di salti.\nRisultati.\nTrampolino: Vikersundbakken&lt;br&gt;"}
{"id": "3649324", "revid": "767487", "url": "https://it.wikipedia.org/wiki?curid=3649324", "title": "Cold Fish", "text": " \u00e8 un film del 2010, diretto da Sion Sono.\nTrama.\nLa famiglia Shamoto vive una esistenza tranquilla, la moglie Taeko, il consorte Nobuyuki e l'unica figlia di lei, avuta dal precedente matrimonio. Una sera Mitsuko, questo il nome della ragazza, viene colta a rubare in un negozio commerciante in prodotti ittici e acquari, e fermata dall'agente di sicurezza del negozio. I genitori vengono chiamati per discutere su cosa fare quando interviene Yukio Murata, che con il suo fare gentile e simpatico conquista l'affetto dei presenti e la ragazza viene lasciata libera. Le condizioni atmosferiche sono parecchio inclementi con il gruppo di nuovi conoscenti, i quali guidati dall'apparente affabilit\u00e0 di Murata fanno rapidamente amicizia, e quindi decidono di trascorrere del tempo insieme.\nMurata, in seguito ad una visita al negozio degli Shamoto, insiste nell'assumere Mitsuko come commessa nel suo negozio di pesci tropicali, la stessa attivit\u00e0 della sua famiglia di origine. Il negozio pullula di commesse giovani, assunte in quanto provenienti da condizioni sociali e famiglie disagiate.\nIl signor Shamoto viene successivamente coinvolto in riunioni private, durante le quali viene trattato, con clienti facoltosi, l'acquisto di specie ittiche pregiate, e di fatto viene trattato come un collaboratore. Tuttavia Murata presto si rivela essere un serial killer che ha ucciso e smembrato, insieme alla moglie Aiko, i corpi di oltre 50 persone.\nMurata sedurr\u00e0 Taeko, la moglie di Nobuyuki, e chieder\u00e0 allo stesso, ignaro dell'accaduto, complicit\u00e0 per i suoi crimini.\nIl vortice di degrado si intensifica quando, durante una delle riunioni, Murata uccider\u00e0 con una bevanda adulterata il signor Yoshida, un boss della Yakuza, durante una trattativa. Murata ed Aiko spesso scherniscono Nobuyuki per il suo atteggiamento e le sue passioni mentre in seguito a minacce pi\u00f9 o meno esplicite, egli viene costretto ad aiutare i due assassini nell'occultamento del cadavere di Yoshida.\nViene cos\u00ec mostrato il modus operandi di Murata, che procede a smembrare le sue vittime in un santuario lontano dalla citt\u00e0, imbustare i loro pezzi per poi darli in pasto ai pesci di un fiume nelle vicinanze, avendo persino cura di spargere infine le ceneri delle ossa bruciate per evitare ogni tracciabilit\u00e0.\nShamoto ha un crollo nervoso nell'apprendere che per Murata felicit\u00e0 e violenza vanno di pari passo, e torna a casa completamente ubriaco, inizialmente chiedendo perdono alla moglie per tutte le sue manchevolezze ma finendo poi per stuprarla davanti agli occhi della figlia.\nShamoto, nel corso di un'ennesima partecipazione ad un occultamento di cadavere, si ribeller\u00e0 a Murata ed Aiko, uccidendo entrambi, per poi suicidarsi davanti alla figlia.\nDiffusione.\nIl film \u00e8 stato presentato nel settore Orizzonti nella 67\u00aa Mostra internazionale d'arte cinematografica di Venezia\nIl film \u00e8 stato presentato in diversi paesi fra cui:"}
{"id": "3649327", "revid": "204012", "url": "https://it.wikipedia.org/wiki?curid=3649327", "title": "Tsumetai nettaigyo", "text": ""}
{"id": "3649335", "revid": "297745", "url": "https://it.wikipedia.org/wiki?curid=3649335", "title": "Castello Lavazzo", "text": ""}
{"id": "3649360", "revid": "1337443", "url": "https://it.wikipedia.org/wiki?curid=3649360", "title": "Raimondo del Balzo di Presenzano", "text": "Discendeva dall'antica nobile famiglia del Balzo, era figlio di Gennaro del Balzo dei duchi di Presenzano (1859-1929) e di Maria Giovanna Granito Pignatelli dei principi di Belmonte (1872-1960); suo zio era il cardinale Gennaro Granito Pignatelli di Belmonte.\nNel 1920, dopo gli studi di teologia e di diritto canonico presso la Pontificia Universit\u00e0 Gregoriana, fu ordinato sacerdote da papa Benedetto XV e il 5 ottobre 1923 divenne cavaliere di giustizia del Sovrano Militare Ordine di Malta. Nel 1925 divenne segretario del gran maestro del Sovrano Militare Ordine di Malta, fra' Galeazzo von Thun und Hohenstein, ricoprendo successivamente le cariche di intendente e successivamente segretario particolare del gran maestro fra' Pio Franchi de' Cavalieri.\nNel 1934 divenne bibliotecario presso la Biblioteca Vaticana, della quale divenne \"scriptor\" onorario; nel 1937 pubblic\u00f2 l'agiografia di san Leonardo di Noblac e l'anno seguente divenne membro onorario della Pontificia accademia delle scienze.\nDivenne ambasciatore del Sovrano Militare Ordine di Malta in Germania, dove, sebbene ostacolato dal regime nazista, negozi\u00f2 l'espatrio di numerosi ebrei e perseguitati politici, assecondato dal nunzio apostolico Cesare Orsenigo. Nel 1942 dovette lasciare la Germania. Successivamente coudiav\u00f2 il gran maestro Chigi Albani della Rovere nella campagna di aiuti ai paesi del blocco sovietico. Nel 1946 divenne docente di diritto canonico presso la Pontificia Universit\u00e0 Gregoriana, divenendo preside della facolt\u00e0 nel 1961. \nNel 1953 divenne presidente della Fondazione degli ordini cavallereschi italiani e pontifici, in quanto era anche cavaliere dell'Ordine costantiniano di San Giorgio, dell'Ordine equestre del Santo Sepolcro di Gerusalemme, dell'Ordine dei Santi Maurizio e Lazzaro, dell'Ordine di San Gregorio Magno e dell'Ordine di Santo Stefano papa e martire.\nNel 1955 pubblic\u00f2 la biografia di Goffredo di Buglione (\"Goffredo di Buglione, o il paladino di Cristo\").\nNel 1958 successe al cardinale Nicola Canali quale gran priore di Roma del Sovrano Militare Ordine di Malta, carica che detenne fino al marzo 1968, quando si dimise per ragioni di salute.\nMor\u00ec a Roma il 3 maggio 1969, all'et\u00e0 di settantuno anni e al suo funerale parteciparono tra gli altri il cardinale Eug\u00e8ne Tisserant, il gran maestro del Sovrano Militare Ordine di Malta fra' Angelo de Mojana di Cologna e il principe Ranieri di Borbone-Due Sicilie."}
{"id": "3649362", "revid": "729019", "url": "https://it.wikipedia.org/wiki?curid=3649362", "title": "Lew Welch", "text": "Welch ha pubblicato ed \u00e8 stato presente ampiamente nel corso degli anni 1960. Insegn\u00f2 in un seminario di poesia nella sede di San Francisco della Universit\u00e0 della California, Berkeley dal 1965 al 1970.\nSi ritiene si sia suicidato il 23 maggio 1971, dopo aver lasciato una breve lettera. Il suo corpo non fu mai trovato.\nBiografia.\nGli anni della giovinezza.\nWelch nacque a Phoenix, in Arizona, da Lewis Barrett Welch e Dorothy Brownfield Welch. Quando i genitori si separarono, si trasfer\u00ec con la madre e la sorella in California nel 1929. Si arruol\u00f2 nell'United States Army Air Corps nel 1944 ma non fece mai servizio attivo. Lavor\u00f2 per un breve periodo prima di entrare allo Stockton Junior College,\ndove si interess\u00f2 alle opere di Gertrude Stein.\nNel 1948, Welch si trasfer\u00ec a Portland (Oregon) per frequentare il Reed College. Divenne condirettore della rivista letteraria del \"college\" e abit\u00f2 con i poeti Gary Snyder e Philip Whalen. Welch decise di diventare uno scrittore dopo aver letto il racconto lungo \"Melanctha\" della Stein.\nWelch scrisse la sua tesi sulla Stein nel 1950\ne pubblic\u00f2 poesie su riviste studentesche. William Carlos Williams visit\u00f2 il college nell'ottobre del 1950 e incontr\u00f2 i tre poeti. Ammir\u00f2 le poesie giovanili di Welch e cerc\u00f2 di far pubblicare la sua tesi sulla Stein.\nIl mondo della pubblicit\u00e0.\nDopo il college, Welch si trasfer\u00ec a New York dove lavor\u00f2 come copywriter nel settore della pubblicit\u00e0. Si \u00e8 detto che lo slogan pubblicitario, \"Raid Kills Bugs Dead\" (Raid li ammazza stecchiti), fosse opera sua ma altri hanno messo in dubbio questa affermazione.\nIn ogni caso, probabilmente Welch non avrebbe voluto essere ricordato per questo.\nIn quel periodo inizi\u00f2 a mostrare problemi emotivi e mentali e si rec\u00f2 in Florida per sottoporsi a una psicoterapia.\nIn seguito pass\u00f2 alla University of Chicago dove studi\u00f2 filosofia e inglese. A Chicago, entr\u00f2 nel reparto pubblicit\u00e0 della Montgomery Ward.\nStava lavorando in quell'azienda quando si svolgevano le famose Six Gallery reading a San Francisco, che contribuirono agli inizi di quello che sarebbe diventato noto come il San Francisco Renaissance.\nGli anni della maturit\u00e0.\nVolendo tornare alla poesia, Welch chiese di essere trasferito alla sede di Oakland della Montgomery Ward. Dopo il suo ritorno in California, inizi\u00f2 a farsi coinvolgere nella scena letteraria di San Francisco. Ben presto abbandon\u00f2 la pubblicit\u00e0 e si guadagn\u00f2 da vivere come autista di taxi per poter dedicare pi\u00f9 tempo alla scrittura. Divenne un partecipante attivo della cultura beat, vivendo in diversi periodi con Snyder e Lawrence Ferlinghetti. Nel 1960, la poetessa Lenore Kandel conobbe Welch e Snyder, che la introdussero nell'ambiente del movimento Beat.\nJack Kerouac ha basato il suo personaggio Dave Wain nel suo romanzo \"Big Sur\" (1962) su Welch.\nNel 1968 Welch firm\u00f2 il manifesto \"Writers and Editors War Tax Protest\", col quale si rifiutava il pagamento delle tasse in segno di protesta contro la guerra del Vietnam.\nMatrimonio e famiglia.\nWelch si spos\u00f2 con Mary Garber nel periodo in cui inizi\u00f2 a lavorare presso la Montgomery Ward. Il matrimonio termin\u00f2 poco dopo il licenziamento da quella ditta.\nConvisse poi con la profuga polacca Magda Cregg e assunse il ruolo di patrigno del figlio di lei, Hugh Anthony Cregg, III. Cregg scelse poi il nome d'arte di Huey Lewis in onore di Welch.\nIl decesso.\nIl 23 maggio 1971, usc\u00ec dalla casa del poeta Gary Snyder a nord di Nevada city sulle montagne della California, lasciando un biglietto d'addio. Aveva portato con s\u00e9 il suo fucile 30-30. Il suo corpo non fu mai trovato.\nNel biglietto Welch aveva nominato Donald Allen suo esecutore letterario.\nAllen fece pubblicare gran parte delle opere di Welch dalla Grey Fox Press."}
{"id": "3649363", "revid": "400694", "url": "https://it.wikipedia.org/wiki?curid=3649363", "title": "Nk (social network)", "text": "Nk (in precedenza \"nasza klasa\" - in polacco \"classe nostra\") \u00e8 stato un social network polacco, di propriet\u00e0 della Forticom e della Nasza Klasa Sp. z o.o., ad accesso gratuito. Nato nel 2006 come sito di aggregazione per studenti e alunni, ha raggiunto 13.5 milioni di utenti. Il 27 luglio 2021 \u00e8 stato disattivato e chiuso per inattivit\u00e0."}
{"id": "3649365", "revid": "1154737", "url": "https://it.wikipedia.org/wiki?curid=3649365", "title": "Rifugio citt\u00e0 di Vigevano", "text": "Il rifugio citt\u00e0 di Vigevano \u00e8 stato un rifugio situato nel comune di Alagna Valsesia (VC) in Valsesia. \u00c8 chiuso dal 2012.\nStoria.\nIl rifugio \u00e8 stato inaugurato come albergo Stolemberg nel 1914. Nel 1947 fu acquistato dalla sezione di Vigevano del Club Alpino Italiano. Fu un importante punto di riferimento sulla via normale per il monte Rosa. Con lo sviluppo dell'area sciistica perse lentamente l'importanza e fu utilizzato soprattutto l'inverno dagli sciatori. Nel 2001 la gestione pass\u00f2 alla sezione di Varallo del CAI. Fu venduto a privati e chiuso nel 2012. Nel 2016 la Regione Piemonte ha deliberato la ristrutturazione dell'edificio e la sua destinazione ad altri scopi turistici.\nCaratteristiche ed informazioni.\nSi trova ad est del Col d'Olen; la capienza era di 112 posti letto. Era di propriet\u00e0 del Club Alpino Italiano - sezione di Vigevano.\nAccesso.\nSi pu\u00f2 raggiungere il rifugio in 10 minuti circa di cammino dal passo dei Salati, dove arrivano gli impianti di risalita di Gressoney-La-Trinit\u00e9 e Alagna Valsesia."}
{"id": "3649379", "revid": "1305772", "url": "https://it.wikipedia.org/wiki?curid=3649379", "title": "Vita di Eleonora d'Arborea", "text": "Vita di Eleonora d'Arborea, \"principessa medievale di Sardegna\", \u00e8 un romanzo biografico per adulti di Bianca Pitzorno sulla figura realmente esistita della giudicessa medievale sarda Eleonora d'Arborea, promulgatrice della Carta de Logu. Il testo \u00e8 frutto di cinque anni di ricerche d'archivio, sebbene parte della vita della giudicessa (sulla quale esistono poche fonti documentarie) sia ricostruita con \"procedimento indiziario\", basandosi cio\u00e8 sugli indizi piuttosto che sulle prove.\nStoria editoriale.\nIl testo originale era stato commissionato all'autrice a met\u00e0 degli anni settanta da Raffaele Crovi, funzionario RAI ed editore, su richiesta del quale Pitzorno aveva scritto il suo primo romanzo per ragazzi: Sette Robinson su un'isola matta Il romanzo biografico, pubblicato nel 1984 dalla casa editrice Camunia, con copertina di Federico Maggioni, ottenne recensioni positive e apprezzamenti in ambito accademico, ma scarso successo di pubblico. Dopo un paio d'anni era gi\u00e0 fuori catalogo, ma continuava a figurare nei testi di critica sulla Pitzorno di pubblicazione successiva.\nLa numerose richieste di ristampa sollecitarono nel 2003 il quotidiano sassarese La Nuova Sardegna a stamparne una nuova edizione che usc\u00ec in edicola il 15 maggio come numero 3 della collezione \"Capolavori sardi\", venduta come supplemento al giornale. Le 35.000 copie, alcune gi\u00e0 prenotate con giorni d'anticipo, alle undici del mattino erano gi\u00e0 esaurite in tutte le edicole dell'isola e se dovettero stampare altre settemila per far fronte alle richieste dei lettori. Nel frattempo l'autrice aveva ripreso in mano il testo, per aggiornarlo alla luce di nuovi documenti emersi dopo la prima pubblicazione. Questa riscrittura \u00e8 uscita nel 2010 nella collana Oscar Storia della Mondadori e nel 2011 aveva avuto gi\u00e0 tre tirature."}
{"id": "3649383", "revid": "223320", "url": "https://it.wikipedia.org/wiki?curid=3649383", "title": "Satomi Koorogi", "text": ""}
{"id": "3649387", "revid": "110157", "url": "https://it.wikipedia.org/wiki?curid=3649387", "title": "Hanu\u0161ovce nad Top\u013eou", "text": "Hanu\u0161ovce nad Top\u013eou (in ungherese \"Tapolyhanusfalva\") \u00e8 una citt\u00e0 della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649388", "revid": "287204", "url": "https://it.wikipedia.org/wiki?curid=3649388", "title": "Hanusovce nad Toplou", "text": ""}
{"id": "3649396", "revid": "297745", "url": "https://it.wikipedia.org/wiki?curid=3649396", "title": "Trifone Gabrielli", "text": ""}
{"id": "3649402", "revid": "18143", "url": "https://it.wikipedia.org/wiki?curid=3649402", "title": "Chubu-Nippon Broadcasting", "text": " \u00e8 un'emittente radiofonica e televisiva regionale che trasmette per Nagoya nella Prefettura di Aichi in Giappone. Il suo servizio radiofonico \u00e8 affiliato alla JRN (Japan Radio Network), mentre il suo servizio televisivo \u00e8 affiliato alla JNN (Japan News Network) e alla rete televisiva TBS.\nTrasmissione.\nRadio.\nFrequenza\nTelevisione analogica.\nJOAR-TV\nTelevisione digitale.\nJOGX-DTV"}
{"id": "3649403", "revid": "92920", "url": "https://it.wikipedia.org/wiki?curid=3649403", "title": "Targhe d'immatricolazione di Andorra", "text": "Le targhe d'immatricolazione di Andorra vengono utilizzate per identificare i veicoli immatricolati nel Principato di Andorra.\nCaratteristiche.\nLe targhe possono essere di alluminio o di plastica, con caratteri neri e bordo grigio su fondo bianco; a sinistra si trova la sigla internazionale AND di colore azzurro (da marzo 2011 e nelle sole targhe posteriori), sovrastata dallo stemma del principato. La serie alfanumerica \u00e8 composta da una lettera, leggermente distanziata da un numero di quattro cifre. Nella parte inferiore \u00e8 posizionata la scritta in catalano \"PRINCIPAT D'ANDORRA\", di dimensioni ridotte. &lt;br&gt;Il nuovo regolamento prevede la possibilit\u00e0 di applicare targhe d'immatricolazione di dimensioni ridotte nei casi in cui lo spazio della vettura sia insufficiente all'alloggiamento della targa anteriore o posteriore ordinaria.\nStoria.\nLe prime targhe andorrane furono emesse il 10 giugno 1923. Avevano il fondo bianco e le lettere RA (acronimo di \"Republica d'Andorra\" in catalano) nere seguite da un trattino e un numero progressivo a una o due cifre. Ma poich\u00e9 tale sigla non era considerata di facile comprensione, fu cambiata in AND nel 1932. &lt;br&gt;Il 9 settembre 1951, arrivata a \"AND-700A\", la numerazione ripart\u00ec da \"AND 1\". \nNel 1958 la sigla internazionale venne sostituita dalla scritta \"PRINCIPAT D'ANDORRA\" e dallo stemma nazionale, bianco e nero. Entrambi furono impressi a colori dal 1963. La serie numerica da 8000 a 8099 fu assegnata ai veicoli governativi.\nA partire da ottobre 1970 le cifre progressive divennero cinque. Dal 1\u00ba dicembre 1989 subentr\u00f2 una nuova numerazione, con una lettera seguita (senza spazio) da quattro cifre.\nL'attuale formato, con le lettere \"AND\" azzurre sotto lo stemma a sinistra, \u00e8 in circolazione da marzo 2011."}
{"id": "3649404", "revid": "1442080", "url": "https://it.wikipedia.org/wiki?curid=3649404", "title": "Le torri di cenere", "text": "Le torri di cenere \u00e8 una raccolta di dieci racconti brevi di fantascienza scritti da George R. R. Martin edita solo in Italia nel 2007.\nI racconti pubblicati in questa antologia sono tratti dalla pi\u00f9 ampia raccolta antologica di Martin, dal titolo originale \"GRRM: A RRetrospective\", che contiene trentaquattro lavori giovanili di Martin scritti agli inizi degli anni settanta, raggruppati per cicli narrativi.\nEdizioni.\nL'edizione italiana \u00e8 stata pubblicata dalla Arnoldo Mondadori Editore nel 2007, con traduzioni di Giusi Valent e Guido Lagomarsino, nella collana I Massimi della Fantascienza e su Oscar Mondadori n\u00b0 2138\nISBN 978-88-04-60003-9"}
{"id": "3649407", "revid": "1543377", "url": "https://it.wikipedia.org/wiki?curid=3649407", "title": "Ingegneria elettrochimica", "text": "Ingegneria elettrochimica \u00e8 la branca dell'ingegneria che si occupa con le applicazioni tecnologiche dei fenomeni elettrochimici (come la sintesi di sostanze chimiche per via elettrolitica, la raffinazione di metalli, batterie e celle a combustibile, i sensori, la modifica della superficie dei materiali per via elettrolitica e il controllo della corrosione). Uno dei pionieri di questo campo dell'ingegneria fu Charles Frederick Burgess.\nStoria.\nQuesto ramo della ingegneria \u00e8 emerso gradualmente dall'ingegneria chimica. Le opere di Wagner (1962) e Levich (1962) hanno influenzato l'emersione di ingegneria elettrochimica, perch\u00e9 il loro lavoro ha ispirato tanti altri. Individui, tra cui Tobias, Ibl, e Hine, hanno stabilito centri di formazione e di ingegneria, e con i loro colleghi, hanno sviluppato importanti metodi sperimentali e teorici di studio.\nBibliografia.\nGeoffrey A. Prentice \"Electrochemical Engineering Principles\" / Edition 1, Prentice Hall 1997"}
{"id": "3649409", "revid": "584834", "url": "https://it.wikipedia.org/wiki?curid=3649409", "title": "Strada Nazionale 13 (Marocco)", "text": ""}
{"id": "3649410", "revid": "1781667", "url": "https://it.wikipedia.org/wiki?curid=3649410", "title": "Bansk\u00e9", "text": "Bansk\u00e9 (in ungherese \"B\u00e1nyapataka\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649411", "revid": "287204", "url": "https://it.wikipedia.org/wiki?curid=3649411", "title": "Banske", "text": ""}
{"id": "3649413", "revid": "599013", "url": "https://it.wikipedia.org/wiki?curid=3649413", "title": "Claudia Kohde Kilsch", "text": "Biografia.\nDurante la sua carriera giunse in finale nel doppio al Roland Garros nel 1984 perdendo contro la coppia composta da Martina Navr\u00e1tilov\u00e1 e Pam Shriver in tre set (5-7, 6-3, 6-2), la sua compagna nell'occasione era Hana Mandl\u00edkov\u00e1. Fu la prima di tre vittorie nel doppio all'open di Francia, la seconda avvenne nel 1985 mentre la terza nel 1988.\nNell'US Open del 1985 insieme a Helena Sukov\u00e1 vinsero in finale la coppia formata da Martina Navr\u00e1tilov\u00e1 e Pam Shriver per 6\u20137, 6\u20132, 6\u20133. Due anni dopo, nel torneo di Wimbledon del 1987 vinse la competizione nel doppio con Helena Sukov\u00e1 battendo in finale Betsy Nagelsen e Elizabeth Sayers Smylie per 7\u20135, 7\u20135.\nAll'Australian Open fu per tre volte finalista: nel 1982 dove gioc\u00f2 in coppia con Eva Pfaff, nel 1984 e l'ultima l'anno seguente nel 1985, nelle ultime due la compagna fu Helena Sukov\u00e1, in tutte e tre le sfide il titolo and\u00f2 alla coppia Martina Navr\u00e1tilov\u00e1 - Pam Shriver.\nNel singolare una semifinale per lei durante l'Open di Francia del 1985 e tre volte nell'Australian Open (1985, 1987 e 1988)."}
{"id": "3649414", "revid": "1652635", "url": "https://it.wikipedia.org/wiki?curid=3649414", "title": "Gladia Angeli", "text": "Biografia.\nNasce in una famiglia di artisti. Il bisnonno Luigi Paravella, violinista, nella seconda met\u00e0 dell'Ottocento, radunava nella sua casa genovese di via Assarotti i primi orchestrali del Teatro Carlo Felice. Il padre Bernardo Ruggero Angeli autore di musiche, scenografo e collaboratore di giornali genovesi fu autore di commedie di teatro dialettale genovese, la madre Anita Cazzulo fu pittrice di acquarelli.\nCompie gli studi al liceo musicale \"Gasparini\" di Genova e studia pianoforte prima al Conservatorio Niccol\u00f2 Paganini di Genova e poi al Conservatorio Giuseppe Verdi di Torino dove, nel 1936, consegue il diploma di decimo anno sotto la guida del maestro Franco Alfano. Segue corsi di perfezionamento per concertista sotto la guida di Vlado Vuletin (allievo di un allievo di Liszt). Studia canto con il maestro Lucignani.\nParallelamente agli interessi musicali coltiva quelli letterari e a quindici anni inizia a pubblicare novelle, poesie e filastrocche per bambini su \"Il cantastorie vagabondo\", rivista mensile dell'Ente Italiano per le Audizioni Radiofoniche di Genova che trasmette per radio le sue poesie.\nNel 1938 collabora con novelle a \"Piccola fata\" e al \"Corriere Mercantile\".\nNel 1939, invitata da Filippo Tommaso Marinetti, presenta le sue poesie al \"Teatro Chiabrera\" di Savona e ai \"Circoli della stampa\" di Genova e Milano. \nDopo il bombardamento navale di Genova del 9 febbraio 1941, si rifugia con la famiglia in una casa nella \"baia del silenzio\" a Sestri Levante. Questa cittadina, alla quale rimarr\u00e0 sempre legata, \u00e8 fonte di ispirazione per una serie di poesie e racconti ed \u00e8 teatro di ambientazione per alcuni brani del suo romanzo \"Il paese che viene dal mare\".\nIn quel periodo conosce Giovanni Descalzo\nLa sua amicizia con Virgilio Brocchi, Elio Balesteri, Giovanni Descalzo e Silvio Giovaninetti \u00e8 determinante per la sua formazione letteraria.\nNel 1942 il \"Corriere del Tirreno\" di Livorno pubblica a puntate il suo primo romanzo \"Pagine segrete di una donna\". Di quest'opera Dino Passetti nel 1981 su \"Futurismo oggi\" ha scritto: \"...se un giorno, dopo l'anno duemila, qualcuno eterner\u00e0 in un'erma di alluminio o tungsteno (il bronzo non sar\u00e0 pi\u00f9 di moda) il volto e il nome di Gladia Angeli, autrice delle \"Pagine segrete di una donna\" e in seguito di romanzi, poesie, inchieste giornalistiche, saggi artistici e musicali, ci sar\u00e0 forse qualcuno che dir\u00e0: \"In fondo la sua opera migliore resta quel diario epistolare \"immaginato\" da lei ancora prima dei suoi vent'anni\"..\"\nNel 1948 con il romanzo \"Tutto pu\u00f2 continuare nell'ombra\" vince il Premio Genova, in quella circostanza Agostino Pastorino scrive su \"Il Lavoro\" di Genova: \"...se questo romanzo ci fosse venuto da un paese straniero, si pu\u00f2 essere certi che si vorrebbe vedere un libro di eccezione, un'opera che incanta il lettore e che bisogna assolutamente leggere. L'Angeli, con questo romanzo, si mette senz'altro in uno dei migliori posti fra i narratori d'oggi.\"\nAlla sua attivit\u00e0 di romanziera intervalla l'attivit\u00e0 giornalistica per la quale cura inchieste, critiche cinematografiche, teatrali e d'arte, rubriche di viaggio, moda, arredamento e posta letteraria sul \"Sentiero di Livorno\", posta con i lettori su \"L'avvenire del mezzogiorno\", mentre su \"La voce di Calabria\" e \"Il giornale di Tripoli\" cura la rubrica \"Il cantuccio di Gladia\".\nDal 1938 al 1974 collabora scrivendo novelle, articoli e interviste sui quotidiani:\n\"Corriere del Tirreno\" di Livorno, \"Carlino sera\" di Bologna, \"Il Gazzettino\" di Venezia, \"La Tribuna\" di Roma, \"Il mattino\" di Napoli, \"Il piccolo\" di Trieste, \"Quotidiano sardo\" di Cagliari, \"Corriere dell'isola\" di Sassari, \"Gazzetta di Modena\", \"Ultimissime\" e \"Corriere di Sicilia\" di Catania, \"La sera\" di Firenze, \"Il Tirreno\" e \"Il Telegrafo\" di Livorno, \"Carlino sera\" di Bologna, \"Gazzettino sera\" di Venezia, \"Il lavoro nuovo\", \"L'Ora\" di Palermo, \"Gazzetta di Parma\", \"Corriere Lombardo\" di Milano, \"Paese Sera\" di Roma.\nNel 1949 \u00e8 inviata speciale per la \"Gazzetta di Modena\" al \"Festival del film Locarno\", nel 1953 \u00e8 direttore della redazione italiana della rivista \"Unframonde\" di Parigi. Nel 1955 \u00e8 corrispondente esclusiva da Italia e Francia per il \"Corriere di Tripoli\", negli anni sessanta \u00e8 vice direttore del \"Giornale di Caserta\", nel 1961 il \"Comitato premi nazionali Caserta\" intitola al suo nome il \"Premio Nazionale di giornalismo\".\nNumerosissima \u00e8 la sua produzione di racconti, novelle e poesie, pubblicati regolarmente dal 1938 agli anni ottanta su quotidiani e periodici, sulle riviste del gruppo \"Mondadori\": \"Piccola fata\", \"Grazia\", \"Gioia\", \"Grand Hotel\"; sui periodici del gruppo edizioni \"Vitagliano\" di Milano: \"Tu ed io\", \"Le vostre novelle\", \"Festival\", \"Hollywood\", \"Film\", sulle riviste delle edizioni \"Liguria\" di Savona: \"Arte e Stampa\", \"Liguria\" e sul \"Meridiano\" di Roma.\nDal 1947 al 1974 ha avuto collaborazioni all'estero, su \"Corriere del Ticino\" e \"Cenobio\" di Lugano, \"Journal\" di Losanna, \"Corriere degli italiani\" e \"Illustrazione Ticinese\" di Basilea, \"Corriere di Tripoli\", \"Corriere dell'Eritrea\" di Asmara, \"Triunfo\" di Madrid, \"Unframonde\" e \"Penaroya\" di Parigi, \"A lampada\" di S. Paulo (Brasile).\nSue novelle sono state tradotte dallo scrittore brasiliano Reis Perdigao e pubblicate sul \"Correiro de noite\".\nI suoi romanzi \"La vertigine\" e \"Lettere d'amore di Hanna K\" sono stati tradotti in francese da Anne Benielli Vallecalle della \"Acad\u00e9mie fran\u00e7aise\".\nHa pubblicato articoli con gli pseudonimi di: Sigrid Larson, Mariana de Vidal, Hanna Chopin, Maila Meritainen, Anna Marlena, Scorpius.\nHa svolto attivit\u00e0 di critica d'arte, suoi testi sono pubblicati sulle enciclopedie \"Comanducci\" e \"Bolaffi\" e su varie monografie d'arte di pittori italiani, ha presentato a catalogo numerosi pittori.\nNel 1971 ha iniziato con il marito, il pittore Mario Belghesini, l'attivit\u00e0 di gallerista inaugurando a Genova, con una mostra di pitture e sculture di Mario Porc\u00f9 la galleria \"Coin d'art\" dove, fino al 1984, ha organizzato mostre di pittori e scultori italiani.\nLa sua galleria \u00e8 stata anche sede di conferenze e dibattiti artistico letterari ai quali sono intervenuti tra gli altri: Liana Millu, Edoardo Guglielmino, Margherita Carosio, Rina Gaioni, Carlo Sirtori, Cesare Viazzi.\nNel 1973 ha fondato la rivista \"Le Stagioni\" che ha diretto fino al 1978 e alla quale hanno collaborato firme quali: Liana Millu, Edoardo Guglielmino, Vittorio G.Rossi, Carlo Sirtori, Dino Passetti, Tullio Cicciarelli, Agostino Capocaccia, Guglielmina Setti, Aidano Schmuckher, Leonida Balestreri e sulle cui pagine si \u00e8 occupata di informazione, corrispondenze dall'estero ed ha presentato attivit\u00e0 culturali genovesi e personalit\u00e0 liguri che, in vari campi, hanno svolto la loro attivit\u00e0 nel mondo.\n\u00c8 morta il 29 novembre 1993. Ha lasciato incompiuto il romanzo \"Il paese che viene dal mare\", opera nella quale la protagonista M\u00e0ria ha parecchi risvolti autobiografici, e di cui il 27 dicembre 1991 il quotidiano \"La Gazzetta di Parma\" ha pubblicato il brano \"Non fu pi\u00f9 Natale\".\nOpere.\nRomanzi\nMonografie\nRaccolte di poesie\nPremi"}
{"id": "3649415", "revid": "1781667", "url": "https://it.wikipedia.org/wiki?curid=3649415", "title": "Benkovce", "text": "Benkovce (in ungherese \"Benk\u0151falva\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649416", "revid": "260133", "url": "https://it.wikipedia.org/wiki?curid=3649416", "title": "Johannis de Serravalle", "text": ""}
{"id": "3649417", "revid": "110157", "url": "https://it.wikipedia.org/wiki?curid=3649417", "title": "Nel bene e nel male (romanzo)", "text": "Nel bene e nel male (titolo originale \"Rumpelstiltskin\"), uscito nel 1981, \u00e8 un romanzo poliziesco di Ed McBain, secondo della serie dedicata all'avvocato Matthew Hope. In Italia \u00e8 stato pubblicato per la prima volta nel 1984 da Arnoldo Mondadori Editore nella collana Il Giallo Mondadori con il n. 1827, ed in seguito nel 1999 nella collana I Classici del Giallo con il n. 855.\nTrama.\nMatthew Hope, subito dopo il divorzio dalla moglie Susan, ha iniziato una relazione sentimentale con Victoria Miller detta Vicky, cantante rock trentacinquenne che ha deciso di ritornare sulle scene dopo un lungo periodo di assenza. Al termine della serata al Greenery Club di Calusa in Florida, Matthew e Victoria si recano alla casa di lei, dove la donna aveva affidato la figlia Allison di 6 anni ad una baby-sitter.\nIl giorno seguente Matthew Hope viene contattato in studio da Morris Bloom, un agente investigativo del Dipartimento di polizia di Calusa, dal quale l'avvocato apprende che Victoria \u00e8 stata uccisa nella notte, picchiata a morte, mentre la piccola Allison \u00e8 scomparsa, probabilmente rapita dall'assassino. Nel corso della giornata Hope riceve nel suo studio la visita di Anthony Konig, ex marito di Vicky e padre della bimba, ancora ignaro del rapimento, che desidera ottenere la figlia in affidamento.\nTuttavia Konig \u00e8 molto pi\u00f9 interessato alle disposizioni lasciate dalla moglie in caso di morte, mentre la sorte della figlioletta sembra essere un fatto di secondaria importanza. Ricevuto da Konig l'incarico di rappresentarlo legalmente, l'avvocato Hope si mette alla ricerca di un eventuale testamento lasciato da Victoria, in modo che si possa chiarire a chi vada il deposito fiduciario creato nel 1965 da Dwayne Miller, il padre della donna uccisa."}
{"id": "3649419", "revid": "124123", "url": "https://it.wikipedia.org/wiki?curid=3649419", "title": "Natsuko Takahashi", "text": " Ha debuttato nel campo dell'animazione nel 1988, lavorando come animatrice per il lungometraggio \"Akira\", partecipando l'anno seguente anche a \"Piccolo Nemo - Avventure nel mondo dei sogni\". Nel 2005 ha lavorato anche in \"Mimi wo sumaseba\" dello Studio Ghibli.\nDebutta come sceneggiatrice soltanto nel 2003 con \"Ol Zenid\u00f4\", ed in seguito ha lavorato in importanti serie come \"Maria-sama ga miteru\", \"Bleach\", \"Samurai 7\", \"School Rumble\", \"Mobile Suit Gundam SEED Destiny\", \"Romeo \u00d7 Juliet\", \"Il conte di Montecristo\" e \"Fullmetal Alchemist\". Ha scritto una light novel basata sulla serie \"Binan k\u014dk\u014d Chiky\u016b b\u014dei-bu Love!\"."}
{"id": "3649420", "revid": "599013", "url": "https://it.wikipedia.org/wiki?curid=3649420", "title": "Yu Xin", "text": ""}
{"id": "3649422", "revid": "767487", "url": "https://it.wikipedia.org/wiki?curid=3649422", "title": "Piz dal Diavel", "text": "Il Piz dal Diavel (3.062\u00a0 - detto anche \"Piz Diavel\") \u00e8 una montagna delle Alpi di Livigno nelle Alpi Retiche occidentali.\nDescrizione.\nSi trova nel Canton Grigioni (Svizzera) a poca distanza dal confine con l'Italia, all'interno del Parco nazionale Svizzero."}
{"id": "3649425", "revid": "1781667", "url": "https://it.wikipedia.org/wiki?curid=3649425", "title": "Bystr\u00e9 (Slovacchia)", "text": "Bystr\u00e9 (in ungherese \"Tapolybeszterce\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649427", "revid": "1154737", "url": "https://it.wikipedia.org/wiki?curid=3649427", "title": "Rifugio Guglielmina", "text": "Il rifugio Guglielmina \u00e8 stato un rifugio situato nel comune di Alagna Valsesia (VC), in Valsesia, nelle Alpi Pennine, a 2880 m s.l.m., costruito sulle pendici del Monte Rosa.\nStoria.\nIl rifugio \u00e8 stato inaugurato il 21 agosto 1878 ed \u00e8 stato chiuso dal 1959 al 1993, quando \u00e8 stato nuovamente inaugurato. Il 22 dicembre 2011 \u00e8 stato devastato da un incendio di grandi dimensioni che ha causato anche il crollo di una parte della struttura dell'edificio.\n I proprietari hanno reso noto che non verr\u00e0 ricostruito.\nCaratteristiche.\nIl rifugio era situato ad est del Col d'Olen, sfiorato dalle piste da sci del Monterosa Ski. Disponeva di 40 posti letto e l'apertura avveniva da dicembre ad aprile e da met\u00e0 giugno a met\u00e0 settembre.\nAccesso.\nSi pu\u00f2 raggiungere ci\u00f2 che resta del rifugio prendendo le funivie che portano al Passo dei Salati e da l\u00ec arrivarci in 10 minuti di cammino.\nEscursioni.\nDal rifugio si pu\u00f2 salire al \"Corno del Camoscio\" (3024 ms.l.m.), scendere verso Alagna Valsesia o Gressoney-La-Trinit\u00e9 e salire al rifugio citt\u00e0 di Mantova e alla Capanna Giovanni Gnifetti."}
{"id": "3649429", "revid": "3115", "url": "https://it.wikipedia.org/wiki?curid=3649429", "title": "Cabov", "text": "Cabov (in ungherese \"Cs\u00e1b\u00f3c\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649430", "revid": "307923", "url": "https://it.wikipedia.org/wiki?curid=3649430", "title": "Voti temporanei", "text": "Sono detti voti temporanei i voti di povert\u00e0, castit\u00e0 ed obbedienza che il novizio o la novizia emette al termine del noviziato canonico.\nAnche indicati col termine \"professione temporanea\", si emettono per uno o tre anni a seconda delle costituzioni dell'ordine o congregazione a cui si appartiene."}
{"id": "3649434", "revid": "43285781", "url": "https://it.wikipedia.org/wiki?curid=3649434", "title": "Canale di schlemm", "text": ""}
{"id": "3649435", "revid": "24443", "url": "https://it.wikipedia.org/wiki?curid=3649435", "title": "Piz Paradisin", "text": ""}
{"id": "3649438", "revid": "3115", "url": "https://it.wikipedia.org/wiki?curid=3649438", "title": "\u010caklov", "text": "\u010caklov (in ungherese \"Cs\u00e1kly\u00f3\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649439", "revid": "287204", "url": "https://it.wikipedia.org/wiki?curid=3649439", "title": "Caklov", "text": ""}
{"id": "3649440", "revid": "16953", "url": "https://it.wikipedia.org/wiki?curid=3649440", "title": "Voti perpetui", "text": ""}
{"id": "3649441", "revid": "767487", "url": "https://it.wikipedia.org/wiki?curid=3649441", "title": "L'uomo pi\u00f9 forte del mondo", "text": " L'uomo pi\u00f9 forte del mondo (titolo originale in inglese: \"The Strongest Man in the World\") \u00e8 un film commedia fantastico statunitense del 1975 prodotto dalla Walt Disney Productions e diretto da Vincent McEveety.\nTrama.\nLa vicenda si svolge a Medfield, una piccola universit\u00e0 americana nella quale erano ambientate le vicende del \"Computer con le scarpe da tennis\" e di \"Spruzza, sparisci e spara\". Anche questo film prende le mosse da difficolt\u00e0 finanziarie dell'universit\u00e0. Higgins, il rettore dell'universit\u00e0, sotto accusa per cattiva gestione finanziaria, scopre che le spese sono lievitate da quando la classe di scienze diretta dal Prof. Quigley ha affittato una vacca da latte alla quale vengono somministrati sperimentalmente dei mangimi per stabilire quale di questi ne incrementi maggiormente il peso corporeo. Infuriato Higgins si precipita nel laboratorio scientifico, licenzia Quigley, minaccia di espellere tutti gli studenti e infine esce dall'aula sbattendo violentemente la porta. Il colpo fa rovesciare una soluzione chimica, alla quale stava lavorando lo studente Dexter Riley, nel complesso di vitamine che un altro studente, Richard Schuyler, stava preparando per somministrarle alla vacca.\nGli studenti rilevano che la vacca, dopo aver assunto il mangime contaminato dalla soluzione di Dexter, ha prodotto un'enorme quantit\u00e0 di latte: oltre 80 galloni (circa 300 litri) pi\u00f9 del quantitativo medio giornaliero. Dexter assume allora volontariamente un po' della soluzione e diventa enormemente pi\u00f9 forte: abbatte la porta sulla quale ha bussato, tramortisce un dobermann che lo aveva aggredito, piega un lampione che ha urtato accidentalmente, eccetera. Dexter rivela allora l'acquisto dei suoi superpoteri al Prof. Quigley e questi al rettore Higgins. Quest'ultimo ne intuisce le potenzialit\u00e0 economiche, che potrebbero risolvere le difficolt\u00e0 economiche nelle quali versa cronicamente l'universit\u00e0 di Medfield. Il Prof. Higgins propone pertanto di vendere la formula alla ditta \"Crumply Crunch\", specializzata nella produzione di cereali per colazione e in ci\u00f2 concorrente della \"Krinkle Krunch\", una ditta che oltretutto sponsorizza l'universit\u00e0 statale a sua volta rivale tradizionale dell'universit\u00e0 di Medfield.\nUna talpa della \"Krinkle Krunch\" presso la \"Crumply Crunch\" avverte il presidente della \"Krinkle\" della novit\u00e0 e quest'ultimo cerca di correre ai ripari assoldando il gangster Arno perch\u00e9 rubi la formula dal laboratorio di Medfield. Ritenendo che il meccanismo d'azione sia contenuto nelle vitamine, i gangster rapiscono Richard Schuyler e lo portano a Chinatown dove, con l'uso della tortura cinese, cercano invano di fargli rivelare la formula; il ragazzo viene allora ipnotizzato perch\u00e9 torni nel laboratorio e procuri un campione della sostanza energetica. Richard consegna ai malviventi le vitamine dei suoi esperimenti (inefficaci perch\u00e9 non sono state trattate con la soluzione di Dexter); poi, per mancanza di lucidit\u00e0 si impadronisce di un'automobile della polizia, viene inseguito dagli agenti e gettato in prigione.\nLa vicenda si conclude durante una gara di sollevamento pesi fra gli atleti delle due universit\u00e0. I campioni dell'universit\u00e0 statale appaiono fisicamente prestanti, quelli di Medfield in condizioni fisiche scadenti ma consapevoli di poter vincere grazie alla sostanza chimica di Dexter. L'agente segreto della \"Krinkle Krunch\" intuisce la verit\u00e0 e ruba le dosi che dovranno essere somministrate agli atleti di Medfield. Allora Dexter cerca di recarsi in automobile al laboratorio per produrre nuove dosi per i suoi compagni di universit\u00e0; l'automobile \u00e8 tuttavia l'auto d'epoca del rettore, una vettura molto bella ma altrettanto lenta. Giunto finalmente al laboratorio Dexter si mette al lavoro; giunge per\u00f2 Arno accompagnato da dieci dei suoi scagnozzi. Dexter si libera di costoro, dopo aver acquistato i superpoteri con un sorso della soluzione, buttandoli gi\u00f9 tutti come birilli utilizzando la talpa della \"Krinkle\" come boccia. Sente poi per radio che mancano appena quattro minuti alla fine della gara di pesi nella quale la squadra di Medfield \u00e8 in forte svantaggio. Dexter allora aggiunge un po' della sua soluzione al serbatoio della vettura e questa, acquistando una velocit\u00e0 straordinaria, vola come un aereo permettendo a Dexter di giungere in tempo per far vincere la gara alla propria squadra sollevando un peso di ben 1111 libbre (circa 504 kg). Higgins e Quigley conservano il loro lavoro, Arno finisce nuovamente in prigione.\nStoria.\nIl film \u00e8 il terzo film scolastico dedicato alle vicende della fittizia universit\u00e0 di Medfield, essendo stato preceduto da due film nei quali comparivano gli stessi personaggi e la stessa ambientazione: \"Il computer con le scarpe da tennis\" (1969) e \"Spruzza, sparisci e spara\" (1972). Il 19 luglio 1974, poco dopo il termine delle riprese principali, moriva Joe Flynn, l'attore interprete del preside Higgins, uno dei protagonisti della serie. La prima del film avverr\u00e0 il 6 febbraio 1975.\nCritica.\n\"L'uomo pi\u00f9 forte del mondo\" ebbe complessivamente buone recensioni con alcune riserve nella parte centrale.\nPer i Morandini \"L'uomo pi\u00f9 forte del mondo\" \u00e8 una \u00abcommedia d'azione di marca Walt Disney che comincia bene, prosegue a singhiozzo, e si rialza nel finale con effetti speciali comici che riscattano le forzature\u00bb.\nPer Leonard Maltin: \u00absono buoni l'inizio e la fine, ma anche i ragazzini lo troveranno noiosetto nella parte centrale\u00bb."}
{"id": "3649442", "revid": "327773", "url": "https://it.wikipedia.org/wiki?curid=3649442", "title": "Covoli di Costozza", "text": "I Covoli di Costozza costituiscono un sistema di grotte e cavit\u00e0 presenti nel comune di Longare, in provincia di Vicenza, nella localit\u00e0 da cui prendono il nome.\nSi tratta di cavit\u00e0 ricavate nella roccia calcarea dei Colli Berici e utilizzate da tempo molto remoto per la conservazione del vino o di derrate alimentari.\nStoria.\nL'esistenza di queste cavit\u00e0, e la loro destinazione per il deposito e la conservazione delle derrate alimentari o del vino, \u00e8 attestata almeno dall'alto Medioevo, dal momento che una nitida citazione si rinviene nella \"Cronica\" duecentesca di Rolandino da Padova.\nAltra menzione letteraria \u00e8 quella del \"Dittamondo\" di Fazio degli Uberti, opera didascalica del Trecento fiorentino: \nFauna troglobia.\nEndemismi.\nAll'interno dei covoli sono presenti degli specchi lacustri in cui, assenti peraltro i pesci, vivono esemplari di un crostaceo anfipode ipogeo, il \"Niphargus costozzae\" (, 1935), dell'omonimo genere \"Niphargus\", una specie endemica dei Monti Berici e descritta per la prima volta nel 1935 dal botanico tedesco Gustav Schellenberg.\nDella presenza di questi crostacei esiste un'attestazione cinquecentesca di Giangiorgio Trissino, che nel maggio 1537 si sofferma a descriverli in una lettera inviata all'erudito e geografo bolognese Leandro Alberti, autore della \"Descrittione di tutta Italia\". La lettera \u00e8 in buona parte incorporata dall'Alberti nella sua \"Descrizione\":"}
{"id": "3649444", "revid": "1442080", "url": "https://it.wikipedia.org/wiki?curid=3649444", "title": "Guido Crosetto", "text": "Biografia.\nFamiglia e studi.\nDopo le superiori, tra il 1982 e il 1987 Crosetto frequenta la Facolt\u00e0 di Economia e Commercio all'Universit\u00e0 degli Studi di Torino. Interrompe gli studi non laureandosi e si iscrive alla sezione giovanile della Democrazia Cristiana a seguito della morte del padre. Ha destato poi polemiche il fatto che sul sito ufficiale della Camera dei deputati fosse riportato \"laureato in economia e commercio\". Crosetto a tal riguardo ha ammesso di aver raccontato una bugia.\nLe prime attivit\u00e0 politiche.\nNel periodo di frequenza universitaria, entr\u00f2 nella Democrazia Cristiana, in cui ricopr\u00ec l'incarico di segretario regionale del movimento giovanile e di responsabile nazionale della formazione, dal 1984 al 1990. Divenne consigliere economico del Presidente del Consiglio Giovanni Goria.\nCrosetto \u00e8 stato sindaco di Marene (Cuneo) dal 1990 al 2004, eletto sempre come indipendente nella lista civica, da lui creata, \"Insieme per Marene\". Nel 1999 viene candidato alla Presidenza della Provincia di Cuneo, come indipendente, da Forza Italia. Arriva al ballottaggio contro il Presidente uscente candidato del centrosinistra, l'ex democristiano Giovanni Quaglia. Mantiene la carica di consigliere provinciale di Cuneo dal 1999 al 2009, ricoprendo l'incarico di capogruppo di Forza Italia. Si iscrive a Forza Italia nel 2000. Ha presieduto la conferenza dei Sindaci dell'ASL Savigliano-Saluzzo-Fossano dal 1993 al 1997.\nDeputato di Forza Italia e PdL.\nAlle elezioni politiche del 2001 Crosetto viene eletto alla Camera per Forza Italia nel collegio Alba-Bra-Langhe e Roero; viene rieletto alle politiche del 2006, sempre con Forza Italia, e alle politiche del 2008 con il Popolo della Libert\u00e0. \u00c8 stato, con Carlo Petrini, uno dei fondatori dell'Universit\u00e0 di Scienze Gastronomiche nel 2003. Dal 2003 al 2009 \u00e8 stato coordinatore regionale del Piemonte per Forza Italia, e responsabile nazionale per il credito e l'industria fino alla nascita del Popolo della Libert\u00e0. Fino al 2012 \u00e8 stato membro del Consiglio nazionale e della direzione del PdL.\nSottosegretario alla Difesa.\nNel Governo Berlusconi IV ricopre la carica di sottosegretario di Stato al Ministero della Difesa. Dal 2010, pur ricoprendo un incarico governativo, ha assunto posizioni molto dure contro la politica economica del ministro Giulio Tremonti. Nel luglio del 2011, a seguito della prima manovra finanziaria, che ha definito \"da psichiatra\", ha guidato una protesta interna al Pdl, contestando duramente le scelte del ministro Tremonti e del Governo. Si \u00e8 distinto, inoltre, per le posizioni critiche verso alcune regole Europee e contro le politiche monetarie della BCE. Fu uno dei pochissimi parlamentari a votare contro il Fiscal Compact e il MES, in dissenso dal gruppo e con dichiarazione personale in aula. Quando il PdL decise di appoggiare il governo Monti, Crosetto dissent\u00ec votando contro la maggior parte dei provvedimenti di quel governo.\nPresidente dell'aeroporto di Cuneo.\nIl 4 settembre 2012 viene nominato all'unanimit\u00e0 nuovo presidente dell'Aeroporto Cuneo Levaldigi dal CdA dello scalo, prendendo il posto di Guido Botto. L'assemblea degli azionisti della societ\u00e0 che gestisce Levaldigi, la GEAC SpA, gli ha affidato nella stessa seduta anche l'incarico di amministratore delegato al posto di Gian Pietro Pepino il cui mandato \u00e8 scaduto, che avrebbe ricoperto il nuovo ruolo di direttore generale.\nDopo la denuncia per incompatibilit\u00e0 nei due incarichi da parte degli esponenti del Partito Radicale, perch\u00e9 la legge non consente ad un parlamentare la presidenza di un aeroporto nazionale, dopo poco pi\u00f9 di un mese si \u00e8 dimesso dalla carica ricoperta in ambito aeroportuale, rimanendo deputato alla Camera.\nCofondatore di Fratelli d'Italia.\nNel corso del 2012 prende sempre pi\u00f9 una posizione di dura critica e di distacco dal Governo Monti, nutrendo forti e accesi dissapori anche sull'ipotesi della ridiscesa in campo di Silvio Berlusconi, a differenza di altri colleghi di partito. Ci\u00f2 provoca una spaccatura all'interno del PdL che lo porta, il 20 dicembre, a creare il nuovo movimento politico conservatore italiano \"Fratelli d'Italia\", insieme agli ex-ministri di AN Giorgia Meloni ed Ignazio La Russa. \"Fratelli d'Italia\" si coalizza comunque con il Popolo della Libert\u00e0 e con la Lega Nord nella Coalizione di centro-destra per cercare di rinnovare e rivitalizzare tale area politica: candidato per un seggio al Senato, nelle liste di \"Fratelli d'Italia\", alle elezioni politiche del febbraio 2013, non viene rieletto perch\u00e9 il partito non supera la soglia di sbarramento del 3%; nello stesso periodo Crosetto ricopre il ruolo di Presidente \"pro-tempore\" di Fratelli d'Italia in vista del I congresso nazionale. Da aprile 2013 fino al marzo 2014 \u00e8 poi coordinatore del partito.\nSempre nel 2014 si candida alla presidenza della Regione Piemonte con Fratelli d'Italia piazzandosi quarto con il 5,73%\nSi candida anche alle elezioni europee del maggio 2014 nella Circoscrizione Italia nord-occidentale (che raccoglie i collegi di Lombardia, Piemonte, Liguria e Valle d'Aosta) per FDI dove con 30.000 preferenze risulta il primo, dopo la Meloni candidata capolista in tutta Italia, ma il 3,7% del partito non consente a FDI di eleggere rappresentanti in Europa.\nPresidente dell'AIAD e il ritorno in politica.\nNel settembre 2014 Guido Crosetto lascia l'impegno politico e viene nominato presidente della Federazione Aziende Italiane per l'Aerospazio, la Difesa e la Sicurezza (AIAD).\nNel dicembre 2017 ricompare sulla scena politica partecipando al Congresso di Fratelli d'Italia. Il 28 gennaio 2018 Giorgia Meloni annuncia il ritorno di Crosetto come coordinatore di Fratelli d'Italia e la sua candidatura come capolista alla Camera nelle circoscrizione Piemonte 1, Piemonte 2 e Lombardia 3 per le elezioni politiche del 4 marzo. Viene rieletto deputato nella circoscrizione Lombardia 3.\nIl 23 maggio presenta le dimissioni da deputato per tornare a svolgere a tempo pieno il ruolo di presidente dell'AIAD (anche perch\u00e9 i due ruoli sono incompatibili) ma il 17 ottobre la Camera respinge la sua richiesta con 285 voti contrari e 187 favorevoli..\nLe sue dimissioni vengono tuttavia accettate il 13 marzo 2019 a seguito di una nuova votazione. Al suo posto subentra Lucrezia Mantovani.\nSi dimette quindi anche da coordinatore nazionale del partito .\nNell'aprile 2020 viene nominato presidente di \"Orizzonte Sistemi Navali\", impresa creata come joint venture tra Fincantieri e Leonardo e specializzata in sistemi ad alta tecnologia per le navi militari e di gestione integrata dei sistemi d\u2019arma. Nell'agosto 2020, a poche settimane dal referendum costituzionale sul taglio del numero di parlamentari legato alla riforma avviata dal governo Conte I guidato dalla Lega assieme al Movimento 5 Stelle e concluso dal governo Conte II guidato dalla coalizione tra M5S e Partito Democratico Crosetto annuncia il suo voto contrario, in dissidenza con la linea ufficiale di Fratelli d'Italia, schierato per il \"S\u00ec\".\nIl 26 gennaio 2022 viene scelto da Fratelli d'Italia come candidato di bandiera al III scrutinio delle elezione del Presidente della Repubblica Italiana, ricevendo 114 voti, 51 in pi\u00f9 dei grandi elettori del partito."}
{"id": "3649446", "revid": "729019", "url": "https://it.wikipedia.org/wiki?curid=3649446", "title": "Aston Martin DB2/4", "text": "La DB2/4 \u00e8 una autovettura sportiva Gran turismo prodotta dalla Aston Martin dal 1953 al 1957 in 761 esemplari e due serie, chiamate \"Mark I\" e \"Mark II\".\nIl contesto.\nDella DB2/4 furono commercializzate due serie. La prima, presentata al salone dell'automobile di Londra e prodotta dal 1953 al 1955, fu denominata \"Mark I\", mentre la seconda, costruita dal 1955 al 1957, \u00e8 conosciuta come \"Mark II\".\nLa DB2/4 sostitu\u00ec, e fu basata, sulla DB2. Fu disponibile in versione cabriolet e berlinetta 2+2 con portellone posteriore. I cambiamenti, rispetto alla vettura antenata, furono l'installazione di un parabrezza avvolgente, dei paraurti pi\u00f9 larghi ed il riposizionamento dei fanali posteriori. Un numero limitato di esemplari furono carrozzati in versione spider, berlinetta e cabriolet da Bertone per la prima serie e da Touring per la seconda, a seguito della richiesta di clienti privati.\nUn esemplare del 1953 venne modificato dal carrozziere Alemanno che lo trasform\u00f2 in una coup\u00e9. Il motore venne anche sostituito con un modello 3.0 dotato di tre carburatori Weber. Un ulteriore modello venne realizzato dalla Ghia, il quale assunse il nome di Supersonic Coup\u00e9.\nNel 1955 tre esemplari del modello vennero preparati per il Rally di Monte Carlo e due per la Mille Miglia, ma la Aston Martin concentr\u00f2 principalmente gli sforzi e le risorse su un'altra vettura da competizione, la DB3.\nCaratteristiche tecniche e prestazioni.\nIl motore installato sul modello era il sei cilindri in linea Lagonda progettato da Walter Owen Bentley ed utilizzato sulla versione \"Vantage\" della DB2. Aveva la distribuzione formata da un doppio albero a camme in testa ed era disponibile in due cilindrate, 2,6 L e 2,9 L. Il primo aveva la sigla identificativa \"VB6E\", possedeva una cilindrata di 2.580 cm\u00b3 ed erogava 125 CV di potenza. Il secondo invece aveva la sigla identificativa \"VB6/J\" e venne offerto in seguito, pi\u00f9 precisamente nel settembre del 1953 sulla versione berlinetta e nell'aprile del 1954 sulla cabriolet; la cilindrata era di 2.922\u00a0cm\u00b3 ed erogava una potenza di 140 CV, che permetteva al veicolo di raggiungere i 193 km/h di velocit\u00e0 massima. Il motore era montato anteriormente mentre la trazione era posteriore.\nUn esemplare della DB2/4 fu provata dal periodico britannico The Motor nel 1954; la vettura raggiunse la velocit\u00e0 massima di 190,7\u00a0km/h ed acceler\u00f2 da 0 a 97\u00a0km/h in 10,5 secondi. Il consumo di carburante fu di 12,3 L ogni 100 km. Il modello utilizzato nel test costava 2.621 sterline.\nLa DB2/4 nel cinema.\nUn esemplare versione cabriolet \u00e8 apparsa nel film \"Gli uccelli\" di Alfred Hitchcock. Questo esemplare, che fu poi comprato da un acquirente di Los Angeles a met\u00e0 degli anni sessanta, possedeva una trasmissione automatica ed un motore da 5.360 cm\u00b3 di cilindrata, di origine Corvette. Quest'ultimo fu montato per la sua migliore resa su strada, e l'esemplare in questione venne successivamente restaurato completamente. Non fu toccato il telaio, che rimase danneggiato in seguito al suo utilizzo sul set del film costituendo un motivo di interesse storico per questa vettura. Comunque, dopo due anni venne rilevata da un acquirente successivo.\nLa DB2/4 Mark II.\nLa seconda serie \"Mark II\" fu introdotta nel 1955 e venne progettata per accogliere un motore da 165 CV di potenza con valvole maggiorate e rapporto di compressione innalzato ad 8.6:1. Altri cambiamenti furono l'aggiunta di piccole pinne posteriori, fari posteriori con plastiche ad elementi tondeggianti come quelli installati sulla Morris Minor, e l'aggiunta di parti cromate. La linea orizzontale di battuta del cofano motore venne modificata nel tratto all'altezza del montante anteriore, fino alla sommit\u00e0 del passaruota anteriore.\nUna nuova versione coup\u00e9 due posti fu aggiunta alla gamma offerta, che era costituita anche dalla cabriolet. Della versione coup\u00e9 furono prodotti solo 34 esemplari su 199 totali della \"Mark II.\"\nTre esemplari della \"Mark II\" furono spediti a Touring per essere completati con carrozzeria spider. Touring avrebbe poi aiutato la Aston Martin per la realizzazione del design a struttura \"Superleggera\" della DB4.\nUno dei mutamenti pi\u00f9 significativi della \"Mark II\" fu il cambiamento del luogo dove si completavano le vetture con la carrozzeria. L'attivit\u00e0 fu spostata da Feltham a Newport Pagnell, presso la compagnia \"Tickford Coachbuilding Works\". David Brown acquist\u00f2 quest'ultima nel 1954, e trasfer\u00ec tutte le attivit\u00e0 della Aston Martin presso l'azienda neoacquisita a partire dalla produzione della DB4."}
{"id": "3649448", "revid": "3115", "url": "https://it.wikipedia.org/wiki?curid=3649448", "title": "\u010ci\u010dava", "text": "\u010ci\u010dava (in ungherese \"Csics\u00f3ka\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649449", "revid": "287204", "url": "https://it.wikipedia.org/wiki?curid=3649449", "title": "Cicava", "text": ""}
{"id": "3649455", "revid": "204012", "url": "https://it.wikipedia.org/wiki?curid=3649455", "title": "Claudia Kohde-Kilsch", "text": ""}
{"id": "3649457", "revid": "126257", "url": "https://it.wikipedia.org/wiki?curid=3649457", "title": "Aston Martin DB2-4", "text": ""}
{"id": "3649461", "revid": "3115", "url": "https://it.wikipedia.org/wiki?curid=3649461", "title": "\u010cierne nad Top\u013eou", "text": "\u010cierne nad Top\u013eou (in ungherese \"Fels\u0151feketepatak\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649462", "revid": "287204", "url": "https://it.wikipedia.org/wiki?curid=3649462", "title": "Cierne nad Toplou", "text": ""}
{"id": "3649463", "revid": "339392", "url": "https://it.wikipedia.org/wiki?curid=3649463", "title": "Sera Masumi", "text": ""}
{"id": "3649469", "revid": "287204", "url": "https://it.wikipedia.org/wiki?curid=3649469", "title": "Davidov (Slovacchia)", "text": "Davidov (in ungherese \"D\u00e1vidv\u00e1g\u00e1sa\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649471", "revid": "729019", "url": "https://it.wikipedia.org/wiki?curid=3649471", "title": "Tobie Botes", "text": "Biografia.\nInizia la sua carriera nel rugby in Sudafrica giocando con i con i Boland Cavaliers e i Griqualand West Griquas in Currie Cup, e in Super 14 con i . \u00c8 un giocatore eleggibile per la Nazionale Italiana di Rugby essendo passati i 3 anni richiesti dalla federazione. Nella stagione 2010 2011 di Celtic League risulta essere il miglior marcatore del Benetton Treviso con 127 punti totali, frutto di 4 mete, 10 trasformazioni e 29 calci piazzati.\nTorna in Sudafrica nel 2014, quando gioca 8 partite per i Eastern Province Kings, nella prima divisione della Currie Cup. Non fa parte della squadra durante la preparazione della stagione 2015, perch\u00e9 impegnato nella fattoria di famiglia a Worcester. Si riaggrega poi agli EP Kings durante la Currie Cup del 2015."}
{"id": "3649475", "revid": "486946", "url": "https://it.wikipedia.org/wiki?curid=3649475", "title": "24 hour Italy comics day", "text": ""}
{"id": "3649478", "revid": "3115", "url": "https://it.wikipedia.org/wiki?curid=3649478", "title": "Detr\u00edk", "text": "Detr\u00edk (in ungherese \"Detre\", in tedesco \"Dittrich\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649480", "revid": "287204", "url": "https://it.wikipedia.org/wiki?curid=3649480", "title": "Detrik", "text": ""}
{"id": "3649481", "revid": "767487", "url": "https://it.wikipedia.org/wiki?curid=3649481", "title": "Duplicate", "text": "Duplicate \u00e8 un film indiano del 1998 diretto da Mahesh Bhatt. Protagonisti del film sono Shahrukh Khan, in un doppio ruolo al fianco di Juhi Chawla e Sonali Bendre. \u00c8 il primo di cinque film in cui Bhatt ha collaborato con la casa di produzione Dharma Productions."}
{"id": "3649482", "revid": "163270", "url": "https://it.wikipedia.org/wiki?curid=3649482", "title": "Balletti svedesi", "text": ""}
{"id": "3649486", "revid": "123082271", "url": "https://it.wikipedia.org/wiki?curid=3649486", "title": "Monte Cassa del Ferro", "text": "Il monte Cassa del Ferro ( ) \u00e8 una montagna delle Alpi della Val M\u00fcstair nelle Alpi Retiche occidentali. Si trova in Lombardia.\nCaratteristiche.\nLa montagna \u00e8 collocata appena ad oriente del lago di Livigno e poco a nord del pizzo del Ferro."}
{"id": "3649487", "revid": "1781667", "url": "https://it.wikipedia.org/wiki?curid=3649487", "title": "Dlh\u00e9 Kl\u010dovo", "text": "Dlh\u00e9 Kl\u010dovo (in ungherese \"Kolcsmez\u0151\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649488", "revid": "287204", "url": "https://it.wikipedia.org/wiki?curid=3649488", "title": "Dlhe Klcovo", "text": ""}
{"id": "3649495", "revid": "3115", "url": "https://it.wikipedia.org/wiki?curid=3649495", "title": "\u010eapalovce", "text": "\u010eapalovce (in ungherese \"Gyap\u00e1r\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649496", "revid": "287204", "url": "https://it.wikipedia.org/wiki?curid=3649496", "title": "Dapalovce", "text": ""}
{"id": "3649502", "revid": "1305772", "url": "https://it.wikipedia.org/wiki?curid=3649502", "title": "Into Oblivion (videogioco 1986)", "text": "Into Oblivion \u00e8 un videogioco sparatutto fantascientifico, scritto da Stephen N. Curtis e pubblicato dalla Mastertronic nel 1986 per Amstrad CPC e ZX Spectrum. "}
{"id": "3649503", "revid": "3115", "url": "https://it.wikipedia.org/wiki?curid=3649503", "title": "\u010eur\u010fo\u0161", "text": "\u010eur\u010fo\u0161 (in ungherese \"Gy\u00f6rgy\u00f6s\") \u00e8 un comune della Slovacchia facente parte del distretto di Vranov nad Top\u013eou, nella regione di Pre\u0161ov."}
{"id": "3649504", "revid": "287204", "url": "https://it.wikipedia.org/wiki?curid=3649504", "title": "Durdos", "text": ""}
{"id": "3649506", "revid": "1155", "url": "https://it.wikipedia.org/wiki?curid=3649506", "title": "Cichlasoma meeki", "text": ""}
{"id": "3649508", "revid": "767487", "url": "https://it.wikipedia.org/wiki?curid=3649508", "title": "Orange County (film)", "text": "Orange County \u00e8 un film del 2002. \u00c8 diretto da Jake Kasdan e ha come protagonisti Colin Hanks e Jack Black.\nTrama.\nShawn Brumder trova un libro sotto la sabbia. Lo legge tutto e arriva ad una conclusione: vuole diventare uno scrittore. Cos\u00ec cercher\u00e0 in tutti i modi di entrare alla Stanford University per conoscere lo scrittore di quel libro che ha trovato.\nProduzione.\nIl film \u00e8 uscito al cinema negli USA nell'11 gennaio 2002. Il film \u00e8 presentato dalla Paramount Pictures per i suoi 90 anni e da MTV Movies.\nIn Italia, il film \u00e8 uscito direttamente in DVD.\nDVD.\nIl DVD di Orange County usc\u00ec nel 2003 e contiene:\nContiene anche dei contenuti speciali sottotitolati in Inglese, Francese, Tedesco, Italiano, Spagnolo, Greco, Arabo e Hindi. Tra questi ci sono:"}
{"id": "3649510", "revid": "386888", "url": "https://it.wikipedia.org/wiki?curid=3649510", "title": "Thorichthys meeki", "text": "Thorichthys meeki, conosciuto comunemente come Ciclide bocca di fuoco (e fino a pochi anni fa descritto come \"Cichlasoma meeki\"), \u00e8 un pesce d'acqua dolce appartenente alla famiglia Cichlidae.\nDistribuzione e habitat.\nQuesta specie \u00e8 diffusa in Sudamerica, nei fiumi di Belize, Guatemala e Messico, dove abita acque lente e poco profonde, ricche di vegetazione.\nDescrizione.\nPresenta un corpo piuttosto compresso ai fianchi ma muscoloso, con grossa testa e muso allungato, occhi grandi, bocca carnosa. La pinna dorsale \u00e8 lunga, cos\u00ec come l'anale, entrambe appuntite e allungate al vertice. La pinna caudale \u00e8 a delta. Le pinne ventrali sono appuntite, le pettorali ovaloidi. La livrea \u00e8 magnifica: su un fondo grigio (ogni scaglia \u00e8 orlata di scuro) con riflessi azzurro-argenteo sono presenti grosse fasce verticali scure pi\u00f9 o meno visibili, e una o pi\u00f9 linee nere orizzontali lungo i fianchi. Segno distintivo \u00e8 un ocello nero orlato d'azzurro metallico sulle aperture branchiali. Inoltre il mento, il sottogola e il ventre sono rosso vivo. Proprio il sottogola pu\u00f2 essere estroflesso dall'interno delle branchie da ogni esemplare, quando assume un atteggiamento minaccioso. Le altre pinne, ad esclusione delle pettorali, sono semitrasparenti, orlate e screziate di rosso e d'azzurro vivo. \nRaggiunge una lunghezza massima di 17 cm.\nEtologia.\n\u00c8 un pesce tranquillo, presenta una forte territorialit\u00e0 ma quasi esclusivamente con i conspecifici.\nRiproduzione.\nQuesta specie , come gli altri ciclidi, ha fecondazione esterna e presenta cure parentali accentuate. La riproduzione avviene tra febbraio e settembre. La coppia depone da 100 a 500 uova in una buca sul fondo, oppure su una superficie sommersa (rocce, tronchi, foglie) accuratamente ripulita. Il tutto avviene con continui giochi amorosi. Il periodo d'incubazione dura 4 giorni, durante i quali la femmina resta vicina alle uova e agita le pinne per favorire un ricambio d'acqua, mentre il maschio controlla il territorio. Entrambi i genitori si dimostrano estremamente aggressivi con qualunque essere vivente si avvicini troppo al nido. Dopo la schiusa gli avannotti si nutrono del sacco vitellino per circa una settimana, dopodich\u00e9 cominceranno a cercare cibo, sempre raggruppati e controllati dai genitori per alcune settimane.\nAlimentazione.\n\"T. meeki\" ha dieta onnivora ma si nutre prevalentemente di alghe.\nAcquariofilia.\nQuesto ciclide \u00e8 molto conosciuto e diffuso tra gli appassionati per il suo carattere tranquillo e la bellezza della livrea."}
{"id": "3649516", "revid": "1305772", "url": "https://it.wikipedia.org/wiki?curid=3649516", "title": "Jet Set Willy", "text": "Jet Set Willy \u00e8 un videogioco a piattaforme originariamente sviluppato per ZX Spectrum. \u00c8 stato pubblicato nel 1984 dalla Software Projects e convertito per la maggior parte degli home computer dell'epoca. Il videogioco \u00e8 il sequel di \"Manic Miner\" (1983), ed \u00e8 il secondo titolo nella serie di Miner Willy. Fu seguito a sua volta da \"Jet Set Willy II .\"\nTrama.\nUno stanco Miner Willy deve mettere a posto tutti gli oggetti lasciati in giro per casa sua dopo un selvaggio party. Dopo aver svolto questo compito, la sua governante Maria gli permetter\u00e0 di avere accesso alla sua stanza per dormire. La casa di Willy \u00e8 stata costruita con le ricchezze ottenute durante le avventure di \"Manic Miner\", bench\u00e9 molte di essere siano rimaste inesplorate e siano ancora piene di strane creature, probabilmente come risultato degli esperimenti del precedente proprietario. Willy deve quindi esplorare l'enorme villa e le sue dipendenze (compresa una spiaggia e uno yacht) per mettere tutto a posto e potersi concedere quindi il meritato riposo."}
{"id": "3649523", "revid": "729019", "url": "https://it.wikipedia.org/wiki?curid=3649523", "title": "Moving Shadow", "text": "La Moving Shadow \u00e8 stata una casa discografica inglese di jungle/drum and bass, fondata nel 1990 da Rob Playford. Allo stesso modo di altre etichette come Suburban Base, Formation Records, D-Zone, Reinforced, e Metalheadz, la Moving Shadow ha raggiunto una popolarit\u00e0 tale nel suo genere da poter pubblicare pi\u00f9 di 200 brani, mentre altre si sono fermate solo a 50.\nL'etichetta \u00e8 stata fondata nel 1990, operando inizialmente dalla casa di Playford a Stevenage. Playford prima di creare la Moving Shadow, pubblic\u00f2 una propria traccia, chiamata \"Orbital Madness\", che divent\u00f2 un punto di riferimento per i produttori \"casalinghi\" del genere. Il primo EP rilasciato nel 1991; chiamato \"Psychotronic EP\" di Earth Leakage Trip. Molti artisti attribuiti ai primi brani rilasciati dalla Moving Shadow non erano altro che alias di Playford stesso, come 2 Bad Mice, un gruppo da lui formato con Sean O'Keeffe e Simon Colebrooke. Quando la scena rave divenne pi\u00f9 importante nel 1991 e nel 1992, la Moving Shadow, come l'amichevole rivale Suburban Base &amp; D-Zone, \u00e8 entrata nella classifica UK Top 75 con \"Music Takes You\", di Blame, e \"Bombscare\", di 2 Bad Mice.\nNegli anni successivi alla scena rave, la Moving Shadow gravitava verso il genere emergente darkcore jungle. Brani rilasciati da artisti come Deep Blue, (Sean O'Keeffe), Foul Play, Omni Trio, e Hyper-On Experience aumentarono ulteriormente la fama della casa, e dal 1994, la Moving Shadow era diventata il punto di riferimento jungle/drum an bass del Regno Unito. "}
{"id": "3649524", "revid": "104458", "url": "https://it.wikipedia.org/wiki?curid=3649524", "title": "Piz Costainas", "text": "Il Piz Costainas (3.004\u00a0 - detto anche \"Furkelspitz\") \u00e8 una montagna delle Alpi della Val M\u00fcstair nelle Alpi Retiche occidentali. Si trova sul confine tra l'Italia e la Svizzera.\nCaratteristiche.\nSi trova tra i comuni di Stelvio e di Val M\u00fcstair."}
{"id": "3649531", "revid": "24443", "url": "https://it.wikipedia.org/wiki?curid=3649531", "title": "Rifugio Citt\u00e0 di Vigevano", "text": ""}
{"id": "3649534", "revid": "1305772", "url": "https://it.wikipedia.org/wiki?curid=3649534", "title": "Pascha (casa di tolleranza)", "text": "Il Pascha \u00e8 una casa d'appuntamenti che si trova a Colonia, in Germania. Con i suoi 9.000 metri quadrati di superficie, che si sviluppano su 12 piani, \u00e8 la pi\u00f9 grande casa di appuntamenti in Europa. Vi operano giornalmente circa 120 prostitute e 80 impiegati ed \u00e8 visitato da 1.000 clienti.\nStoria.\nInizialmente, questa casa di appuntamenti fu aperta nel gennaio 1972 in Hornstra\u00dfe, con il nome di \"Eros Center\" e fu la prima casa di appuntamenti in un palazzo su pi\u00f9 piani. Successivamente, il Comune di Colonia volle eliminare il distretto a luci rosse \"Kleine Brinkgasse\" nel centro della citt\u00e0. Per questa ragione concesse una licenza per costruire una nuova casa d'appuntamenti su un terreno di propriet\u00e0 del comune nella periferia della citt\u00e0. Le prostitute agirono in giudizio contro il Comune per impedire lo spostamento del \"Brinkgasse Kleine\", ma persero la causa. Nel 1995 la casa di appuntamenti cambi\u00f2 propriet\u00e0 e fu adottato il nuovo nome di \"Pascha\". Successivamente i proprietari aprirono case di appuntamenti con lo stesso nome a Salisburgo, Monaco di Baviera e Linz.\nOrganizzazione.\nLa casa offre in affitto 126 camere distribuite su 7 piani a prostitute, per un canone di 180 euro al giorno, comprensivo di pasti, assistenza medica e del pagamento di un'imposta di 20 euro che \u00e8 dovuta da ogni prostituta per ogni giorno di lavoro. Le donne che vi operano provengono da diversi Paesi: circa il 30% sono tedesche. Normalmente siedono fuori dalla loro stanza e contrattano con i clienti che si muovono per i corridoi. Alcune delle donne abitano nelle stanze dove lavorano, altre affittano una seconda stanza all'interno della casa dove abitare, antre ancora abitano fuori della casa, in appartamenti a Colonia.\nLa casa \u00e8 aperta 24 ore al giorno. I clienti pagano un biglietto di ingresso di 5 euro per accedervi e una volta all'interno contrattano direttamente con le prostitute. Queste esercitano come lavoratrici autonome e tengono per s\u00e9 tutti i guadagni.\nUn piano \u00e8 riservato ai servizi pi\u00f9 a buon mercato, un altro per le prostitute transessuali. La casa contiene anche un albergo, un locale di \"lap dance\", diversi bar ed una separata casa di appuntamenti in stile club all'ultimo piano.\nIncidenti.\nNel giugno 2003 una prostituta tailandese \u00e8 stata pugnalata a morte da un cliente nel Pascha. Durante l'aggressione \u00e8 riuscita a premere il pulsante di allarme nella sua stanza e il personale di sicurezza ha catturato l'aggressore. Nel gennaio 2006 un'altra prostituta \u00e8 stata aggredita con un coltello da un cliente. Una donna che lavorava nella stanza a fianco ha allertato il servizio di sicurezza che ha catturato l'aggressore, la vittima \u00e8 sopravvissuta.\nNel 2005 la polizia ha effettuato un raid nella casa di appuntamenti, sequestrando una pistola e della cocaina ed arrestando 23 prostitute, sospettate di violare le norme sull'immigrazione. Successivamente, emerse che alcune delle prostitute arrestate erano minorenni. Tuttavia, la casa di appuntamenti non fu fatta oggetto di sanzioni, in quanto le ragazze, originarie dell'Africa, avevano utilizzato documenti falsi, che mostravano una et\u00e0 maggiore e sembravano effettivamente adulte.\nPrima del Campionato mondiale di calcio 2006 tenutosi in Germania, vi furono proteste da parte della comunit\u00e0 musulmana che accus\u00f2 la casa di appuntamenti di insultare l'Islam, dato che era stato esposto un manifesto pubblicitario alto 24 metri e largo 8 sul lato del palazzo, che raffigurava una donna semi-nuda circondata dalle bandiere di tutte le nazioni qualificatesi per i Mondiali, comprese quelle di alcuni Paesi musulmani. A seguito delle proteste, i dirigenti della casa di appuntamenti oscurarono le bandiere di Arabia Saudita e Iran (che contengono il \"taw\u1e25\u012bd\", ossia la dichiarazione di fede nell'Unit\u00e0 e Unicit\u00e0 di Allah e nella missione profetica di Maometto) e quella della Tunisia.\nNel dicembre 2009, il rapper statunitense 50 Cent ha tenuto un concerto dentro al Pascha.\nLo scoppio della pandemia da COVID-19 ha costretto la struttura a chiudere per bancarotta nel settembre 2020.\nDocumentari.\n\"Like a Pascha\" (2010) (in lingua Svedese: \"Som en Pascha\") \u00e8 un documentario diretto da Svante Tidholm realizzato dentro al Pascha con riprese durate tre anni. Il film contiene intervista con i dirigenti, gli impiegati e le prostitute ed i clienti. Il taglio del documentario \u00e8 aspramente critico."}
{"id": "3649537", "revid": "1305772", "url": "https://it.wikipedia.org/wiki?curid=3649537", "title": "Last Ninja 3", "text": "Last Ninja 3, sovratitolato Real Hatred Is Timeless sulle copertine delle prime edizioni e chiamato Ninja Three su schermo, \u00e8 un videogioco isometrico di avventura dinamica pubblicato nel 1991 dalla System 3 per Commodore 64, Amiga e Atari ST e nel 1994 per la console Amiga CD32.\nIl videogioco \u00e8 il secondo e ultimo sequel di \"The Last Ninja\", dopo \"\", e sfrutta in buona parte lo stesso sistema di gioco dei predecessori. Lo sviluppo fu affidato a persone diverse rispetto ai primi due titoli. \"Last Ninja 3\" per computer fu generalmente molto apprezzato dalla critica, ma non ebbe lo stesso grande successo dei predecessori.\nIl videogioco, in emulazione della versione Commodore 64, \u00e8 stato reso disponibile su Virtual Console nel 2008-2010, ma poi venne ritirato e rimborsato ai clienti per via di un bug che faceva bloccare il gioco dopo il primo livello.\nTrama.\nL'ultimo maestro ninja Armakuni affronta ancora una volta il malvagio Sh\u014dgun Kunitoki sconfitto nei due videogiochi precedenti. Come in \"Last Ninja 2\", Armakuni viene trasportato per volont\u00e0 divina attraverso lo spazio e il tempo per fermare Kunitoki, questa volta nel Tibet medievale. Kunitoki con i suoi sgherri ha invaso i luoghi sacri buddisti, per corromperne lo spirito. Nella sequenza animata introduttiva il ninja raggiunge una fortezza nell'oscurit\u00e0, si arrampica sulle mura ed elimina furtivamente una sentinella. Nel gioco Armakuni si avventura nelle aree del tempio buddista, dedicate nell'ordine ai quattro elementi terra, vento, acqua, fuoco e infine agli elementi limbo (non presente su Commodore 64) e vuoto.\nModalit\u00e0 di gioco.\nIl gioco \u00e8 una miscela di azione ed esplorazione con diversi enigmi da risolvere. Ogni livello \u00e8 un insieme di luoghi con visuale isometrica a schermo fisso, collegati in modo non lineare. Lo scopo di ogni livello \u00e8 raggiungere l'uscita dopo aver sconfitto un boss. In ogni schermata pu\u00f2 essere presente un solo avversario, che si pu\u00f2 cercare di sconfiggere in stile picchiaduro o di evitare.\nIl ninja pu\u00f2 correre nelle quattro direzioni (orientate in diagonale) e camminare anche all'indietro. Si possono fare salti con capriola, a volte necessari per superare ostacoli.\nIn combattimento inizialmente sono disponibili solo calci e pugni, poi ci si possono procurare le armi nunchaku, shuriken, spada e asta, utilizzabili con diverse mosse.\nUn indicatore a forma di spirale rappresenta l'energia vitale del protagonista e un'altra spirale simile rappresenta l'energia dell'eventuale avversario presente su schermo. I nemici comuni abbattuti recuperano progressivamente l'energia e in poco tempo si rianimano.\nSi pu\u00f2 perdere anche subito una vita cadendo negli attraversamenti pericolosi.\nUn indicatore a forma di drago che cambia colore rappresenta il bushido del protagonista, novit\u00e0 rispetto ai due giochi precedenti; con un livello di bushido alto si ha pi\u00f9 efficacia in combattimento. Il bushido si guadagna sconfiggendo i nemici, specialmente se si combattono con la loro stessa arma o a mani nude. Si perde invece un po' di bushido se si lascia una schermata senza combattere l'avversario.\nUn altro indicatore unico di questo episodio della serie \u00e8 una ruota della preghiera che si apre per mostrare l'immagine di un oggetto da raccogliere quando il ninja si trova vicino a esso. Altrimenti, gli oggetti sono spesso completamente nascosti nello scenario e invisibili al giocatore. Su Commodore 64 la ruota mostra momentaneamente anche l'arma sguainata dall'avversario. Un'altra area nel pannello informativo mostra l'arma o l'oggetto appena raccolto o selezionato.\nCi sono in tutto 6 livelli (5 su Commodore 64), gli ultimi due (l'ultimo su C64) di aspetto pi\u00f9 surreale e sospeso nel vuoto. Il gioco \u00e8 del tipo \"multicaricamento\", una modalit\u00e0 di software in cui al termine di ciascun livello viene automaticamente caricato il livello successivo.\nA ogni livello occorre cercare alcuni oggetti che servono per costruire armi o equipaggiamenti particolari. Ad esempio, al primo livello il giocatore deve recuperare un guanto e dei chiodi. Combinando questi due oggetti si costruisce il guanto chiodato; unendo della polvere da sparo a una ampolla si costruisce una bomba. Scalando una roccia con il guanto e armando la bomba si riesce a far cadere un masso che altrimenti blocca l'accesso al secondo livello.\nAccoglienza.\nAll'uscita, \"Last Ninja 3\" fu di solito molto apprezzato dalla stampa di settore, specialmente nella versione Commodore 64, che ricevette tra l'altro una \"medaglia d'oro\" di gioco del mese da \"Zzap!\". Non raggiunse tuttavia il successo dei primi due giochi della trilogia.\nSecondo la rivista retrospettiva \"Retro Gamer\", \u00e8 il miglior titolo della serie dal punto di vista estetico, specialmente la versione Commodore 64, che in quanto a dettaglio grafico \u00e8 quasi alla pari con i pi\u00f9 potenti Amiga e Atari ST. La memorabile introduzione animata \u00e8 tra le migliori della generazione 8 bit. Il gameplay tuttavia era ormai datato e mancavano vere innovazioni rispetto ai predecessori. Inoltre il design di livelli e rompicapi pu\u00f2 sembrare peggiorato rispetto al gioco precedente.\nAnche secondo Mark Cale della System 3, \"Last Ninja 3\" fu il meno riuscito della loro trilogia, forse a causa del cambio di sviluppatori, dovuto principalmente alla temporanea uscita dall'azienda di John Twiddy, programmatore dei primi due \"Last Ninja\" per Commodore 64.\nIl successo commerciale comunque fu soddisfacente, anche se le cifre non sono chiare: Cale ha dichiarato in un'intervista che \"Last Ninja 3\" vendette 1,5 milioni di copie e in un'altra che ne vendette 3 milioni.\nDecisamente pi\u00f9 tiepida fu l'accoglienza della versione per CD32, che \u00e8 identica a quella per Amiga uscita tre anni prima, a parte i tempi di caricamento pi\u00f9 brevi."}
{"id": "3649539", "revid": "585241", "url": "https://it.wikipedia.org/wiki?curid=3649539", "title": "Impressionismo in musica", "text": ""}
{"id": "3649545", "revid": "332944", "url": "https://it.wikipedia.org/wiki?curid=3649545", "title": "Junxia Wang", "text": ""}
{"id": "3649549", "revid": "1305772", "url": "https://it.wikipedia.org/wiki?curid=3649549", "title": "The Legend of Kage", "text": " \u00e8 un videogioco arcade sparatutto a piattaforme del 1985 della Taito, convertito anche per numerosi home computer e per NES nel biennio 1986-1987. Le versioni per i computer occidentali vennero pubblicate dalla Imagine Software, all'epoca un'etichetta della Ocean Software, con il titolo Legend of Kage.\nTrama.\nNell'antico Giappone, un giovane ninja Iga soprannominato Kage (\"ombra\") parte alla sua missione di salvataggio della principessa Kiri (Kirihime), rapita e tenuta prigioniera in una fortezza (il castello di Dragon King in alcune conversioni). Egli deve prima attraversare una foresta con alberi molto alti e poi salire fino alla cima della fortezza. Armato di shuriken e di una corta spada, deve affrontare orde di altri ninja e guerrieri.\nModalit\u00e0 di gioco.\nLo scenario di \"The Legend of Kage\", bidimensionale, \u00e8 mostrato con visuale laterale a scorrimento in tutte le direzioni. Il giocatore controllando Kage pu\u00f2 fare salti molto ampi, abbassarsi, arrampicarsi in verticale sui tronchi degli alberi. Ha poi una dotazione illimitata di shuriken che si possono sparare in tutte le direzioni, mentre a distanza ravvicinata usa la spada.\nNella foresta Kage pu\u00f2 aggirarsi liberamente sul terreno o sui rami degli alberi che fanno da piattaforme. I ninja arrivano dai lati o piombando dall'alto, armati di bastoni o in alcuni casi di shuriken. Per completare la foresta bisogna eliminare un certo numero di nemici di determinati tipi pi\u00f9 forti che compaiono progressivamente, tra cui stregoni sputafuoco. Un libro magico nascosto tra i rami, se raccolto, fa da smart bomb.\nLa fase successiva \u00e8 di fronte alle mura alla base della fortezza, con la presenza anche di ninja che balzano fuori dal fossato; anche qui occorre eliminare un certo numero di nemici specifici per poter proseguire, pi\u00f9 precisamente dieci. Quindi si devono risalire le mura della fortezza saltando da un piano all'altro, e nella fase finale si attraversa l'interno dell'edificio salendo rampe di scale fino alla principessa. Infine, per poter vincere il gioco ella dovr\u00e0 essere salvata due volte (tre nella versione NES), e ogni volta che viene salvata, cambia la stagione di ambientazione.\nEredit\u00e0.\nNel 1988 Taito pubblic\u00f2 un gioco simile per NES, \"Demon Sword\" (sviluppato da TOSE), a volte ritenuto non ufficialmente un seguito.\nUn suo remake 2.5D, assieme alla versione originale arcade, sono stati inclusi nella raccolta per PSP del 2006 intitolata \"Taito Legends Power-Up\". Versioni recentemente emulate sono uscite su Virtual Console e PlayStation Network e all'interno di \"Taito Legends 2\", quest'ultimo per PC, PlayStation 2 e Xbox.\nUn sequel ufficiale intitolato \"The Legend of Kage 2\" \u00e8 stato pubblicato nel 2008 esclusivamente per Nintendo DS."}
{"id": "3649551", "revid": "287204", "url": "https://it.wikipedia.org/wiki?curid=3649551", "title": "The Passage", "text": ""}
{"id": "3649555", "revid": "654459", "url": "https://it.wikipedia.org/wiki?curid=3649555", "title": "Royal Flash", "text": ""}
{"id": "3649556", "revid": "1371684", "url": "https://it.wikipedia.org/wiki?curid=3649556", "title": "Campionati mondiali di volo con gli sci 2002", "text": "I Campionati mondiali di volo con gli sci 2002, diciassettesima edizione della manifestazione, si svolsero dall'8 al 10 marzo a Harrachov, in Repubblica Ceca, e contemplarono esclusivamente la gara individuale maschile. A causa delle condizioni atmosferiche avverse fu realizzata una sola serie di salti.\nRisultati.\nTrampolino: \u010cer\u0165\u00e1k&lt;br&gt;"}
{"id": "3649558", "revid": "767487", "url": "https://it.wikipedia.org/wiki?curid=3649558", "title": "Milano-Torino 1995", "text": "La Milano-Torino 1995, ottantesima edizione della corsa, fu disputata il 18 ottobre 1995, per un percorso totale di 207\u00a0km. Venne vinta dall'italiano Stefano Zanini giunto al traguardo con il tempo di 4h50'24\"."}
{"id": "3649562", "revid": "767487", "url": "https://it.wikipedia.org/wiki?curid=3649562", "title": "Rinascimento americano", "text": "Il Rinascimento americano \u00e8 un'espressione coniata dal critico letterario Francis Otto Matthiessen, che fa riferimento al movimento del trascendentalismo e al pi\u00f9 generale movimento letterario e culturale fiorito intorno a esso alla vigilia della seconda rivoluzione industriale. I principali rappresentanti del Rinascimento americano sono Ralph Waldo Emerson, Walt Whitman e Henry David Thoreau.\nContesto.\nLa guerra di secessione americana porta a termine, sebbene in maniera piuttosto disordinata, quella fase della cultura americana che nel 1941 verr\u00e0 definita da Francis Otto Matthiessen come Rinascimento americano. Il termine si ispira a un movimento tipicamente europeo perch\u00e9 vede in questa \u00abrinascita\u00bb d'oltreoceano un parallelo con il risveglio culturale del Cinquecento e induce a sperare che sia proprio l'America ad incarnare una nuova Atene o una seconda Firenze. La \u00abRenaissance\u00bb del New England, definita anche \u00abet\u00e0 aurea\u00bb, \u00e8 un movimento intellettuale che si estender\u00e0 poi anche alla generazione successiva e che sta ad indicare l'esistenza di un impulso collettivo collegato al fiorire di una letteratura originariamente americana.\nUna citt\u00e0 tra tutte, Boston, con i suoi club, diventa il centro dominante di questo fermento culturale. Il nuovo risveglio, secondo Matthiessen, \u00e8 da attribuire ad un piccolo gruppo di persone che pi\u00f9 o meno si conoscevano tutte tra loro e che frequentavano gli stessi austeri ambienti bostoniani. Questi orizzonti ristretti nel New England sono comunque posti in continuo confronto verso dimensioni universali e trascendenti e costituiscono, secondo Claudio Gorlier, non solo un vero e proprio universo domestico, ma anche la premessa per quella straordinaria fioritura di grandi opere romantiche, tutte radicate in un piccolo fazzoletto di terra e in un periodo temporalmente limitato. Nell'aria di Boston avvertiamo una sensazione primaverile, un gioioso senso di risveglio, una creazione spontanea, un inconsapevole orgoglio, che trovano espressione nella fondazione di istituti di carattere intellettuale, umanitario e artistico.\nNell'epoca in cui viene edificata la nazione, si respira un'intensit\u00e0 di intenti ed ideali in quanto gli artisti del New England che sono insegnanti ed educatori, provano un profondo e intenso legame di riconoscenza per la giovane repubblica che i loro padri hanno creato. Essi possono essere considerati i nuovi vati della libert\u00e0 in quanto, come dice David Herbert Lawrence, citato da Van Wyck Brooks in \"The Flowering of New England\": \"\u00abGli uomini sono liberi quando vivono in una patria, non quando vagabondano e si allontanano. Gli uomini sono liberi quando obbediscono a una profonda voce interiore di fede religiosa. Gli uomini sono liberi quando appartengono ad una viva, organica, comunit\u00e0 credente, attiva nel perseguire scopi incompiuti, forse non realizzati\u00bb\".\n\u00abL'io \u00e8 un altro, ma anche l'altro \u00e8 un io: gli altri sono dei soggetti come io lo sono e che solo il mio particolare punto di vista separa e distingue realmente da me\u00bb. Non \u00e8 facile \u00abvivere la differenza nell'uguaglianza\u00bb, ma essi provano ad elaborare le premesse di una societ\u00e0 democratica attraverso una letteratura nazionale che, pur nella ricerca di una identit\u00e0 di riferimento valida per tutti, riesca al contempo ad esprimere i vari colori e le infinite particolarit\u00e0 di cui \u00e8 composta.\nLa narrativa del \"Local Color\".\nIn questo contesto cos\u00ec poliedrico si afferma la narrativa del \"Local Color\" che fiorisce proprio nell'ultima parte dell'Ottocento e si propone di dar conto e voce alle diverse anime geografiche, etniche, linguistiche di un'America che sta cambiando radicalmente a causa del forte impatto industriale, tecnologico e finanziario. Essa nasce da un grandissimo bisogno di ritornare alle origini, alle realt\u00e0 locali che sembrano destinate a scomparire sotto la minaccia della modernizzazione incombente, dell'immigrazione di massa, della standardizzazione progressiva dei modi di vita e dei costumi. \u00c8 una letteratura che, nell'incessante ricerca della realt\u00e0, accoglie in modo dialettico tutte le sue sfaccettature, cercando di amarle e descriverle come i mille volti di un'unica identit\u00e0. Questa stessa tensione tra unit\u00e0 e poliedricit\u00e0, per\u00f2, rimane a volte irrisolta e viene vissuta come insolubile, in quanto ad una cultura veramente nazionale si oppone una conoscenza legata alle regioni geografiche, alle diversit\u00e0 sociali, psicologiche e linguistiche, in cui la nazione americana continua ad essere frammentata anche dopo la guerra civile. Dalle zone di frontiera (dove per frontiera si intende una serie sparsa di avamposti lungo la linea nord-sud ed est-ovest) giungeva quell'umorismo sui generis definito da James Russell Lowell come l'\u00abumorismo della frontiera\u00bb che, attraverso il grande serbatoio della tradizione americana fatta di leggende, barzellette, diari di viaggio, dei \"tall tales\", formatasi durante la conquista dell'Ovest, rielabora una serie di personaggi stereotipati, di topoi, che affondano le loro radici nella tradizione classica, ma nello stesso tempo non sono privi di quei tratti poetici e fantasiosi che li rendono veramente originali. Tra essi sono frequenti il \"trickster\" (burlone), il \"cracker-barrel philosopher\" (filosofastro di campagna), il \"country bumpkin\" (villano), il \"villain\" (cattivo), il \"fool\" (pazzo), la \"damsel in distress\" (fanciulla in pericolo che attende di essere salvata). Questo genere si pone in alternativa dialettica alla letteratura \u00abcolta\u00bb dell'Est e si esprime attraverso il dialetto, attingendo a quel patrimonio linguistico, \"vernacular\", che \u00e8 il polo centrale intorno a cui ruotano tutte le variet\u00e0 regionali. L'umorismo di frontiera, come gi\u00e0 sottolineato, nelle forme del \"Local Color\" appare come un mosaico che esalta tutta la realt\u00e0 presente e passata delle varie aree geografiche e socio-culturali. Ma non \u00e8 soltanto questo.\nIl \"Local Color\" \u00e8 strettamente legato anche alla profonda nostalgia per un passato recente in cui si palesa chiaramente la sofferenza per i mondi perduti: l'irruenza di un mondo tecnologico spaventa e, come spesso accade, l'uomo si piega su se stesso e torna a recuperare il desiderio di una realt\u00e0 semplice e domestica, fatta di attenzione per le piccole cose, per la vita di ogni giorno, per la riscoperta di valori vecchi e nuovi. Nella letteratura localistica si pu\u00f2 inoltre riscontrare una doppia influenza, romantica e realistica, in quanto gli autori frequentemente muovono da eventi e luoghi particolari e ordinari collegati alla loro realt\u00e0 per procedere poi verso orizzonti lontani e scenari esotici, conservando per\u00f2, alla base, una fedelt\u00e0 ed un'accuratezza veramente minuziosa nelle descrizioni. Il realismo di cui si parla, non fa altro che riprendere un ideale esposto nel 1837 da Ralph Waldo Emerson in \"The American Scholar\", in cui dice: \u00abAbbraccio il comune, esploro il familiare e il basso e siedo ai loro piedi\u00bb."}
{"id": "3649564", "revid": "3115", "url": "https://it.wikipedia.org/wiki?curid=3649564", "title": "Andrea Cagnetti", "text": "Si occupa anche di ricerca sulle antiche tecniche di lavorazione dei metalli.\nBiografia.\nDopo aver conseguito la maturit\u00e0 scientifica, si trasferisce a Roma dove, per alcuni anni, lavora come grafico pubblicitario, interessandosi al contempo, allo studio approfondito di testi e documenti riguardanti l'oreficeria antica, la metallurgia e l'alchimia.\nAll'apprendimento teorico abbina un'attivit\u00e0 di sperimentazione sui materiali e le tecniche, dedicandosi a tempo pieno all'attivit\u00e0 di orafo e di scultore con il nome d'arte di Akelo (da \"Acheloo\", dio greco delle acque).\nDal 2010 realizza l'opera bronzea dal titolo HOPE, per il Premio Robert Bresson, consegnato ogni anno durante la Mostra Internazionale d'Arte Cinematografica di Venezia.\nI lavori di Andrea Cagnetti sono stati esposti in diverse mostre di carattere nazionale e internazionale e hanno avuto ampia risonanza nei media di tutto il mondo. Innumerevoli, infatti, le pubblicazioni, le recensioni e le apparizioni televisive a lui dedicate, che sottolineano non solo il talento e l'originalit\u00e0 stilistica dell'artista, ma anche il valore delle sue ricerche.\nNegli ultimi anni, alcune opere sono state acquisite da importanti musei e collezioni private.\nCagnetti vive a Corchiano, dove si dedica anche alla scrittura di testi scientifici sulle tecniche di oreficeria antica."}
{"id": "3649566", "revid": "765341", "url": "https://it.wikipedia.org/wiki?curid=3649566", "title": "I re di sabbia", "text": "I re di sabbia \u00e8 una antologia del 2006 di racconti e racconti brevi di fantascienza e fantasy scritti da George R. R. Martin.\nI racconti pubblicati in questa antologia sono tratti dalla pi\u00f9 ampia raccolta antologica di Martin, dal titolo originale \"Dreamsongs: A RRetrospective\" o \"GRRM: A RRetrospective\".\nEdizioni.\nL'edizione italiana \u00e8 stata pubblicata dalla Arnoldo Mondadori Editore nel 2008, con traduzioni di Giusi Valent, nella collana I Massimi della Fantascienza, ISBN 978-88-04-57705-8"}
{"id": "3649569", "revid": "1371684", "url": "https://it.wikipedia.org/wiki?curid=3649569", "title": "Campionati mondiali di volo con gli sci 2004", "text": "I Campionati mondiali di volo con gli sci 2004, diciottesima edizione della manifestazione, si svolsero dal 20 al 22 marzo a Planica, in Slovenia, e contemplarono esclusivamente gare maschili. Per la prima volta l'individuale fu affiancata da una seconda prova, a squadre.\nRisultati.\nIndividuale.\nTrampolino: Letalnica\n4 serie di salti\nGara a squadre.\nTrampolino: Letalnica\n2 serie di salti"}
{"id": "3649574", "revid": "767487", "url": "https://it.wikipedia.org/wiki?curid=3649574", "title": "Mistress of the Apes", "text": "Mistress of the Apes \u00e8 un film d'avventura statunitense del 1979 diretto da Larry Buchanan.\nTrama.\nLa bella antropologa Susan abortisce a causa di una banda di tossicodipendenti che fanno irruzione nell'ospedale in cerca di droghe. Mentre sta per riprendersi dal trauma, scopre che il marito \u00e8 scomparso in Africa nel corso di una spedizione scientifica e parte da New York per il continente africano col proposito di trovarlo.\nUna volta arrivata nella giungla africana, Susan scopre che il marito prima di scomparire si era imbattuto nella temibile trib\u00f9 degli uomini scimmia, un genere di \"Homo habilis\" che rappresenta l'anello di congiunzione tra l'uomo e la scimmia. Susan scopre inoltre che uno dei suoi accompagnatori, l'amico David Thurston, ha in realt\u00e0 ucciso il marito per farla restare sola e stare con lei. Una volta scoperto, David tenta di uccidere Susan, Laura (sua moglie) e la guida della spedizione.\nProduzione.\nIl film fu girato in Kenya e diretto dal regista di B-Movie Larry Buchanan. Il film rientra nel genere del sexploitation, una categoria per la quale Buchanan aveva gi\u00e0 prodotto diversi lungometraggi negli anni precedenti, date le numerose scene di sesso, fra cui violenze carnali (ad un certo punto Thurston offre letteralmente la moglie ad un gruppo di bracconieri). Il \"make-up\" degli ominidi fu opera di Rob Bottin e Greg Cannom, due truccatori che avrebbero poi anche vinto l'Oscar per altre produzioni.\nDistribuzione.\nAlcune delle uscite internazionali sono state:\nPromozione.\nLa tagline \u00e8: \"She found fulfillment in the jungle... With the ape that walked like a man!\" (\"Lei trov\u00f2 l'appagamento nella giungla... con la scimmia che camminava come l'uomo!\")."}
{"id": "3649578", "revid": "599013", "url": "https://it.wikipedia.org/wiki?curid=3649578", "title": "Anja M\u00f6llenbeck", "text": "Nel 1996 si \u00e8 sposata con il discobolo Michael M\u00f6llenbeck."}
{"id": "3649583", "revid": "188359", "url": "https://it.wikipedia.org/wiki?curid=3649583", "title": "Campionati mondiali di volo con gli sci 2006", "text": "I Campionati mondiali di volo con gli sci 2006, diciannovesima edizione della manifestazione, si svolsero dal 12 al 15 gennaio a Tauplitz, in Austria, e contemplarono esclusivamente gare maschili. Furono assegnati due titoli.\nRisultati.\nIndividuale.\nTrampolino: Kulm\n4 serie di salti\nGara a squadre.\nTrampolino: Kulm\n2 serie di salti"}
{"id": "3649587", "revid": "729019", "url": "https://it.wikipedia.org/wiki?curid=3649587", "title": "Aerogiro", "text": "Un aerogiro o aerodina ad ala rotante \u00e8 un aeromobile pi\u00f9 pesante dell'aria che utilizza la portanza generata da particolari superfici alari, dette pale, in rotazione attorno ad un albero. Pi\u00f9 pale montate attorno a un albero, in aeronautica prendono il nome di rotore. Gli aerogiri si differenziano dai velivoli, in quanto questi ultimi sono caratterizzati da ali fisse.\nLa International Civil Aviation Organization (ICAO), l'agenzia autonoma delle Nazioni Unite incaricata di sviluppare i principi e le tecniche della navigazione aerea, definisce aerogiro un aeromobile \"che si sostiene in volo grazie alla reazione dell'aria su uno o pi\u00f9 rotori\". Gli aerogiri in generale sono tutti gli aeromobili per i quali uno o pi\u00f9 rotori sono necessari per fornire portanza per tutta la durata del volo, quali gli elicotteri, i ciclocotteri, gli autogiri e gli elicoplani. Tutti questi aerogiri possono anche avere dei motori aggiuntivi o eliche in grado di fornire spinta o superfici statiche in grado di generare portanza come le ali nei velivoli.\nClassi di aerogiri.\nElicotteri.\nUn elicottero \u00e8 un tipo di aerogiro, nel quale i rotori sono messi in rotazione da motori per tutta la durata del volo, con lo scopo di consentire il decollo e l'atterraggio verticale, il volo a punto fisso, detto hovering, il volo traslato in avanti, all'indietro e lateralmente. Gli elicotteri esistono in diverse configurazioni e possono avere uno o pi\u00f9 rotori.\nGli elicotteri con un solo rotore principale generano un coppia rotazionale, che deve essere compensata affinch\u00e9 l'aeromobile possa mantenere una direzione definita: al moto delle pale che girano in un senso, infatti, verrebbe ad aggiungersi, per compensazione, un corrispondente moto del corpo dell'aeromobile in senso inverso. Per evitare questo moto indesiderato, si utilizzano accorgimenti come il rotore di coda, il Fenestron o la configurazione NOTAR, eccezion fatta per alcuni rari modelli di elicotteri che utilizzano la propulsione a getto alle estremit\u00e0 delle pale, detta \"tip jet\", che non ingenera una significativa coppia di rotazione sulla struttura.\nAutogiri.\nUn autogiro, talvolta denominato giroplano, gyroplane, o rotaplano, utilizza un rotore non collegato a un motore, ma messo in moto dal flusso aerodinamico che lo investe, mantenendolo in una condizione di autorotazione. Il rotore genera portanza, mentre la spinta \u00e8 fornita da una o pi\u00f9 eliche, simili a quella dei velivoli ad ala fissa. Sebbene il rotore di un autogiro sembri simile a quello di un elicottero, in realt\u00e0 nel caso dell'autogiro \u00e8 necessario che passi un flusso d'aria nel rotore per generare la rotazione. I primi autogiri somigliavano agli aeroplani, in quanto dotati di ali e di motori ed eliche anteriori. Gli autogiri moderni, invece, sono in genere dotati di un motore posteriore e di un'elica spingente, cio\u00e8 rivolta all'indietro.\nL'autogiro \u00e8 stato inventato nel 1920 dal pioniere dell'aria spagnolo Juan de la Cierva.\nElicoplani.\nIl rotore di un elicoplano \u00e8 messo in rotazione dal relativo motore nelle fasi di decollo e atterraggio e per l'hovering. La funzione anti-coppia e la spinta per il volo traslato vengono fornite da una o pi\u00f9 eliche, montate su piccole ali. All'aumentare della potenza fornita alle eliche utilizzate per la propulsione, diminuisce la spinta che deve fornire il rotore principale per consentire la traslazione; alla velocit\u00e0 di crociera, la maggior parte o tutta la spinta in avanti viene fornita dalle eliche, mentre il rotore riceve solo la potenza necessaria per far diminuire la sua resistenza aerodinamica e per fornire portanza. Questa configurazione consente una maggiore efficienza rispetto a quella degli autogiri, nei quali il rotore principale viene lasciato in autorotazione; d'altra parte, la configurazione degli autogiri permette maggiori velocit\u00e0 rispetto agli elicotteri, in quanto \u00e8 diminuito il rischio di stallo per le pale retrocedenti, condizione di volo che \u00e8 pericolosa alle alte velocit\u00e0 per questi ultimi."}
{"id": "3649596", "revid": "767487", "url": "https://it.wikipedia.org/wiki?curid=3649596", "title": "Milano-Torino 1994", "text": "La Milano-Torino 1994, settantanovesima edizione della corsa, fu disputata il 5 ottobre 1994, per un percorso totale di 206\u00a0km. Venne vinta dall'italiano Francesco Casagrande giunto al traguardo con il tempo di 5h03'11\" alla media di 40,767.\nAlla partenza 189 ciclisti, 179 di essi portarono a termine la gara."}
{"id": "3649597", "revid": "796924", "url": "https://it.wikipedia.org/wiki?curid=3649597", "title": "Album des six", "text": "L'Album des Six \u00e8 una raccolta di brani per pianoforte solo scritti dal Gruppo dei Sei, pubblicata dalle \"Editions de la Sir\u00e8ne\" di Jean Cocteau nel 1920. Si tratta della prima e unica raccolta composta collettivamente da questo cenacolo di artisti parigini. Tutti i brani sono stati composti nel 1919, ad eccezione di quello di Milhaud, che \u00e8 del 1914.\nCatalogazione.\nL'album non ha ricevuto una catalogazione unitaria, ma ogni singolo brano \u00e8 stato inserito nel catalogo del rispettivo compositore. Ad esempio, \"Valse\" di Poulenc ha il numero di catalogo FP17, la \"Sarabanda\" di Honegger H26."}
{"id": "3649609", "revid": "697352", "url": "https://it.wikipedia.org/wiki?curid=3649609", "title": "Horror Channel (Italia)", "text": "Horror Channel \u00e8 stato un canale televisivo tematico di propriet\u00e0 di AMC Networks International Zone, specializzato in serie televisive e film a tema horror.\nIn Italia si trovava inizialmente al canale 135 di Sky, nel pacchetto \"Sky TV\", sostituendo Fantasy, dal 6 settembre 2011. Dal 10 novembre 2011 il canale \u00e8 stato trasmesso in formato panoramico , mentre il 29 marzo 2014 si \u00e8 trasferito al canale 134. Il 30 giugno 2015 Horror Channel termina le sue trasmissioni. \nTrasmetteva serie TV, film e TV movie di genere horror, commedia nera e thriller, unitamente ad alcune interviste a registi e reportage da fiere specializzate nel settore."}
{"id": "3649610", "revid": "163270", "url": "https://it.wikipedia.org/wiki?curid=3649610", "title": "Album des Six", "text": ""}
{"id": "3649611", "revid": "1543377", "url": "https://it.wikipedia.org/wiki?curid=3649611", "title": "Episodi di Ringer", "text": "La prima e unica stagione della serie televisiva Ringer \u00e8 stata trasmessa in prima visione assoluta negli Stati Uniti d'America da The CW dal 13 settembre 2011 al 17 aprile 2012.\nIn Italia la stagione \u00e8 stata trasmessa in prima visione da Rai 2 dal 27 maggio al 22 luglio 2012. Per una scelta editoriale della rete, non c'\u00e8 alcuna traduzione dei titoli originali degli episodi in lingua italiana, poich\u00e9 Rai 2 ha concepito la messa in onda della serie come una sorta di unico film per la televisione di 22 episodi.\nPilot.\nTrama.\nWyoming, Rock Springs. Bridget Kelly \u00e8 una tossicodipendente dal passato torbido. La sua vita prende una svolta sensazionale quando, involontariamente, diviene l'unica testimone oculare di un efferato omicidio commesso dal malavitoso Bodaway Macawy. Nonostante la protezione offertale dal suo amico e agente dell'FBI Victor Machado, Bridget, consapevole del fatto che la sua vita \u00e8 pericolosamente appesa a un filo, decide di non testimoniare al processo a carico di Macawy, che (naturalmente) viene scarcerato, e s'imbarca sul primo volo per New York. New York, East Hampton. A New York, Bridget ha l'occasione di ricongiungersi, dopo sei anni di silenzio e lontananza, con sua sorella gemella Siobhan (pronuncia Shi-vaun). Benestante e sposata da cinque anni col ricco uomo d'affari Andrew Martin, Siobhan vivrebbe quella che apparentemente ha tutta l'aria d'essere una vita da favola. La donna confessa a Bridget di non aver mai detto a nessuno di avere una sorella. Nel contempo, nel Wyoming, a Rock Springs, l'agente Machado, oramai al corrente della sua scomparsa misteriosa, \u00e8 alla costante ricerca di Bridget. L'agente decide di porre qualche domanda a Malcolm, sponsor e amico di vecchia data di Bridget. L'uomo, segretamente innamorato della donna, risponde di non sapere nulla della sua scomparsa improvvisa. Negli East Hampton, intanto, Siobhan e Bridget hanno deciso di concedersi una rilassante gita in barca per stare un po' da sole. Qualche momento dopo, Siobhan scompare misteriosamente, portando Bridget a credere che sua sorella si sia suicidata, tuffandosi nelle profondit\u00e0 marine. Anche se inizialmente sconvolta dall'accaduto, Bridget deve poi ammettere a s\u00e9 stessa che per lei, la scomparsa improvvisa di Siobhan, potrebbe essere una buona opportunit\u00e0 per incominciare una nuova vita, lontana dalla miseria e soprattutto dalla furia vendicativa di Macawy, che la vuole morta. Bridget decide di raccontare tutto a Malcolm che, in pensiero per lei, in un primo momento si offre di andare a prenderla. Bridget, per tutta risposta, riaggancia al telefono. Incominciando questa farsa, Bridget non solo scopre che il matrimonio di Siobhan e Andrew \u00e8 tutto una farsa, ma anche che, quando era in vita, Siobhan intratteneva una relazione sentimentale con Henry, il marito della sua migliore amica Gemma. Proseguendo nella sua recita, Bridget scopre anche che i rapporti che Siobhan ha con Juliet, la figlia di Andrew, tornata ora dal collegio femminile in cui era stata mandata, non sono assolutamente dei migliori. Riceve una telefonata di Gemma, perennemente cimentata nella ricerca all'amante del marito, che le chiede di incontrarla al loft, un attico acquistato da Siobhan e Andrew. Bridget si reca al loft e qui ha un incontro ravvicinato con un uomo in passamontagna e armato di piede di porco che sembra intenzionato a ucciderlo. Dopo una breve colluttazione, Bridget uccide il sicario. Frugando nelle sue tasche, rinviene la foto di sua sorella Siobhan. Bridget, che credeva di essere al sicuro nella vita di Siobhan, scopre di essere nuovamente in pericolo. A Parigi, la vera Siobhan, viva e vegeta, riceve una telefonata.\nShe's Ruining Everything.\nTrama.\nDopo aver ucciso l'uomo nel loft, Bridget cerca conforto e aiuto in Malcolm il quale le consiglia di vedersi a met\u00e0 strada, riuscendo a convincere la ragazza che, prima di raggiungerlo, vuole sistemare la situazione. Nella sua nuova vita, Bridget si trova di fronte ai problemi con l'agente Machado, che non si fida della donna e delle parole dette riguardo al rapporto con la sorella e, ora, si trova costretta a partecipare a un evento da Shioban organizzato, per aiutare Andrew. Quando le cose per\u00f2 sembrano essere risolte e Bridget prova ad andare in aeroporto, riceve una chiamata di Andrew che la informa che l'evento si svolger\u00e0 nel loft, dove lei ha nascosto il corpo. Terrorizzata, corre indietro dove, grazie a un baule abbastanza grande da contenerlo, la festa va per il meglio. Durante la serata, Bridget si accorge di Olivia, la collega di Andrew che, per\u00f2, ha strani atteggiamenti sia con lui sia con lei e, come se non bastasse, la ragazza deve aiutare l'amica Gemma con i problemi nati nel suo matrimonio, a causa della stessa Shioban.Quando ormai la serata sembra finita e tutti sono tornati a casa, Bridget ha un intenso resoconto della serata con Andrew, colpito dalla nuova Shioban. Mentre tutti stanno dormendo, Bridget decide di raggiungere Malcolm ma, mentre sta per uscire, trova Juliet in bagno che, nonostante l'astio tra loro, chiede il suo aiuto cos\u00ec, dopo un flashback di lei e sua sorella, Bridget aiuta la ragazza, ignara della presenza di Andrew, felice di vederle insieme.Intanto, a Parigi, Shioban prova a ritirare dei soldi da un suo fondo fiduciario che, per\u00f2, \u00e8 stato chiuso in quanto Bridget ha prelevato tutto. Infuriata, fa una telefonata per informare dell'accaduto e del fatto che la sorella sta rovinando tutto.Intanto, dopo aver avvertito Malcolm che non potr\u00e0 partire, Bridget scopre che qualcuno ha tolto il corpo dal baule.\nIf You Ever Want a French Lesson....\nTrama.\nDopo la scomparsa a dir poco misteriosa del sicario ucciso da Bridget, quest'ultima ha nuovamente tentato di chiedere aiuto a Malcolm, il quale per\u00f2 \u00e8 stato rapito dagli uomini di Bodaway Macawy, che vuole scoprire a ogni costo dove si stia nascondendo Bridget. Ma vista la resistenza di Malcolm, il malavitoso Macawy decide di drogare forzatamente l'uomo, mandando quindi in frantumi\ni suoi difficoltosi anni di astinenza dall'eroina.\nBridget, intanto, tenta di risalire al mandante del killer che tent\u00f2 di ucciderla giorni prima, pensando in un primo momento ad Andrew. Successivamente, grazie alla migliore amica di Siobhan, Gemma Butler, Bridget capir\u00e0 che Andrew \u00e8 assolutamente innocente; e la donna si scoprir\u00e0 vogliosa di incominciare tutto da capo con lui.\nNel contempo, Henry, marito di Gemma, vuole ritirare l'investimento fatto con la Martin/Charles, la societ\u00e0 di Andrew. Ma grazie a un imbroglio di Olivia Charles, socia in affari di Andrew, Henry torner\u00e0 sui suoi passi.\nLo stesso Henry, rimasto solo a scrivere il suo romanzo, ricever\u00e0 una chiamata muta: dall'altro lato del telefono \u00e8 la vera Siobhan Martin a chiamare, che, dopo essersi spacciata Cora Farrel con un uomo, si \u00e8 scoperta incinta di lui.\nIt's Gonna Kill Me, But I'll Do It.\nTrama.\nStanca degli incubi che la tormentano, Bridget decide di andare negli Hamptons dove, approfittando del suo compleanno, la raggiunge anche Andrew insieme a Gemma e Henry. Mentre gli uomini passano del tempo insieme, tra i flashback di un passato felice, Bridget ricorda i suoi compleanni e le promesse fatte insieme a Shioban, mentre Gemma viene sorpresa dall'agente Machado, sempre sulle tracce della fuggitiva, che le parla della gemella della donna. Sconvolta, Gemma chiede spiegazioni a Shioban, ignara della sua reale identit\u00e0 che, fortunatamente, riesce a inventare una storia per non far fare domande all'amica.Mentre a Parigi la vera Shioban si avvicina sempre di pi\u00f9 a Tyler per perseguire il suo scopo, negli Hamptons la festa ha inizio ma, durante la serata, qualcosa va storto e Gemma ascolta una conversazione tra il marito e l'amica che rivela la relazione tra Shioban ed Henry. Sconvolta, la donna si rifugia in casa dove per\u00f2, viene seguita da Bridget. La donna, realmente preoccupata per la nuova amica, viene fermata dall'agente Machado che, ancora, sta investigando grazie anche a nuove prove. Ancora una volta, Bridget riesce a scamparla e a raggiungere cos\u00ec l'amica. Gemma, credendola Shioban, la schiaffeggia e la insulta per quanto le ha fatto ma, in preda alla disperazione, Bridget decide di dirle la verit\u00e0.\nA Whole New Kind of Bitch.\nTrama.\nIn seguito alla confessione di Bridget, Gemma, inizialmente incredula, se ne va sconvolta non dicendo niente a nessuno. Preoccupati dalla scomparsa improvvisa della donna, Andrew, Henry e Bridget stessa, cominciano a cercarla, invano fino a quando, tornando a casa, Henry trova proprio l\u00ec la moglie che, arrabbiata, non racconta niente al marito.A casa intanto, Andrew e Bridget trovano Juliet in condizioni disastrose: la ragazza ha organizzato una festa a base di alcol e droghe durante la quale, perdendo il controllo della situazione, ha rotto molte cose in casa e combinato diversi guai. La ragazza, ripresa dal padre, decide di fargliela pagare a Bridget e, trovando uno strano foglio, la segue scoprendo che la donna \u00e8 andata a un centro per alcolisti anonimi. Bridget infatti, ignara della presenza della ragazza, riprendendo la sua vera vita, decide di avvicinarsi a un possibile nuovo sponsor, Charlie, visto che Malcom non le risponde.Gemma nel mentre, continuando le sue ricerche, si trova a un nuovo faccia a faccia con Shioban e, questa volta, scopre veramente che quella \u00e8 Bridget. Dopo aver parlato, la donna, invece di aiutare la nuova amica, decide di ricattarla per avere un tornaconto nel divorzio con Henry.La sera, durante la cena, Juliet espone il problema di Shioban la quale, girando la situazione dalla sua parte, le dice che si trovava l\u00ec per lei ma Andrew, sorpreso dall'interessamento della donna, informa Juliet che la sua punizione sar\u00e0 la scuola pubblica. Conclusa la cena, Bridget, sommersa dai ricordi, decide di recarsi all'appuntamento con Henry ma, invece di sottostare al gioco di Gemma, racconta tutto all'uomo cos\u00ec, mentre poco dopo Bridget corre insieme ad Andrew a \"salvare\" Juliet con la quale riesce finalmente a instaurare un buon rapporto, Gemma, scoperto che la donna non ha rispettato i patti, chiama Andrew, in preda alla disperazione. L'uomo, preoccupato, si reca a casa sua dove apre Henry dicendogli che Gemma non \u00e8 in casa. Preoccupato, Andrew torna da Bridget raccontandole l'accaduto mentre a casa, Henry fissa le pareti sporche di sangue e un vaso a terra rotto.\nThe Poor Kids Do It Everyday.\nTrama.\nHenry decide di ripulire casa e gettare tutte le prove che lo riconducano a lui e, mentre tutti stanno cercando di entrare in contatto con Gemma, riesce a incontrare Bridget e a raccontarle tutto, incolpandola della scomparsa e presunta morte di Gemma. La donna per\u00f2, sconvolta anche dai racconti dell'uomo, se ne va preoccupata per quanto sta accadendo. In preda al panico e costretta a resistere a tutte le droghe che Juliet ha deciso di buttare, affidandole a lei, chiama Charlie per evitare il peggio. Una volta risolto il problema delle droghe, Bridget decide di aiutare Henry ma, in realt\u00e0, dopo aver appurato dove l'uomo abbia nascosto le prove, fa una chiamata anonima per denunciarlo e cos\u00ec, mentre la polizia porta in questura l'uomo, Bridget decide di accettare la proposta di Charlie, facendolo diventare il suo nuovo sponsor.Intanto, Malcolm cerca di resistere il pi\u00f9 possibile alle torture inflittegli da Macawi ma, messo ormai a dura prova, decide di parlare. Ormai per\u00f2, la sua scomparsa non \u00e8 pi\u00f9 ignorata e, l'agente Machado insieme a un suo collega, comincia a indagare e a ricollegare proprio Macawi alla scomparsa. Dopo una prima visita al suo locale per\u00f2, l'agente torna nuovamente sul posto con un mandato ma ormai \u00e8 troppo tardi: l'uomo ha portato via tutto, Malcolm compreso.Intanto, Bridget \u00e8 tranquilla nella sua vita mentre Juliet inizia la sua nuova vita nella scuola pubblica. Le cose non vanno molto bene in quanto Tessa, la bulla della scuola, la prende sotto mira scatenando una rissa con la ragazza. La preside per\u00f2, costretta a chiamare anche Andrew, \u00e8 contro la ragazza cos\u00ec come il padre stesso. Sconvolta dalla reazione del padre, Juliet comincia a piangere e a sfogarsi con il professor Carpenter il quale, conoscendo Tessa e credendo a Juliet, decide di aiutarla testimoniando a suo favore.Henry intanto, \u00e8 ancora sotto accusa quando, il suo interrogatorio, finisce improvvisamente. L'agente incaricata del suo interrogatorio infatti, ha ricevuto delle risposte che la portano a chiamare l'agente Machado. L'uomo, aggiornato dalle notizie della collega, chiama Bridget informandola che, sulla scena del crimine, sono state ritrovate le impronte della sorella. Bridget, infatti, nel sistemare le cose, ha volutamente lasciato le proprie impronte per portare avanti il suo piano.A Parigi intanto, Shioban riceve una chiamata che la informa che la \"situazione Gemma\" \u00e8 stata risolta.\nOh Gawd, There's Two of Them?\nTrama.\nIn seguito alle prove che incastrano Bridget, la polizia e l'FBI decidono di convocare per un interrogatorio Henry, fatto passare dalla stampa come unico e principale sospettato, la stessa Shioban e anche Andrew. Durante l'interrogatorio, mentre Bridget viene sottoposta a una serie di domande dall'agente Machado, a Henry e Andrew viene mostrata una foto, nella quale riconoscono Bridget Kelly.La sera prima infatti, Bridget per portare avanti il suo piano, aveva raccontato a entrambi dell'esistenza di Bridget, per evitare nuovi sospetti da parte degli agenti.Per rendere ancora pi\u00f9 credibile tutto il suo piano, Bridget, ulterioriermete torchiata dall'agente Machado anche per il fatto che, proprio ora, ha deciso di parlare di Bridget con i due uomini, fa ascoltare all'agente un messaggio lasciatole da Bridget nel quale le dice di essersene andata. La donna, infatti, prima di andare all'interrogatorio, si era mandata il messaggio da un altro telefono. Finito l'interrogatorio, Bridget scopre della scomparsa di Malcolm il quale, intanto, \u00e8 riuscito a fuggire e a depistare gli uomini di Macawi.Preoccupata per Gemma, Bridget decide di chiedere aiuto a Charlie che, oltre a essere suo amico/sponsor, \u00e8 anche un ex agente. Dopo qualche titubanza, l'uomo decide di accettare e di aiutare la donna la quale, non dando molte informazioni, d\u00e0 direttive ben precise all'amico.La sera, \u00e8 il momento di andare alla festa di inaugurazione organizzata da Gemma e, tra i flash dei giornalisti in cerca di scoop, Henry riesce ad andarsene quando Bridget, tra la gente, riconosce Malcolm e, alla sua vista, ha uno svenimento.Intanto Andrew, dopo aver ricevuto una chiamata dal professor Carpenter, accorre da Juliet che, per non far guidare la sua amica ubriaca, nonostante non avesse la patente, ha guidato lei la macchina, finendo con il fare un incidente. Su tutte le furie, Andrew decide di punire la ragazza togliendole ogni forma di denaro. Sistemata la figlia, Andrew corre in ospedale da Bridget, portata l\u00ec dallo stesso Malcolm. In ospelale, per accertamenti, decidono di fare un'ecografia per sincerarsi della salute del feto.Intanto Charlie, come da istruzioni di Bridget, \u00e8 arrivato all'aeroporto dove trova la macchina di Gemma e, aprendola, vi trova del sangue. Ripulito il tutto, l'uomo fa una chiamata, alla vera Shioban. Mentre Charlie racconta i dettagli degli ultimi avvenimenti a Shioban, in un flashback si vede come, quella sera, fu lui ad aggredire Gemma. Shioban, sinceratosi che tutto sta procedendo per il meglio, chiude la conversazione con l'alleato.\nMaybe We Can Get a Dog Instead.\nTrama.\nL'ecografia fatta in ospedale risolve il problema della gravidanza di Bridget la quale, a questo punto, inscena un aborto spontaneo. Dopo la perdita del bambino per\u00f2, tra Andrew e Bridget torna una forte tensione che ha ripercussioni anche sul lavoro di Andrew tanto da portarlo a licenziare un suo vecchio collega. Al suo posto, Andrew assume Tyler, occupato a Parigi con Cora (la vera Shioban) che, per l'occasione, torna a New York per incontrare di persona il capo.Bridget, intanto, incontra nuovamente Malcolm il quale omette i dettagli della detenzione sotto Macawi. L'indomani per\u00f2, Bridget d\u00e0 un nuovo appuntamento all'uomo durante il quale per\u00f2, \u00e8 costretta dall'agente Machado a indossare un microfono. Solo dopo, la donna scoprir\u00e0 la realt\u00e0 dei fatti ma, nel tentativo di aiutare l'amico, fallir\u00e0 a causa dei suoi problemi personali. Oltre al problema Malcolm intanto, Bridget deve affrontare anche le accuse di Henry dovute all'aborto e, ancora, alla situazione in famiglia. Per cercare di rimediare almeno al rapporto con Andrew, Bridget si reca alla cena di lavoro da lui organizzata durante la quale, Tyler rimane sconvolto nel vederla, scambiandola per la sua Cora. Arrabbiato con lei, Tyler chiama Cora per lasciarla, facendo cos\u00ec capire alla vera Shioban che il suo capo \u00e8 proprio suo marito.Rientrando in casa, Bridget e Andrew trovano sotto casa ad aspettarli Malcolm che, in cerca di aiuto, trova pronti i due a non lasciarlo solo, tanto che, dopo la notte passata al sicuro con loro, Bridget decide di presentare Malcolm a Charlie.Intanto, anche Juliet cerca di superare la perdita del bambino e si avvicina molto al professor Carpenter il quale, costretto da qualcosa che li lega, cambia classe alla ragazza che, non dandosi per vinta, entra in un gruppo da lui gestito.\nShut Up and Eat Your Bologna.\nTrama.\nLe cose tra Bridget e Andrew vanno sempre meglio tanto che Malcolm cerca di far tornare l'amica con i piedi per terra e non farle perdere di vista l'obiettivo: scoprire chi e perch\u00e9 voleva uccidere sua sorella. Cos\u00ec, Bridget decide di riprendere le ricerche che, questa volta, la conducono dalla psicologa di Shioban. Chiamando per un appuntamento, Bridget si presenta da lei dove, con sorpresa, scopre che sua sorella prendeva degli antidepressivi non per depressione bens\u00ec per paranoia.Intanto, Andrew ha qualche screzio sul lavoro con Olivia la quale vorrebbe sfruttare Henry per arrivare a suo suocero, facoltoso uomo che porterebbe alle stelle la reputazione della loro societ\u00e0. L'uomo per\u00f2, parlando poi anche con Bridget, la quale si \u00e8 resa conto di essersi innamorata di lui, conferma a Olivia di non volere tra i suoi clienti, il suocero dell'amico.Charlie, lasciato Malcolm a casa sua, si reca in un'altra casa dove, nello scantinato, tiene Gemma. Chiamando poi la vera Shioban, l'uomo la informa che ha di nuovo la pistola che, sei mesi prima, un poliziotto da lui ingaggiato le aveva dato.Malcolm intanto, comincia a dubitare dell'uomo e, scovando una chiave di un armadietto, vi ci trova una lettera indirizzata a un certo John.Bridget, per capire cosa impaurisse sua sorella, si reca in chiesa dove, nella canonica, e con sorpresa, trova Charlie a bere e, scoperto che si chiama John, conferma i dubbi di Malcolm che, ora, vuole scoprire che cosa si nasconde nell'altro appartamento. Cos\u00ec, mentre Bridget attira Charlie in un bar, Malcolm va nell'altro appartamento dove sta per trovare Gemma quando, purtroppo, Bridget lo chiama per informarlo che l'uomo sta tornando a casa.Charlie, lasciata Bridget, chiama la vera Shioban per informarla che sua sorella dubita di lui.\nThat's What You Get for Trying to Kill Me.\nTrama.\nBridget \u00e8 preoccupata per Malcom ma, sentendo la voce dell'amico che, non solo \u00e8 riuscito a uscire dall'appartamento ma \u00e8 riuscito anche a prendere il cellulare, la rincuora molto. Nello stesso istante, Charlie si sente braccato e ne parla con Shioban che, intanto, sta escogitando un nuovo piano per controllare la storia con Tyler a Parigi e tenere a freno gli impulsi di Charlie che, stanco, vuole fare di testa sua.La mattina seguente, \u00e8 il giorno del sesto anniversario di Shioban e Andrew e l'uomo ha pianificato tutta la giornata ancora pi\u00f9 motivato dal \"ti amo\" che, dopo tanto, si sono ridetti. L'atmosfera viene per\u00f2 scossa da Malcolm che informa Bridget che, il cellulare (trovato in casa di John/Charlie), non \u00e8 di Charlie bens\u00ec di Gemma. Capendo quindi che dietro il rapimento c'\u00e8 l'uomo, Bridget corre da Henry il quale per\u00f2, non le crede, mentre Malcolm convince gli agenti a ispezionare casa di Charlie il quale per\u00f2, ha ben nascosto e sistemato tutto. Insospettiti dalla vicenda, i poliziotti si recano nuovamente da Malcolm che viene portato in questura per un nuovo interrogatorio.Intanto, Charlie avendo capito tutto, va da Andrew dove, rimasto solo con Bridget, la minaccia chiedendole un riscatto per Gemma. Uscendo dal palazzo, l'uomo incrocia Henry che, per\u00f2, non riesce a seguirlo. Scossa pi\u00f9 che mai, Bridget torna a casa per racimolare i soldi per pagare l'uomo quando Andrew, rientrando, capisce che qualcosa non va e, scoperto tutto, decide di aiutarla dandole per la caparra l'anello che aveva comprato per lei. Arrivati sul luogo dell'appuntamento per\u00f2, qualcosa va storto: Charlie infatti, ha visto fuori dalla stazione, dei poliziotti e, dopo aver sparato a Gemma, se ne va lasciando soli Bridget e Andrew che si trovano faccia a faccia con gli agenti.Scappato dalla stazione, Charlie si nasconde al suo posto segreto quando, aprendo il cofano viene colpito da Gemma, ancora viva. Dopo una lotta tra i due, che culmina nel momento in cui Charlie confessa alla donna che il mandante di tutto \u00e8 la vera Shioban, ancora viva, l'uomo uccide Gemma. Poco dopo, mentre sta nascondendo il corpo, Charlie viene sorpreso dalla vera Shioban che, stanca di lui, lo uccide.Intanto, tornato nel Wyoming, Machado si trova di fronte l'omicidio della sua informatrice e, indagando al caso, si confessa con un suo collega informandolo che, nella sua squadra c'\u00e8 una talpa. Attirato con l'inganno in un luogo isolato, lo stesso agente prova a uccidere Machado che, per\u00f2, si era fatto scortare.A scuola, Juliet \u00e8 sempre pi\u00f9 presa dal professor Carpenter tanto da avvicinarsi a lui con la scusa della raccolta differenziata. L'uomo per\u00f2, capendo che la ragazza sta cercando di flirtare con lui, rimane solo nella stanza per chiarire i fatti. La sera, in lacrime, Juliet confessa a una sua amica che il professore l'ha violentata.Ignari dei problemi della figlia, Andrew e Bridget sono con Malcolm sulla loro terrazza quando, mentre Shioban vaga tranquilla per New York, la polizia li informa di aver ritrovato i corpi di Charlie e Gemma.\nIt Just Got Normal.\nTrama.\nShioban \u00e8 in piedi dietro a Bridget che, sotto la doccia, non percepisce la presenza della sorella.2 GIORNI PRIMA: dopo aver ucciso Charlie, Shioban torna in citt\u00e0 dove, grazie anche all'aiuto di Tyler, vuole impossessarsi di alcuni documenti di Andrew. Come prima cosa per\u00f2, tra i suoi impegni c'\u00e8 Henry: la donna, infatti, innamorata ancora di quello che era il suo amante, vorrebbe chiarire con lui il quale, dopo un'iniziale esitazione, acconsente a dedicarle un po' del suo tempo.Intanto Bridget, dopo aver aiutato Malcolm e Andrew allo stesso tempo per un lavoro, facendoli collaborare, decide di impiegare il suo tempo con Greer, moglie di Jeff (amico di Andrew) per un'asta di beneficenza per la scuola di Juliet e, soprattutto, per capire cosa fosse successo di tanto grave tra lei e sua sorella.Juliet intanto, mantiene ancora in piedi la farsa dell'abuso sessuale subito da parte del professor Carpenter.Henri, dal canto suo, non arrendendosi alla morte della moglie, parla con Machado il quale, a sua volta, vuole capire quale sia la verit\u00e0 e cosa c'entri in tutti ci\u00f2 Bridget.Shioban intanto, riesce a intrufolarsi in casa sua dove, evitando di farsi vedere sia da Andrew sia da sua sorella, riesce a prendere i documenti che le servivano ma, gelosa del rapporto che si \u00e8 instaurato tra Bridget e il suo Andrew, dopo averla spiata dalla doccia, le ruba l'anello che Andrew le ha regalato. Nel mentre per\u00f2, non \u00e8 riuscita a presentarsi all'appuntamento con Henri.La sera, \u00e8 il grande momento dell'asta: tutto sembra andare per il meglio quando per\u00f2, Henri, stanco delle prese in giro di Shioban, si presenta da lei facendole una scenata, che non sfugge allo sguardo di Greer. Rimaste sole, la donna confessa a Bridget di averla odiata per la sua relazione con Henri e, grazie alle sue parole, Bridget riesce a collegare il messaggio di Charlie delle peonie a un hotel.Juliet intanto, evita la festa ma, costretta dal padre, si mostra al party e, per alleviare il peso della serata, finisce per ubriacarsi e per fare una scenata proprio al professor Carpenter. Bridget, preoccupata per la figliastra, parla con lei e, messa al corrente dell'abuso sessuale, fa una scenata al professore mandandolo via. Ora, la ragazza, \u00e8 ancora pi\u00f9 furiosa perch\u00e9 tutti sanno quanto successo tra lei e il professore.Mentre Henri \u00e8 a sporgere denuncia, Bridget controlla l'hotel peonia, scoprendo che non solo ha una sede a Boston, ma anche a Parigi.Shioban intanto, si \u00e8 presentata Henri e, chiedendogli scusa per quanto successo e confessandogli il suo amore, non sa ora come rispondere alle domande dell'uomo riguardo alla sua identit\u00e0.Machado scopre che Charlie, negli Hamptons, non aveva un appuntamento con Bridgette, bens\u00ec con Shioban.\nWhat Are You Doing Here, Ho-Bag?\nTrama.\nDopo la vicenda con il professor Carpenter, Juliet decide di chiamare sua madre Catherine per avere il suo sostegno.Intanto Bridget continua a fare le sue ricerche riguardo a sua sorella che la portano verso strade sempre pi\u00f9 inaspettate: Bridget infatti, entrata in contatto con l'Hotel Peonia di Parigi, scopre che qui sua sorella ha usato lo pseudonimo di Cora Farell e che, inoltre, non era sola bens\u00ec con Tyler Bennet, capendo cos\u00ec il perch\u00e9 di quella scenata durante il loro primo incontro. Chiamandolo, l'uomo da un nome alla donna, \"Solomon\", convinto di parlare con Shioban.Shioban intanto, vende l'anello di sua sorella per ricavare dei soldi per un documento falso con il quale partire per Parigi. Le cose per\u00f2 non vanno come previsto in quanto Henri, sospettoso nei suoi riguardi, la segue per poi consegnarla a Machado, convinto che in realt\u00e0 sia Bridget. I riscontri fatti da Machado per\u00f2, risulteranno non compatibili cos\u00ec da scagionare ulteriormente Shioban.Andrew nello sporgere denuncia contro il professor Carpenter viene bloccato da un video fatto dalla sorveglianza interna della scuola dove si vede chiaramente che fu Juliet a provarci con il professore. Alla vista di quel video, Catherine urla contro la figlia perdendo cos\u00ec tutta la sua fiducia in lei e, dopo un'ulteriore scenata, Andrew si trova costretto a cacciarla.Bridget intanto, scopre che \"Solomon\" \u00e8 un anagramma riuscendo cos\u00ec a identificare il reale nome e, scoprendo ancora, che nel periodo della sua udienza contro Macawi Shioban era nel Wyoming.Tessa va a trovare Juliet e le dice che anche lei \u00e8 stata violentatatd dal professor Carpenter. Machado intanto, prova a far leva su Jimmy Kemper il quale per\u00f2, dopo aver fornito una falsa testimonianza riguardo agli omicidi imputati a Macawi, chiede proprio a quest'ultimo di aiutarlo a uscire dalla prigione in cambio di Bridget Kelly.Shioban, stanca di dover mentire a Henri, lo mette di fronte alla realt\u00e0: dopo avergli mostrato sua sorella, gli confessa tutto e anche di essere ancora incinta del loro bambino.\nIt's Easy to Cry When This Much Cash Is Involved.\nTrama.\nCon l'aiuto di Solomon, Bridget ripercorre la strada di Shioban che la riportano al giorno in cui si incontrarono. Durante le tappe, Bridget scopre che la sorella aveva uno studio segreto dove trova una strana chiave e, girando nella stanza, non si accorge che nascosta dietro a una porta c'\u00e8 proprio sua sorella. Continuando con i luoghi visitati da Shioban, Bridget arriva a una caffetteria dove scopre che, nonostante le sue parole, Shioban non l'aveva perdonata. Sconvolta, continua a farsi portare da Solomon nei luoghi di Shioban che, con sorpresa, scopre la passione della sorella per il tiro al poligono: qui Bridget scopre che Shioban era amica di John Delario, cosa che le fa pensare di avere ancora qualcuno che vuole ucciderla.Shioban intanto, racconta la sua versione dei fatti a Henri rigirandogli tutta la realt\u00e0, anche quando l'uomo scopre l'esistenza di Tyler. A sua volta, Shioban racconta a Tyler che Henri \u00e8 suo fratello, per poter continuare ad averlo dalla sua parte.Henri intanto, ricattato da Olivia, \u00e8 costretto a organizzare un incontro tra suo suocero Tim e la donna alla fine del quale, Tim si decider\u00e0 a investire nell'azienda di Andrew.Il processo contro il professor Carpenter ha inizio e tutto va per il meglio fino a quanto Tessa confessa a Juliet di aver inventato tutto. Facendo cadere tutte le accuse, il professor Carpenter chiede allora un risarcimento per diffamazione che, Andrew, dopo aver parlato con Bridget, decide di accettare. Finita tutta la storia, Juliet festeggia con Tessa in una camera d'albergo quando arriva anche il professor Carpenter: i tre erano d'accordo sin dall'inizio per truffare Andrew e rubargli parecchi soldi.Shioban, volendo riprendere la chiave presa da Bridget, torna a casa sua dove incontra Andrew il quale nota una differenza nella donna, che svanir\u00e0 subito dopo quando incontrer\u00e0 Bridget. Quest'ultima, preoccupata per la sua incolumit\u00e0, assume Solomon come sua guardia del corpo e, insieme, scoprono che nello studio una donna la stava spiando.Tyler a Parigi, fa una strana chiamata per denunciare delle incongruenze nella sua azienda.In una stanza d'albero, Shioban si incontra con Henri al quale racconta il suo piano per divorziare da Andrew senza perdere alcun soldo. L'uomo di contro, le confessa di aver fatto investire suo suocero nell'azienda di suo marito. Sconvolta, la donna fa ascoltare un audio all'uomo che, come lei, ne rimane scioccato.\nWhores Don't Make That Much.\nTrama.\nBridget torna nell'ufficio della sorella insieme a Malcolm ma qui, una volta messo al corrente di tutto, i due trovano l'ufficio completamente deserto.Tessa arriva a scuola con un'auto nuova e Juliet, preoccupata per il comportamento della ragazza, chiede aiuto al professor Carpenter che, tranquillizzandola, le dice che ci penser\u00e0 lui.Intanto, Andrew incontra Catherine la quale, vista la situazione della figlia, chiede all'ex marito di portare con s\u00e9 la figlia a Miami ma Andrew, turbato dalla richiesta, nega l'affidamento alla donna. Shivette, inizialmente d'accordo con Andrew, rivivendo in alcuni flashback la morte di Sean causata da un incidente in macchina mentre lei e il piccolo erano con Dylan (il padre del bambino), di nascosto da Shioban, capisce che non \u00e8 la pi\u00f9 affidabile delle madri e cos\u00ec, consiglia ad Andrew di mandare sua figlia con la vera madre.Continuando intanto le ricerche riguardo ai vari indizi sulla vita di Shioban, Bridget arriva all'indirizzo trovando su un post-it nell'ufficio e scopre che appartiene alla nonna di Sean. L'indomani, a casa, Shivette riceve la visita di Dylan il quale, su tutte le furie, le dice di stare lontana da sua madre e, di risposta, tra un misto di emozioni di Bridget e Shioban, la donna lo caccia malamente. La sera per\u00f2, solo grazie a Malcolm Bridget evita di fare stupidaggini a casa dell'uomo, ora felicemente sposato e con una figlia.Nel frattempo, Juliet ha scoperto che Tessa \u00e8 stata ferocemente aggredita e ora si trova in coma farmacologico. Sconvolta, la ragazza rimane terrorizzata quando scopre che tutti i soldi, nascosti da Tessa sotto al letto, sono spariti: solo lei e il professor Carpenter sapevano del suo nascondiglio. A casa, sentendo la figlia in lacrime, Andrew capisce che Juliet sarebbe anche ben disposta a cambiare aria per un po' ma, appoggiato da Bridget, decide di non lasciar vincere cos\u00ec facilmente la sua ex moglie.Intanto, spinto da Shioban, Henry ritira tutti i soldi depositati nella societ\u00e0 di Andrew dove conosce anche Malcolm. Una volta informata Shioban della cosa, la donna gli ordina di tenere d'occhio Malcolm che, inizialmente, rifiuta di aiutarlo con un problema al computer ma quando vede il portachiavi che gli aveva descritto Brdget sulle chiavi di Henri, decide di assecondarlo per approfondire la cosa.Il giorno seguente, Juliet incontra il professor Carpenter per informarlo che lei sa che \u00e8 stato lui ad aggredire Tessa, nonostante lui neghi fermamente. Sconvolta poi, Juliet chiama il mandante di tutto il piano.Bridget, parlando al telefono con Malcolm, gli confessa di volere che tutti la conoscano per Bridget, per la sua vera identit\u00e0 e che, prima o poi, vorr\u00e0 dire ai suoi cari la verit\u00e0.Intanto, in lacrime, Juliet \u00e8 al parco a parlare con il mandante della truffa riguardo alla sua paura per un possibile fallimento e, soprattutto, per la paura che prima o poi qualcuno scopra tutto. In quel momento si siede accanto a lei proprio chi si nasconde dietro a tutto: \u00e8 sua madre Catherine.\nP.S. You're An Idiot.\nTrama.\nShioban \u00e8 tornata a Parigi dove, dopo la visita dal dottore, non solo scopre di aspettare due gemelli ma scopre anche che i figli sono di Andrew. Scioccata, non riesce a dire la verit\u00e0 a Henry, entusiasta per la notizia.Intanto, Andrew chiede a Bridget di sposarlo nuovamente e la donna, felice, accetta la proposta. L'indomani, la coppia riceve la benedizione di Juliet che accetta anche di essere la damigella d'onore di Bridget. Vista la situazione, e le minacce di Carpenter, Juliet torna a confidarsi con la madre che, infuriata, va a parlare con il professore: una volta faccia a faccia per\u00f2, i due si baciano. Catherine e Carpenter infatti, erano d'accordo sin dall'inizio ma la donna ora, vuole che l'uomo stia alla larga da sua figlia. Quando per\u00f2 Juliet scrive alla madre di voler raccontare tutto a suo padre, la donna spinta da Carpenter, decide di scappare. Rinchiusi in un motel per\u00f2, la donna mentre il professore \u00e8 sotto la doccia, ruba i soldi e, minacciando l'uomo con un video, lo lascia solo e senza soldi. Dopo aver pagato l'uomo da lei ingaggiato per minacciare Tessa, la donna torna da Juliet che, ignara di tutto, si lascia rincuorare.Intanto, Malcolm scopre qualche irregolarit\u00e0 nei conti della societ\u00e0 di Andrew e, dopo aver informato anche Bridget della cosa, continua le sue ricerche anche su Olivia che, per\u00f2, lo licenzia dopo averlo trovato a rubare dei documenti dal computer. Nonostante ci\u00f2, aiutato anche da Henri, Malcolm riesce a scoprire che la societ\u00e0 utilizza lo \"schema Ponzi\" per truffare il rendimento.I preparativi per il matrimonio prendono piede ma Bridget, rendendosi conto di voler sposare Andrew con la sua vera identit\u00e0, riesce a prendere tempo, prendendo anche come spunto una scatola che Henri, sotto ordine di Shioban le ha consegnato, con all'interno vari documenti che avvalorano la teoria di frode sua e di Malcolm contro Olivia. Cos\u00ec, per chiarire meglio i suoi sentimenti ad Andrew, Bridget gli chiede si pi\u00f9 tempo per un bel matrimonio ma gli confessa anche della frode Ponzi di Olivia. In risposta, Andrew confessa alla donna di sapere della manovra ma che, dietro tutto, non c'\u00e8 Olivia bens\u00ec lui stesso.\nYou're Way Too Pretty to Go to Jail.\nTrama.\nA Parigi, Shioban incontra Tyler il quale, dopo averle consegnato dei documenti che incastrerebbero definitivamente Andrew, decide di denunciare i fatti per assicurare un futuro alla loro nuova futura famiglia.A Manhattan, Bridget reagisce molto male dopo aver scoperto che Andrew ha architettato la truffa Ponzi e che, anche in precedenza, sua sorella aveva scoperto qualcosa e, delusa, ne parla con Malcolm il quale, preoccupato per l'amica, ha paura che ora Andrew possa ucciderla e, come ultima speranza, si rivolge a Henri. L'uomo, di contro, avverte subito Shioban che Malcolm sta cominciando a fare troppe domande e cos\u00ec, per calmare le cose, Shioban si finge Bridget per telefono e chiude ogni tipo di relazione con lui.Andrew, confida a Olivia di aver raccontato tutto a Shioban riguardo ai loro movimenti e alla donna, preoccupata svela al collega che Tyler da Parigi \u00e8 la talpa che sta per far crollare il loro impero. Andrew decide cos\u00ec di far tornare a New York l'uomo e, proprio in quel momento, Bridget ascolta la loro conversazione cominciando cos\u00ec a pensare che forse Malcolm ha ragione a temere per la sua incolumit\u00e0. Cos\u00ec, preoccupata per s\u00e9, Bridget decide di andarsene per un po' via da casa.Tyler \u00e8 intanto tornato a New York e Bridget vorrebbe parlargli per capire meglio cosa stia succedendo ma, la donna, viene bloccata da Henry, sotto ordini di Shioban. Tyler cos\u00ec riesce a ottenere l'immunit\u00e0 da parte della Commissione di controllo ma, dopo aver parlato con Olivia che lo licenza, disperato chiama Shioban la quale per\u00f2 non sa come fare per aiutarlo. Prima di andarsene, Tyler riceve la visita di qualcuno in hotel e, quando Bridget riesce a salire in camera sua, trova l'uomo morto.Machado intanto, riprende il caso di Macawi lavorando per\u00f2 a servizio di un altro agente il quale decide di togliere Bridget tra i testimoni chiave dell'omicidio di Shaylene Briggs di cui all'epoca, l'agente si innamor\u00f2. Convinto che Bridget sia un elemento chiave per il caso, Machado riceve la chiamata di Malcolm il quale, preoccupato per l'amica, decide di testimoniare contro Macawi riguardo al suo rapimento.\nWhat We Have is Worth the Pain.\nTrama.\nL'agente Machado si reca a New York per raccogliere la testimonianza di Malcolm, ignaro del fatto che l'uomo sembra come svanito nel nulla. Allo stesso modo, anche Bridget \u00e8 preoccupata per la scomparsa dell'amico e, in parallelo con Machado, comincia a indagare insieme a Solomon. Insieme, i due risalgono ai filmati dell'albergo dove alloggiava l'amico e, riuscendo a prenderli prima di chiunque altro, i due scoprono che l'ultima persona ad aver visto Malcolm \u00e8 stata Andrew. Impaurita, Bridget confessa a Solomon di aver paura che Andrew possa ucciderla e l'uomo, di contro, le confessa di aver capito da tempo che, in realt\u00e0, lei non sia Shioban bens\u00ec sua sorella ma che, nonostante questo, continuer\u00e0 ad aiutarla.Machado dal canto suo, chiede di vedere proprio Olivia e Andrew che, preoccupato, tenta invano di recuperare i filmati, gi\u00e0 in possesso di Bridget.Intanto, Shioban torna a New York dove, dopo aver scoperto della morte di Tyler, racconta tutta la verit\u00e0 a Henry il quale, ora, capisce il perch\u00e9 di tutte le azioni della donna e decide di continuare a sostenerla e aiutarla.Juliette si reca all'albergo dalla madre dove incontra un ragazzo che le piace molto. Incontrando poi Tessa, la ragazza rimane scioccata quando l'amica riconosce quel ragazzo in colui che l'ha aggredita. Terrorizzata, Juliette corre dalla madre per fuggire ma, una volta nella sua stanza, capisce che in realt\u00e0 c'\u00e8 proprio lei dietro a tutto e, ancora pi\u00f9 impaurita, se ne va minacciando la madre.Bridget riceve un messaggio di Malcolm e, accompagnata da Solomon, si reca al loft, luogo dell'appuntamento. Una volta qui, Solomon la lascia sola e Bridget, con sorpresa, ha un incontro con Andrew. Impaurita, la donna si ricrede quando l'uomo le confessa ancora una volta il suo amore e quando, improvvisamente, qualcuno si muove dalle ombre del loft. Sentendo gli spari, Machado, giunto al loft, corre per controllare e trova Solomon intontito da una botta in testa, data lui dall'aggressore, e Bridget in lacrime con Andrew tra le braccia, ferito dal colpo sparato verso la donna: l'uomo infatti, si \u00e8 messo tra Bridget e il proiettile per proteggerla.\nThat Woman's Never Been a Victim Her Entire Life.\nTrama.\nDopo la sparatoria, l'agente Machado prova a inseguire l'aggressore che, per\u00f2, riesce a fuggire lasciando come unica traccia una carta dei tarocchi che, dopo varie ricerche, fa risalire l'agente a una lavanderia che per\u00f2, lo porta in un vicolo cieco.In ospedale intanto, Bridget \u00e8 con Juliet quando arriva anche Henry, chiamato dalla ragazza che, una volta sinceratosi delle condizioni di Andrew, salvo dopo l'operazione, torna a casa dove decide di lasciare Shioban non credendo pi\u00f9 a nessuna delle sue parole, convinto ancora di pi\u00f9 dall'amore visto nella famiglia di Shioban, portato dalla sorella.Svegliandosi, Andrew trova al suo fianco Bridget la quale, dopo averlo baciato e avergli detto che torner\u00e0 a casa, gli confessa che, gi\u00e0 mesi prima, aveva subito un'aggressione durante la quale uccise il suo aggressore. Parlando, i due convengono che, sicuramente, Olivia si cela dietro tutti i delitti che stanno colpendo la Martin-Charles. Aiutati da Solomon, i due ottengono un indizio che, per\u00f2, sembra non condurli a niente. Solo dopo, quando Juliet sparisce, in quanto non vuole trasferirsi a Miami con la madre, Bridget e Andrew capiscono cosa quei numeri indichino: sono l'indirizzo della scuola di Juliet.Grazie per\u00f2 a degli indizi osservati da Bridget durante la preparazione della valigia di Juliet, la donna capisce che, questa volta, Olivia \u00e8 innocente e che la ragazza \u00e8 fuggita di sua spontanea volont\u00e0. Ritrovata, Juliet riesce a confidarsi con la matrigna e a raccontarle tutto il piano che la madre aveva inscenato. Tornate a casa, Bridget vorrebbe raccontare tutto ad Andrew ma viene bloccata dalla presenza di Machado che li informa del ritrovamento del corpo del probabile aggressore di Andrew: un uomo di Macawi che, probabilmente, avendo scambiato la presunta Shioban per sua sorella, la vuole morta. Inoltre, Machado aggiunge che, con molta probabilit\u00e0, lo stesso aggressore abbia potuto uccidere Malcolm, i quali documenti sono stati ritrovati vicino al suo corpo.Intanto Shioban, decide di raccontare tutta la verit\u00e0 ad Andrew, fermata solo dal repentino intervento di Henry che, scusandosi con la donna, le racconta tutta la verit\u00e0 su Tyler: l'ha ucciso lui durante un litigio scaturito dalla richiesta di Henry di avere indietro la pennetta USB contenente le informazioni riguardo alla societ\u00e0 di Andrew. In tutta onest\u00e0, Henry informa la donna che ora, la pennetta l'ha consegnata a Tim, suo suocero, per convincerlo a ritirare i suoi soldi dalla Martin-Charles.Nel mentre qualcuno, sta tenendo d'occhio anche Catherine e Juliet.\nLet's Kill Bridget!\nTrama.\nHenry \u00e8 in commissariato accusato di omicidio.Bridget cade a terra vittima di un colpo che la uccide.2 GIORNI PRIMA: Dopo il ritrovamento del mandante di Bodoway, Machado decide di mettere sotto sorveglianza la famiglia di Andrew ma l'uomo, stanco e preoccupato, attacca duramente l'agente che non pu\u00f2 fare altro che andarsene e continuare le sue ricerche che, nuovamente, lo portano a controllare la lavanderia. Qui, osservando da lontano lo scambio di vestiti dopo la consegna di una carta dei tarocchi, Machado ferma l'uomo e, dopo averlo pestato ferocemente, capisce forse di aver esagerato. La cosa, arrivata ai suoi superiori, costa a Machado il ritiro della pistola e del distintivo.Intanto Bridget, confessa a Solomon di voler testimoniare per mettere fine a tutta questa storia, cos\u00ec come avrebbe dovuto fare tempo prima. Incontrando Machado, la donna continua a fingersi Shioban e, d'accordo con l'agente decide di inscenare la sua morte per fermare una volta per tutte le minacce di Bodoway. Intanto da lontano, Shioban osserva tutta la scena, immaginando un incontro faccia a faccia con sua sorella, durante il quale finisce per ucciderla.Andrew, visti i problemi finanziari, decide di vendere una delle sue case alla quale per\u00f2, Juliet \u00e8 molto legata. Per evitare la vendita a sconosciuti, Juliet chiede a Catherine di comprarla e la donna, per accontentare la figlia, entra in contatto con Tobias Schect, il principale acquirente, con il quale giunge a un accordo di 10milioni di dollari. Continuando il suo piano per\u00f2, Catherine informa Andrew di voler comprare la casa e, l'uomo, accetta l'offerta. L'indomani Catherine, dopo aver controllato che i fondi siano stati trasferiti sul conto di Andrew, si reca all'appuntamento con Tobias al quale per\u00f2, trova anche Andrew: l'uomo racconta all'ex moglie di come, d'accordo con Juliet che gli ha raccontato tutto, e con l'aiuto di Tobias, abbiano inscenato quel piano per riprendere i loro soldi e togliere, una volta per tutte, di mezzo la donna.Henry, dopo aver provato invano a contattare Tim, decide di andare direttamente da lui e l'uomo, dopo aver fatto raccontare al genero come sia entrato in possesso di quelle informazioni, lo tranquillizza dicendogli che far\u00e0 la cosa giusta. La sera, a casa, Henri riceve la visita della polizia che lo porta in commissariato con l'accusa di omicidio di Tyler informandolo che, la soffiata, \u00e8 stata fatta proprio da suo suocero.Bridget \u00e8 con Machado a inscenare la sua morte quando, veramente, arriva un sicario che vuole ucciderla. Riuscendo grazie a Machado a salvarsi, i due riescono ora a vedere chi sia l'uomo: si tratta dello stesso che, mesi prima, aveva provato a ucciderla. Terrorizzata, Bridget lo racconta a Machado il quale, capendo che l'uomo vuole Shioban morta, vuole ora sapere tutta la verit\u00e0, verit\u00e0 che forse Bridget non conosce.Il telefono dell'assassino suona e Machado risponde senza ricevere risposta: all'altro capo c'\u00e8 Catherine.\nIf You're Just An Evil Bitch Then Get Over It.\nTrama.\nDopo la sparatoria che l'ha vista coinvolta, Bridget avverte Andrew che, per\u00f2, non riesce ad andare da lei a causa di Catherine: la donna ha infatti tentato il suicidio. Ricoverata, i dottori comunicano ad Andrew che, a differenza di quanto accaduto in passato, questa volta Catherine ha realmente tentato il suicidio e che, una volta dimessa, avr\u00e0 bisogno di cure costanti. Cos\u00ec, per accontentare Juliet, Andrew, d'accordo con Shivette, accetta di tenere per qualche giorno a casa con loro Catherine, in attesa di un'infermiera in grado di seguirla 24 ore su 24.Intanto l'agente Machado risale all'identit\u00e0 del killer di Shioban e, tramite lui, conta di risalire al mandante. D'accordo con un suo collega, nonch\u00e9 amico, Machado entra in casa del killer dove trova foto di Andrew e, con sorpresa, un cadavere. Riferendo tutto a Shioban, la donna si trova costretta a raccontare tutta la verit\u00e0 all'agente, compreso il fatto che, quell'uomo trovato da Machado, fu lei a ucciderlo per difesa personale. Ignari del fatto che Catherine li stia ascoltando, i due proseguono la loro conversazione e l'agente informa Bridget che stanno analizzando delle impronte sulla foto ritrovata in casa del killer.Henri intanto, si vede sempre pi\u00f9 coinvolto nell'omicidio di Tyler in quanto, ora, anche la donna delle pulizie testimonia contro di lui. Per sistemare le cose, Shioban tenta di corrompere la donna che, per\u00f2, denuncia il fatto alla polizia che ora coinvolge anche Bridget la quale, parlando poi con Henri, capisce che l'uomo ha realmente ucciso Tyler. Intanto, su un altro fronte, Henri combatte la guerra contro suo suocero che, dopo avergli tolto i bambini, vuole fargliela pagare per il male fatto a sua figlia. Cos\u00ec, per andare ancora contro Henry, Tim riporta la chiavetta USB ad Andrew, salvando la sua societ\u00e0.Juliet esce di casa lasciando sua madre e Shioban insieme. Le due prendono un t\u00e8 quando, l'agente Machado, riceve i risultati delle analisi sulle impronte: il mandante del tentato omicidio di Shioban \u00e8 proprio Catherine. Preoccupato, Machado prova a chiamare Shioban che, per\u00f2, \u00e8 stata drogata da Catherine e non ha il telefono accanto. Alzandosi, Bridget cerca per sbaglio nella borsa di Catherine il suo telefono, trovando per\u00f2 il cellulare che qualcuno le ha rubato: in quell'istante la donna capisce che dietro tutto c'\u00e8 Catherine e, cadendo a terra, la donna glielo conferma, lasciandola l\u00ec tra un mare di pasticche che lei stessa le fa cadere addosso.\nIt's Called Improvising, Bitch!\nTrama.\nL'agente Machado sta correndo a casa Martin quando viene prelevato da due agenti federali e portato in questura dove, stanchi del suo comportamento, decidono di rimandarlo nel Wyoming.Catherine intanto, inscena alla perfezione il suicidio di Bridget (Shioban) quando per\u00f2, torna a casa Andrew. Riuscendo inizialmente a tenerlo lontano dalla vasca da bagno dove ha immerso Bridget (Shioban), Catherine non riesce a evitare che l'ex marito si accorga che qualcosa non va e, corso in bagno, l'uomo trova e salva Bridget (Shioban). A questo punto Catherine, si trova costretta a improvvisare e a minacciarli entrambi. La situazione degenera quando, sospettando di un commento della madre, Juliet torna a casa e trova la madre intenta a legare Andrew e Bridget (Shioban) con in mano una pistola. La ragazza prova a dissuaderla dal compiere un gesto troppo affrettato, ma la donna non si ferma. Pronta a uccidere Bridget (Shioban), Catherine si ferma solo quando riesce a sentire Olivia, riconosciuta anche da Andrew, e con una serie di flashback, la donna ricorda di come le due si siano innamorate e abbiano messo in atto tutto il piano. Mentre Catherine \u00e8 al telefono con Olivia (che nel frattempo ha deciso di lasciare la donna anche per come si \u00e8 evoluta la situazione), Bridget (Shioban) riesce a chiamare Machado il quale, ascoltando le parole sia di Bridget (Shioban), sia di Andrew, capisce che i due sono in pericolo.Intanto la vera Shioban, vista la preoccupazione di Henry riguardo al suo processo, decide di andare di nuovo dall'unica testimone e, minacciandola con dei passaporti falsi, riesce a farle cambiare idea quando per\u00f2, le donne vengono interrotte dall'arrivo del cliente della donna. Non sapendo cosa fare, la donna nasconde Shioban in un armadio. Quest'ultima da questa posizione osserva il sopraggiungere della morte della donna-testimone causata dall'assunzione di troppa droga. Riuscita a uscire da quella casa, Shioban corre in ospedale dove partorisce. Henry, saputo che la testimone \u00e8 morta, e felice per la nascita delle gemelle, decide di richiedere il test di paternit\u00e0, di nascosto da Shioban.Catherine riesce a contattare di nuovo Olivia la quale la convince ad andare da lei, sotto minaccia di Machado. Catherine per\u00f2, vuole uccidere Bridget (Shioban) la quale, per evitare troppi traumi a Juliet, decide di andare con lei. Arrivate a casa da Olivia, Catherine vedendo Machado prova a fuggire ma viene poi fermata. Arrestata, la donna fa una sfuriata a Bridget (Shioban) che, ascoltando quelle parole, rimane impietrita.\nI'm the Good Twin.\nTrama.\nManca poco alle nozze e Bridget \u00e8 decisa a dire tutta la verit\u00e0 ad Andrew e Juliet, nonostante Solomon le consigli di non farlo. L'intento di raccontare la verit\u00e0 alla famiglia, fallisce in quanto Bridget (Shioban) rimane colpita dalle promesse che Andrew le far\u00e0 all'altare e cos\u00ec, la donna, decide di rimandare le confessioni all'indomani, giorno della festa pre-viaggio.L'agente Machado intanto, \u00e8 stato riassunto dall'FBI, a patto che rimanga lontano dal caso Macawi.In citt\u00e0, Bridget (Shioban) riceve la visita di Jimmy Kepner che, evaso, vuole dei soldi da lei facendo scoprire alla donna che, mesi prima, la vera Shioban l'aveva assunto. Non potendo fare altro, Bridget (Shioban) lo paga ma, prima di scappare, Jimmy viene trovato da Macawi che lo uccide non prima di averlo informato di sapere che Bridget si nasconde a New York, ignaro dell'esistenza di una gemella.La vera Shioban legge la posta di Henry e scopre che l'uomo ha fatto il test di paternit\u00e0 che mostra che lui non \u00e8 il padre delle gemelle. Mentendogli per\u00f2, Shioban gli lascia credere che le gemelle siano sue, ignara del fatto che Henry sappia gi\u00e0 la verit\u00e0. Poco dopo, Henry mette al corrente del fatto Shioban e, arrabbiato, la caccia di casa dicendole di non amarla pi\u00f9.Il momento della festa \u00e8 arrivato e tutti stanno aspettando l'arrivo di Andrew che, fermato in ufficio da Tim Aborgast (suo nuovo capo), rientra su tutte le furie: Tim lo ha infatti informato della relazione tra la vera Shioban e Henry. Dopo aver urlato contro Bridget (Shioban) che il loro matrimonio \u00e8 finito, la festa viene sospesa. Rimasta sola, Bridget (Shioban) scopre che Jimmy \u00e8 stato ucciso e, impaurita, chiama subito Machado.Poco dopo, Bridget (Shioban) ha un confronto diretto con Andrew al quale decide di raccontare tutta le verit\u00e0: di risposta, Andrew deluso dal comportamento di Bridget, la manda via per poi andare a dare un pugno a Henry. Prima di andarsene, Bridget si reca da Juliet alla quale racconta tutta la verit\u00e0, ottenendo di contro la stessa reazione del padre.Non sapendo dove andare, la vera Shioban torna al suo appartamento per prendere i gioielli ma qui viene attaccata da Macawi che la crede Bridget. Poco dopo, la vera Bridget, al telefono con Solomon, rientra e riesce a salvare sua sorella Shioban (pensando quella in pericolo fosse Juliet) e a uccidere Macawi, grazie anche l'intervento di Machado, tornato proprio per lei.Fuggita, la vera Shioban torna in ospedale, ferma sull'idea di riprendersi indietro la sua vita.Bridget rimane sola con Solomon il quale la informa che in casa non potevano esserci n\u00e9 Andrew n\u00e9 Juliet, partiti per un viaggio e, ancora, le mostra un video nel quale si vede Shioban tre ore dopo il suo presunto suicidio. Scioccata, Bridget si reca da Henry presentandosi come s\u00e9 stessa e scoprendo che l'uomo sa gi\u00e0 tutto. Piena di domande, Bridget riesce a scoprire grazie a Henry, che sua sorella la vuole morta a causa di quanto fatto a suo figlio Sean."}
{"id": "3649612", "revid": "486946", "url": "https://it.wikipedia.org/wiki?curid=3649612", "title": "Le B\u0153uf sur le toit", "text": ""}
{"id": "3649615", "revid": "287204", "url": "https://it.wikipedia.org/wiki?curid=3649615", "title": "Luigi Giannini", "text": "Carriera.\n\"Bandiera\" del Novara, ha disputato con i piemontesi quindici campionati, nove in Serie B e sei in Serie C, intervallati da due stagioni (una in Serie B e una in Serie C) con il Bari e una in Serie C con il Verbania. Nel 1979 \u00e8 passato tra i dilettanti con l'Iris Borgoticino.\nIn carriera ha totalizzato complessivamente 229 presenze e 10 reti fra i cadetti."}
{"id": "3649618", "revid": "664499", "url": "https://it.wikipedia.org/wiki?curid=3649618", "title": "Pcdh19", "text": ""}
{"id": "3649621", "revid": "3115", "url": "https://it.wikipedia.org/wiki?curid=3649621", "title": "Luigi Giannettino", "text": "Combattente nella prima guerra mondiale.\nCon la partecipazione dell'Italia nel primo conflitto mondiale, a seguito della dichiarazione di guerra del 24 maggio 1915 contro l'Impero austro-ungarico, il palermitano Luigi Giannettino fu chiamato alle armi e arruolato nell'Esercito. Per la sua condizione di coniugato, padre di due figli, fu inizialmente assegnato al deposito del 76\u00ba Reggimento fanteria.\nNel luglio 1917, dopo le ingenti perdite subite dalle truppe italiane in due anni di combattimenti, fu inviato al fronte, in forza al 5\u00ba Reggimento della brigata \"Aosta\", schierato nella zona della Valsugana, nel Trentino sud-orientale.\nAlla fine di ottobre 1917, con la disfatta di Caporetto, le truppe italiane in rotta furono costrette ad una drammatica ritirata e a riposizionarsi dietro il fiume Piave. Anche Giannettino, con il suo reparto, fu coinvolto in quegli eventi e schierato sul fronte del Grappa. Nel dicembre del 1917, partecip\u00f2 con valore ai combattimenti contro le truppe austriache che si svolsero sul Colle della Berretta.\nIl 18 dicembre, perse la vita mentre cercava di aiutare alcuni commilitoni di un altro reparto che, sull'altura di C\u00e0 d'Anna sul Monte Grappa, rischiavano di essere aggirati dal nemico.\nPer il suo eroico comportamento, gli fu conferita, il 16 agosto 1918, la medaglia d'oro al valor militare alla memoria.\nRiconoscimenti.\nLuigi Giannettino \u00e8 ricordato a Palermo, sua citt\u00e0 natale, in una stele fatta erigere nel Giardino Inglese dall'Istituto del Nastro Azzurro, associazione dei decorati al valor militare, in onore dei caduti del capoluogo siciliano e della sua provincia. Una via cittadina, nei pressi dell'Universit\u00e0, \u00e8 dedicata al suo nome; nella stessa zona altri odonimi (via Toti, via Antonino Cascino, via Piave, via Montegrappa, ecc.) rammentano personaggi e luoghi legati alle vicende della \"grande guerra\".\nIl suo sacrificio \u00e8 ricordato, inoltre, in un monumento situato all'interno di Villa Bonanno in piazza della Vittoria. \nLa caserma di Trapani, prima sede del 60\u00ba Reggimento fanteria e oggi del 6\u00ba Reggimento bersaglieri, \u00e8 intitolata al suo nome."}
{"id": "3649630", "revid": "767487", "url": "https://it.wikipedia.org/wiki?curid=3649630", "title": "Pier Luigi Giani", "text": "Carriera.\nHa disputato otto campionati di Serie B con le maglie di , , SPAL e per complessive 243 presenze e 30 reti fra i cadetti.\nNella stagione 1974-1975 ha ottenuto con il Como la promozione in Serie A, iniziando la stagione successiva con i lariani, venendo poi ceduto ad ottobre all' senza riuscire ad esordire in massima serie."}
{"id": "3649631", "revid": "58420", "url": "https://it.wikipedia.org/wiki?curid=3649631", "title": "Trapiantatore a punta", "text": "Il trapiantatore a punta \u00e8 uno strumento utilizzato nel giardinaggio per trapiantare piante. Ha una forma generalmente cilindrica, di pochi centimetri di lunghezza, che termina con una punta metallica per facilitare la penetrazione nel terreno. In alcuni modelli il manico \u00e8 a forma di T per facilitare l'impugnatura."}
{"id": "3649632", "revid": "573567", "url": "https://it.wikipedia.org/wiki?curid=3649632", "title": "Transformers Prime", "text": ""}
{"id": "3649633", "revid": "287204", "url": "https://it.wikipedia.org/wiki?curid=3649633", "title": "Bianca Ghelber", "text": "Altre competizioni internazionali.\n2014\n2019"}
{"id": "3649634", "revid": "767487", "url": "https://it.wikipedia.org/wiki?curid=3649634", "title": "Musicanova (album)", "text": "Musicanova \u00e8 un album del gruppo italiano Musicanova pubblicato nel 1978."}
{"id": "3649635", "revid": "438678", "url": "https://it.wikipedia.org/wiki?curid=3649635", "title": "Overdrive", "text": ""}
{"id": "3649644", "revid": "287451", "url": "https://it.wikipedia.org/wiki?curid=3649644", "title": "Malipiero", "text": "Persone.\nMalipiero \u00e8 un cognome italiano che pu\u00f2 riferirsi a:"}
{"id": "3649645", "revid": "729019", "url": "https://it.wikipedia.org/wiki?curid=3649645", "title": "Air Force Island", "text": "Air Force Island \u00e8 un'isola della Regione di Qikiqtaaluk, Nunavut, Canada.\nGeografia.\nL'isola si trova nel Bacino di Foxe a circa 20\u00a0km dalla costa sud-ovest dell'Isola di Baffin e a 11\u00a0km dall'Isola del Principe Carlo.\nCon i suoi 1.720\u00a0km\u00b2 l'isola Air Force si pone al 226\u00ba posto tra le isole pi\u00f9 grandi del mondo ;molto bassa e piatta raggiunge un'altezza massima di 20 metri s.l.m. ed ha uno sviluppo costiero di 201\u00a0km.\nStoria.\nIl primo riferimento scritto riguardante l'esistenza dell'isola risale al 1948 da parte di un membro dell'Air Command di nome \"Albert-Ernest Tomkinson\" che l'ha sorvolata col suo Avro 683 Lancaster."}
{"id": "3649648", "revid": "287204", "url": "https://it.wikipedia.org/wiki?curid=3649648", "title": "Bernardino Fungai", "text": "Vita e opere.\nBernardino Fungai fu un pittore senese del tardo Quattrocento. Figlio di Niccol\u00f2 e di Battista di Tonio La sua arte \u00e8 da ascriversi al trapasso tra il gotico internazionale e il primo Rinascimento. Nel 1482 fu messo a bottega da Benvenuto di Giovanni. La sua opera si pu\u00f2 ascrivere a quella del primitivismo senese vicino a Matteo di Giovanni, il Sassetta, Giovanni di Paolo, Giacomo Pacchiarotti e Pietro di Francesco Orioli. La sua opera pi\u00f9 celebre sono gli affreschi per la cupola del Duomo di Siena dipinti attorno al 1490.\nNel 1484 \u00e8 stata ipotizzata una sua visita e soggiorno a Roma, in occasione dell'ascesa al soglio pontificio di Innocenzo VIII dove si pensa abbia lavorato insieme al Perugino e Antoniazzo Romano, dai quali fu influenzato o forse fu lui stesso ad influenzare.\nTornato a Siena nel 1487 realizz\u00f2 probabilmente qualche anno dopo la \"Madonna col Bambino\" per la Chiesa di San Francesco a Pienza (oggi conservata nel Museo diocesano). In occasione dell'entrata del re di Francia Carlo VIII, nel 1494, fu chiamato insieme ad altri pittori a dipingere drappelloni per i festeggiamenti tributatigli dalla citt\u00e0.\nFra i suoi allievi conosciuti ci furono Giacomo Pacchiarotti e Girolamo del Pacchia\nLe opere.\nLa maggior parte delle sue opere si trovano a Siena, distribuite fra varie chiese e nella Pinacoteca Nazionale di Siena.\nNella casa-santuario di Santa Caterina da Siena, precisamente nell'Oratorio della Cucina, sono esposte la \"stimmate di Santa Caterina tra i santi Girolamo e Domenico\" e \"Santa Caterina in gloria tra santi\", complesso dotato anche di una ricca predella con \"storie della vita della Santa\" (1495-1497)\nNella Basilica di San Clemente in Santa Maria dei Servi: \"Incoronazione della Vergine e Santi\" (1501)\nPer la Basilica di San Domenico dipinse la predella della \"Nativit\u00e0 di Ges\u00f9\" di Francesco di Giorgio Martini. Le cinque scene dipinte sono \"La Visione di Santa Caterina\", il \"Martirio di San Sebastiano\", la \"Strage degli Innocenti\", la \"Predica di San Domenico\" e la \"Maddalena nel deserto\"\nNella Chiesa e Convento di Santa Margherita in Castelvecchio, fece l'affresco del refettorio con l\"'Ultima Cena\".\nNella Chiesa di Santa Maria in Portico a Fontegiusta: L\"'Incoronazione della Vergine e i santi Sigismondo, Giovanni Battista, Rocco e Girolamo\", realizzati tra il 1508 e il 1512.\nPer il Convento di San Girolamo a Siena: l\"'Assunzione di Maria\"\nMolte delle sue tele sono conservate nella Pinacoteca Nazionale di Siena:\nSi rivel\u00f2 soprattutto nei dipinti a carattere narrativo, quali i fronti dei cassoni, dove offr\u00ec prova di una notevole ricchezza inventiva.\nLa sua pittura influenz\u00f2 grandi artisti come il Perugino, Luca Signorelli e il Pinturicchio.\nBernardino Fungai mor\u00ec a Siena nel 1516."}
{"id": "3649651", "revid": "404137", "url": "https://it.wikipedia.org/wiki?curid=3649651", "title": "Pierluigi Giani", "text": ""}
{"id": "3649664", "revid": "122597951", "url": "https://it.wikipedia.org/wiki?curid=3649664", "title": "Dar'ja Kli\u0161ina", "text": "Biografia.\nIl 26 giugno 2010 Kli\u0161ina ha realizzato un salto di 7.03 m, stabilendo il record juniores russo e la seconda miglior prestazione di tutti i tempi per la categoria juniores. Nonostante la sua posizione dominante nel salto in lungo nel 2010, Klishina non ha partecipato ai Campionati del mondo juniores di atletica leggera.\nNel 2016, unica atleta russa, ha partecipato alle Olimpiadi di Rio grazie ad un permesso speciale concesso dalla IAAF, che aveva squalificato l'intera squadra russa dalle gare di atletica. Il permesso era stato revocato il 13 agosto, ma due giorni dopo, alla vigilia della gara di salto in lungo, era stato accolto il ricorso dell'atleta, che ha poi terminato la competizione al nono posto."}
{"id": "3649673", "revid": "1048993", "url": "https://it.wikipedia.org/wiki?curid=3649673", "title": "Cari amici vicini e lontani", "text": "Cari amici vicini e lontani \u00e8 stato un programma televisivo italiano, dedicato al 60\u00ba anniversario della Radio Italiana, andato in onda in sei puntate dal 30 ottobre al 4 dicembre 1984 su Rai 1.\nIl titolo.\nIl titolo della trasmissione deriva dal saluto con cui Nunzio Filogamo apriva la trasmissione di dilettanti \"Il microfono \u00e8 vostro\": \"Cari amici vicini e lontani buonasera, buonasera ovunque voi siate\". Il saluto divenne ancor pi\u00f9 famoso quando Filogamo lo pronunci\u00f2 in apertura del secondo Festival di Sanremo.\nIl programma.\nIdeato da Aldo Claudio Zappal\u00e0, autori del programma erano Renzo Arbore assieme a Riccardo Pazzaglia, Aldo Zappal\u00e0, Francesco Macchia e Bruno Voglino.\nRenzo Arbore \u00e8 il goliardico ed elegante presentatore di questo variet\u00e0 all'insegna della nostalgia, dove viene ripercorsa con sincera passione la storia dell'avventura radiofonica italiana, grazie alla partecipazione dei suoi protagonisti, soprattutto artistici e musicali (da Nunzio Filogamo, a cui \u00e8 ispirato il titolo della trasmissione, a Pippo Barzizza, da Silvana Fioresi a Carla Boni, da Alberto Sordi a Corrado, da Ernesto Bonino a Claudio Villa, da Lelio Luttazzi a Gianni Boncompagni, Giancarlo Guardabassi e Mike Bongiorno).\nArbore si esibisce inoltre come clarinettista nell'orchestra dei \"Senza Vergogna\", che comprende, tra gli altri, Geg\u00e8 Telesforo, Stefano Palatresi, Massimo Catalano, Antonio Maiello e Marcello Cirillo.\nLa sigla del programma era eseguita dalle Gemelle Nete, ed era una rivisitazione del successo del Quartetto Cetra \"Un bacio a mezzanotte\", che le gemelle piemontesi cantavano accompagnate da Arbore e dai Senza Vergogna.\nIl programma rappresent\u00f2 il ritorno in televisione di Renzo Arbore dopo un periodo di assenza dagli schermi. Fu un successo incredibile, riuscendo a battere negli ascolti la programmazione di Canale 5.\nNell'estate del 2014, in occasione del 90\u00ba anniversario della Radio Italiana, le sei puntate sono state riproposte in seconda serata su Rai 1."}
{"id": "3649675", "revid": "599013", "url": "https://it.wikipedia.org/wiki?curid=3649675", "title": "Hilda Ramos", "text": ""}
{"id": "3649676", "revid": "322321", "url": "https://it.wikipedia.org/wiki?curid=3649676", "title": "Diocesi di Glennd\u00e1locha", "text": "La diocesi di Glennd\u00e1locha (in latino: \"Dioecesis Glendalacensis\") \u00e8 una sede soppressa e sede titolare della Chiesa cattolica.\nTerritorio.\nLa diocesi comprendeva parte dell'odierna contea di Wicklow, nell'Irlanda orientale.\nSede vescovile era l'abbazia di Glendalough.\nStoria.\nLa diocesi fu eretta nel VII secolo da san Keivin (\"Caoimh\u00edn\" in irlandese). Come tutte le antiche sedi irlandesi, anche Glennd\u00e1locha era una diocesi monastica, dove l'abate del monastero, non necessariamente ordinato vescovo, aveva la giurisdizione su Glennd\u00e1locha e i monasteri affiliati.\nCon il sinodo di Rathbreasail del 1111, la diocesi fu riformata sul modello delle \"ecclesiae episcopales\" del resto dell'Europa.\nCon il sinodo di Kells del 1152, essa divenne suffraganea di Dublino, contestualmente elevata al rango di sede metropolitana.\nIl 25 febbraio 1215 la diocesi di Glennd\u00e1locha fu unita all'arcidiocesi di Dublino.\nDal 1969 Glennd\u00e1locha \u00e8 annoverata tra le sedi vescovili titolari della Chiesa cattolica; la sede \u00e8 vacante dal 21 agosto 2021."}
{"id": "3649677", "revid": "599013", "url": "https://it.wikipedia.org/wiki?curid=3649677", "title": "Min Chunfeng", "text": ""}
{"id": "3649681", "revid": "767487", "url": "https://it.wikipedia.org/wiki?curid=3649681", "title": "Live 1963", "text": "Live 1963 \u00e8 un album live di musica jazz del Daevid Allen Trio, composto dallo stesso Daevid Allen alla chitarra, da Robert Wyatt alla batteria e da Hugh Hopper al basso. Compare inoltre, in qualit\u00e0 di ospite, Mike Ratledge alle tastiere.\n\u00c8 stato registrato, in maniera rudimentale, con un magnetofono monofonico durante uno dei pochi concerti tenuti dal gruppo, quello al famoso Marquee Club di Londra nel 1963.\nLa musica risente fortemente della grande passione che a quel tempo avevano per il jazz i quattro musicisti, con frequenti improvvisazioni e soluzioni sperimentali, ma subisce anche l'influenza del rock psichedelico, in particolar modo nei testi. L'evento vede alternarsi i brani che compongono l'album con la lettura di poesie beat da parte del leader Allen.\nIl tentativo di ritagliarsi un proprio spazio alternativo alla moda imperante di quegli anni, quella dei Beatles, viene esibito sia con la musica, estremamente sperimentale, sia con l'aspetto esteriore dei musicisti, che si presentano sul palco con i capelli lunghi e spettinati e gli abiti sgualciti.\nIl sound risulta piuttosto grezzo e, dato il grado di sperimentazione, di difficile ascolto, ma assume una particolare importanza come prima testimonianza di quella che sar\u00e0 la musica dei Soft Machine, la band che dar\u00e0 a questi stessi artisti la popolarit\u00e0 qualche anno pi\u00f9 tardi. In seguito verranno riproposti in altre opere di Allen e dei Soft alcuni dei brani dell'album, in particolare \"Frederique La Poisson Avec Frite Sur De Dos (Version: Tres Tres Rosbif)\", che comparir\u00e0 come \"Fred the Fish\" nel disco di Allen \"Banana Moon\". Il personaggio di cui parla la canzone, 'Fred il pesce', verr\u00e0 ripreso da Allen anche nella mitologia dei Gong, la band che former\u00e0 dopo essere uscito dai Soft Machine.\nL'esperimento di coniugare il jazz alla poetica beat non incontra il favore del pubblico, e qualche mese dopo il trio si scioglie. La registrazione verr\u00e0 pubblicata su CD solo nel 1993 dalla Voiceprint Records, con il numero di catalogo VP122CD. Allen, Wyatt e Ratledge si riuniranno nel 1966 per formare i Soft Machine con Kevin Ayers. Inizialmente Hopper partecipa a questa nuova avventura come compositore e road manager, per poi entrare nella formazione nel 1969, dopo l'uscita dalla band di Allen ed Ayers."}
{"id": "3649686", "revid": "183114", "url": "https://it.wikipedia.org/wiki?curid=3649686", "title": "Soluzione chimica", "text": ""}
{"id": "3649704", "revid": "287204", "url": "https://it.wikipedia.org/wiki?curid=3649704", "title": "Eugenio Bennato (album)", "text": "Eugenio Bennato \u00e8 un album del cantautore italiano Eugenio Bennato pubblicato nel 1983."}
{"id": "3649706", "revid": "767487", "url": "https://it.wikipedia.org/wiki?curid=3649706", "title": "Student Services", "text": "Student Services (\"Mes ch\u00e8res \u00e9tudes\") \u00e8 un film del 2010 scritto e diretto da Emmanuelle Bercot, tratto dall'omonimo romanzo di Mademoiselle Laura D., interpretato da D\u00e9borah Fran\u00e7ois.\nIn Francia \u00e8 stato trasmesso da Canal+ il 18 gennaio 2010 e distribuito in DVD dal 2 febbraio 2011, mentre in Italia \u00e8 stato distribuito nelle sale cinematografiche da Bolero Film a partire dal 26 agosto 2011.\nTrama.\nLaura \u00e8 una studentessa universitaria. I suoi studi procedono lontano da casa, e senza una borsa di studio, \u00e8 costretta ad un secondo lavoro (Call Center) per mantenersi. Tuttavia non basta, le spese aumentano, e non riesce ad arrivare a pagare neanche la mensa dell'universit\u00e0. Con il passare del tempo, \u00e8 costretta a trovare una soluzione, che ricadr\u00e0 suo malgrado in un lavoro \"da adulti\". Con una prima esperienza molto semplice e fruttuosa con Joe, decide di proseguire questo \"secondo lavoro\". Le esperienze della vita le insegneranno che per\u00f2 non sempre tutto \u00e8 rose e fiori, e l'inizio di una nuova relazione e nuove esperienze la porteranno a mutare, passer\u00e0 dal non voler neanche essere toccata, a cercare clienti per accontentare i suoi desideri materiali."}
{"id": "3649707", "revid": "135491", "url": "https://it.wikipedia.org/wiki?curid=3649707", "title": "Mes ch\u00e8res \u00e9tudes", "text": ""}
{"id": "3649737", "revid": "669126", "url": "https://it.wikipedia.org/wiki?curid=3649737", "title": "Napoli solo andata... Il mio lungo viaggio", "text": "Napoli solo andata... Il mio lungo viaggio \u00e8 il libro biografico scritto nel 2005 da Mario Merola con Geo Nocchetti. \nTrama.\nMario Merola racconta la propria vita: la nascita, la povert\u00e0, l'amore per la moglie Rosa e per la famiglia, i lavori pi\u00f9 svariati, il ritratto del fratello Michele, l'incisione della prima canzone, il successo prima regionale poi nazionale e mondiale, la musica, il teatro, il cinema, la televisione, le sceneggiate portate in tutto il mondo, le accuse, i vizi, l'amore per Napoli e per il pubblico, i ritratti di chi ha lavorato con lui, la malattia, l'esser stato alla Casa Bianca nel 1977 come rappresentante della Canzone classica napoletana, cosa pensano di lui i suoi colleghi da Massimo Ranieri a Enzo Cannavale da Ida Di Benedetto a Pippo Baudo.\nTanti aneddoti che hanno fatto del povero scaricatore di porto Mario Merola, il Re della sceneggiata napoletana conosciuto, amato e acclamato nel mondo.\nIl libro \u00e8 corredato da foto ed \u00e8 composto da 134 pagine."}
{"id": "3649745", "revid": "1714743", "url": "https://it.wikipedia.org/wiki?curid=3649745", "title": "Emma d'Altavilla", "text": "Origine.\nEra figlia del primo conte di Sicilia Ruggero il Normanno (ca. 1031 \u2013 22 giugno 1101) e della prima moglie Giuditta d'Evreux (-1076), figlia del conte Guglielmo d'\u00c9vreux e di Hadvise d'Enghien.Il padre Ruggiero I era figlio di Tancredi d'Altavilla e di Fresenda.\nBiografia.\nIl monaco benedettino di origine normanna, Goffredo Malaterra conferma che Emma era figlia di Ruggero e Giuditta (\"filiam eius\u2026Emmam\u2026de prima uxore Judicta\"); poi sostiene che Ruggero, quando Emma era ancora bambina, si accord\u00f2 per farla sposare con il re di Francia, Filippo I, promettendo una ricca dote; ma quando, Emma, si rec\u00f2 in Francia per incontrare il fidanzato si scopr\u00ec che Filippo si era gi\u00e0 sposato con Berta d'Olanda, per cui la dote fu rispedita in Sicilia, mentre suo cognato, il conte di N\u00eemes e futuro conte di Tolosa e Conte di Tripoli, Raimondo IV di Tolosa, si adoper\u00f2 per far maritare Emma con il conte di Clermont e futuro Conte d'Alvernia, Guglielmo. Il matrimonio fu celebrato nel 1087 o anche prima.Invece secondo lo storico francese, \u00c9tienne Baluze, il \"conte di Clarmont\" che aveva sposato Emma era il conte di Chiaramonte e non il conte d'Alvernia, mentre, secondo le \"Europ\u00e4ische Stammtafeln\", la moglie di Guglielmo era Emma, figlia di Guglielmo d'Evreux, la zia materna di Emma di Altavilla, anche se la cosa \u00e8 cronologicamente quasi impossibile.\nIl matrimonio con Guglielmo VI non dur\u00f2 molto; dopo aver dato due figli a Guglielmo Emma fu ripudiata e, tornata in Sicilia, si spos\u00f2 in seconde nozze con Rodolfo Maccabeo, conte di Montescaglioso; in una donazione di Rodolfo Maccabeo del maggio 1099 Emma risulta essere gi\u00e0 moglie del conte di Montescaglioso. Nelle numerose donazioni fatte da Emma dopo la morte del marito Rodolfo, viene citata come contessa figlia del conte Ruggero (\"Emma comitisse comitis Rogerii fili\u00e6\"). L'ultima donazione in cui Emma \u00e8 citata \u00e8 datata agosto 1119.\nDopo la morte del marito Rodolfo, Emma aiut\u00f2 il figlio, Ruggero Maccabeo, nel governo della contea fino a quando suo fratellastro, il conte Ruggero II di Sicilia, invase il territorio, probabilmente dopo la morte del figlio, Ruggero Maccabeo, ultimo conte di Montescaglioso.\nEmma probabilmente mor\u00ec dopo l'agosto 1119 (ultima data in cui viene citata in un documento), e prima o nel 1124 quando il Gran Conte di Sicilia Ruggero II and\u00f2 a Montescaglioso e si impossess\u00f2 dell'eredit\u00e0 della defunta sorellastra \nNel 1133, il fratellastro, divenuto re di Sicilia, fece una donazione in suffragio della sua anima.\nFigli.\nEmma diede al primo marito, Guglielmo due figli:\ne anche al secondo marito, Rodolfo Maccabeo diede due (forse tre) figli:"}
{"id": "3649757", "revid": "729019", "url": "https://it.wikipedia.org/wiki?curid=3649757", "title": "Aeroporto internazionale di Phu Quoc", "text": "L'aeroporto internazionale di Ph\u00fa Qu\u1ed1c (in vietnamita: \"S\u00e2n bay Qu\u1ed1c t\u1ebf Ph\u00fa Qu\u1ed1c\") (ICAO: VVPQ - IATA: PQC) \u00e8 un moderno aeroporto vietnamita situato sull'isola meridionale di Ph\u00fa Qu\u1ed1c, nella provincia di Kien Giangla e nelle vicinanze della citt\u00e0 di D\u01b0\u01a1ng \u0110\u00f4ng a circa 10 chilometri a nord-est di Ho Chi Minh. \u00c8 stato completato nel mese di novembre del 2012 e inaugurato il 2 dicembre 2012. L'aeroporto serve principalmente i turisti diretti verso le spiagge dell'isola.\nPu\u00f2 servire 2,6 milioni di passeggeri all'anno e la capacit\u00e0 prevista \u00e8 di 7 milioni di passeggeri all'anno. Sostituisce il vecchio aeroporto di Duong Dong."}
{"id": "3649776", "revid": "767487", "url": "https://it.wikipedia.org/wiki?curid=3649776", "title": "Belga", "text": ""}
{"id": "3649777", "revid": "80598", "url": "https://it.wikipedia.org/wiki?curid=3649777", "title": "Il musichiere (rivista)", "text": ""}
{"id": "3649778", "revid": "318922", "url": "https://it.wikipedia.org/wiki?curid=3649778", "title": "Valletta United", "text": ""}
{"id": "3649779", "revid": "1342360", "url": "https://it.wikipedia.org/wiki?curid=3649779", "title": "Premier League Malti 1914-1915", "text": "Il campionato era formato da sei squadre e il Valletta United vinse il titolo dopo l'ultima partita decisiva contro il grazie ad una vittoria per 5-0."}
{"id": "3649781", "revid": "122246", "url": "https://it.wikipedia.org/wiki?curid=3649781", "title": "Laura Frigo", "text": "Gioca nel ruolo di centrale nella .\nCarriera.\nLaura Frigo fa il suo esordio nel mondo della pallavolo nel 2004 nella squadra della Pallavolo Saronno, in Serie D. L'anno successivo passa alla Amatori Atletica Orago, in Serie B2, dove resta per tre stagioni, conquistando prima una promozione in Serie B1, seguita poi da una retrocessione. Nella stagione 2008-09 gioca nel Pool Volley Carnago in Serie B1: durante questi anni fa parte delle nazionali giovanili italiane, con le quali si aggiudica un bronzo al campionato europeo Under-18 2007 e un oro al campionato europeo Under-19 2008.\nNella stagione 2009-10 fa il suo esordio nel massimo campionato italiano grazie all'ingaggio da parte della Pallavolo Villanterio Pavia, con la quale resta per due annate, senza ottenere risultati di rilievo.\nNella stagione 2011-12 viene ingaggiata dall'Asystel Volley di Novara, mentre nella stagione successiva passa al River Volley Piacenza, anche se a met\u00e0 campionato viene ceduta al Chieri Torino Volley Club, sempre in Serie A1.\nNella stagione 2013-14 veste la maglia dell'IHF Volley Frosinone, neopromossa nella massima divisione, mentre in quella successiva \u00e8 nel Volley Soverato, in Serie A2. Ritorna in Serie A1 per il campionato 2015-16 grazie all'ingaggio da parte del Volley Bergamo, vincendo la Coppa Italia. Nel campionato seguente gioca per la prima volta all'estero, approdando in Repubblica Ceca per giocare col Volejbalov\u00fd klub Prost\u011bjov, in Extraliga, con cui vince lo scudetto.\nRitorna in Italia nella stagione 2017-18, accasandosi al Volley Soverato, in Serie A2, stessa categoria dove milita nell'annata 2018-19 con la , con cui ottiene la promozione in massima divisione. Nella stagione 2019-20 torna in Serie A1 difendendo i colori del ."}
{"id": "3649784", "revid": "43291952", "url": "https://it.wikipedia.org/wiki?curid=3649784", "title": "Heterogonie der Zwecke", "text": ""}
{"id": "3649797", "revid": "536103", "url": "https://it.wikipedia.org/wiki?curid=3649797", "title": "Pallavolo", "text": "La pallavolo (chiamata anche \"volley\", abbreviazione dall'inglese \"volleyball\") \u00e8 uno sport di squadra, che si svolge tra due squadre con in campo sei giocatori, ed altri sei in panchina per ognuna delle squadre. Lo scopo del gioco \u00e8 realizzare punti, facendo in modo che la palla tocchi terra nel campo avversario (fase di attacco), e impedire che la squadra avversaria possa fare altrettanto (fase di difesa).\nPer le regole in dettaglio si pu\u00f2 consultare \"Regole di gioco 2017-2020\" e le modifiche relative alla stagione 2019/20&lt;ref name=\"regole2019/2020\"&gt;&lt;/ref&gt;, entrambi testi ufficiali della federazione italiana di pallavolo. La pallavolo \u00e8 presente nel programma dei Giochi olimpici estivi dal 1964 ed \u00e8 uno degli sport pi\u00f9 praticati.\nLe pi\u00f9 importanti manifestazioni internazionali per squadre nazionali sono il \"Campionato mondiale di pallavolo\" maschile e femminile, entrambi con cadenza quadriennale; il \"Volleyball Nations League\" maschile e femminile entrambi con cadenza annuale; in Europa, il \"Campionato europeo di pallavolo maschile\" e femminile, entrambi con cadenza biennale. Tra le manifestazioni internazionali per club, il \"Campionato mondiale per club FIVB\" maschile e femminile; in Europa \"CEV Champions League\" maschile e femminile, tutti e quattro annuali.\nGeneralit\u00e0.\nSi gioca su un campo di forma rettangolare di , diviso in due met\u00e0 campo quadrate di , ognuna delle quali assegnata a una delle due squadre. Al centro, per tutta la larghezza, \u00e8 presente una rete, alta nella pallavolo maschile e nella femminile. Ogni squadra \u00e8 composta di un massimo di 12 giocatori, di cui 6 titolari; uno o due ulteriori giocatori (ma solo uno presente sul terreno di gioco) possono essere designati come \"libero\", che ha la facolt\u00e0 di rimpiazzare temporaneamente un difensore senza limitazioni sul numero di sostituzioni. In Italia e per alcune competizioni internazionali \u00e8 consentito iscrivere a referto fino a 14 atleti, comprensivi di due libero. Ogni squadra ha a disposizione un massimo di tre tocchi per inviare la palla nel campo opposto. I giocatori non possono bloccare, lanciare o trattenere la palla, che pu\u00f2 essere giocata solo con tocchi netti con qualunque parte del corpo. Non \u00e8 possibile fare doppio tocco: sarebbe fallo con conseguente punto alla squadra avversaria.\nLa partita si divide in set: una squadra si aggiudica la vittoria di un set al raggiungimento del venticinquesimo punto, purch\u00e9 ne abbia almeno due di vantaggio; in caso contrario, il set prosegue finch\u00e9 una delle due squadre non ottenga i due punti di vantaggio necessari (26-24, 27-25, 28-26, ecc.). La squadra, che per prima si aggiudica tre set, pone termine alla partita e si aggiudica la vittoria. L'eventuale quinto set (denominato in gergo \"tie break\" ufficialmente set decisivo) termina al raggiungimento del 15\u00ba punto, sempre con il vantaggio di almeno due punti sulla squadra avversaria.\nI ruoli in squadra sono 5: opposto, centrale, schiacciatore, palleggiatore e libero. Tutti i giocatori dovrebbero avere preferibilmente una statura elevata (non il libero), elemento fondamentale per le posizioni di attacco (come ad esempio lo schiacciatore); una buona struttura muscolare, che deve essere forte ma leggera, per garantire al giocatore di spostarsi velocemente ed essere sempre efficace in campo. Infine, ogni pallavolista deve avere una buona prontezza di riflessi e un ottimo affiatamento con i compagni di squadra.\nOltre alla pallavolo propriamente detta, ci sono differenti versioni adottabili in specifiche circostanze, che possono avere regole simili, ma non identiche, come il \"beach volley\" (pallavolo da spiaggia).\nLa storia.\nLa storia della Pallavolo \u00e8 recente, ma gi\u00e0 nell'antichit\u00e0 esistevano giochi con la palla, che possono essere considerati predecessori della pallavolo. In antichi giochi greci e romani, ad esempio, venivano eseguiti esercizi con la palla a scopo di divertimento e svago, come il follis. In Germania fu introdotto nel 1893 un gioco chiamato \"Faustball\", ma il merito dell'invenzione della pallavolo in forma moderna, nata ufficialmente nel 1895, va riconosciuto a William Morgan, istruttore di educazione fisica presso un college dell'YMCA di Holyoke, nel Massachusetts (Stati Uniti).\nIl 9 febbraio 1895 Morgan radun\u00f2 alcuni insegnanti nel college di Springfield per la dimostrazione di un nuovo sport, da lui chiamato \"Mintonette\". Con l'aiuto di due squadre composte da 5 membri avvenne il battesimo di un nuovo gioco sportivo con caratteristiche profondamente diverse dagli altri sport di moda in quel tempo.\nUna caratteristica particolare era quella di non prevedere il contatto fisico tra i partecipanti, per cui la destrezza, la prontezza dei riflessi, la capacit\u00e0 di concentrazione e l'agilit\u00e0 prendevano il posto della forza, qualit\u00e0 fino ad allora primaria nelle attivit\u00e0 sportive. Fu per\u00f2 Alfred F. Halstead, il 10 marzo del 1896, a cambiare il nome di Mintonette, un po' troppo femminile, in \"volleyball\" (letteralmente \"palla al volo\"). Egli riusc\u00ec a imporre questo sport nei college YMCA dislocati in tutti gli Stati Uniti.\nDue anni dopo, la pallavolo si praticava anche nella maggior parte dell'America Meridionale (Brasile, Argentina, Uruguay). Nel 1898 la pallavolo giunse a Manila, nelle Filippine, grazie a un insegnante di educazione fisica americano; proprio ai filippini viene attribuita l'invenzione della \"schiacciata\". In Cina e in Giappone ottenne un successo strabiliante. In Europa arriv\u00f2 durante la prima guerra mondiale, importata dalle truppe americane. Anche in Italia la pallavolo arriv\u00f2 con l'esercito americano. A Porto Corsini, vicino a Ravenna, i soldati statunitensi della locale base idrovolanti praticavano regolarmente tale sport.\nPer un lungo periodo \u00e8 stata giocata in due modi differenti, all'occidentale e all'orientale, con la cosiddetta \"regola dei tre tocchi\" ovvero l'obbligo di toccare tre volte la palla prima di mandarla dall'altra parte della rete. Nel 1938 venne introdotta una fondamentale tecnica che rivoluzion\u00f2 il modo di giocare, il \"muro\". Furono soprattutto i paesi dell'Europa orientale che lo utilizzarono con sistematicit\u00e0. Nel 1947 i rappresentanti di 15 federazioni si ritrovarono a Parigi e crearono la \"F\u00e9d\u00e9ration Internationale de Volleyball\" (FIVB). Ancora oggi la pallavolo ha grande seguito, soprattutto nei paesi dell'estremo Oriente (Giappone, Cina, Corea del Sud), nei paesi dell'Europa orientale e dell'Europa meridionale, e in Brasile. Questi paesi possono anche vantare i migliori risultati internazionali sia a livello di club sia a livello di squadre nazionali. Paesi come il Brasile, l'Italia, gli Stati Uniti d'America, la Russia, la Serbia e Cuba, hanno le proprie nazionali ai primi posti del ranking sia maschile sia femminile; altri paesi possono vantare solo una squadra nazionale (maschile o femminile), ai vertici del ranking (Giappone e Cina nel femminile, Argentina nel maschile). Molti altri paesi restano comunque ai margini e, tranne rari casi, sono sempre gli stessi paesi a contendersi gli allori dei tornei pi\u00f9 importanti.\nLa Federazione Italiana di Pallavolo nel 2013 ha registrato praticanti. In Italia la pratica della pallavolo \u00e8 diffusa sia in ambito femminile che maschile, sia tra la popolazione autoctona sia tra i nuovi italiani. Per sottolineare il contributo di questi ultimi, si citano tra le stelle della nazionali femminile e maschile: le afroitaliane Paola Egonu, Miriam Sylla, Sylvia Nwakalor, l'italo-bulgara Ofelia Malinov e l'italo-russo Ivan Zaytsev, nati in Italia; l'italo-lituana Indre Sorokaite, l'italo-tedesca Sarah Fahr e l'italo-cubano Osmany Juantorena, naturalizzati.\nLa struttura del campo da pallavolo.\nTerreno di gioco.\nOrganizzazione del campo:\nIl terreno di gioco della pallavolo \u00e8 rettangolare, fatto in un materiale sintetico e legno e le sue misure sono 18 metri per 9 metri.\nIl campo deve avere uno spazio libero soprastante, spazio aereo senza nessun ostacolo, di 9 metri dal suolo nella serie A1 maschile e di 8 metri dal suolo nella serie A1 femminile.\nIl terreno di gioco \u00e8 suddiviso in:\nLa rete.\nLa rete \u00e8 posta sopra la linea centrale a un'altezza del suo bordo superiore di 2,43 metri per le gare maschili e 2,24 metri per le gare femminili. La misurazione deve essere effettuata nella parte centrale e in corrispondenza delle due linee laterali. L'altezza deve risultare esatta nel punto centrale, mentre \u00e8 ammissibile una tolleranza di 2\u00a0cm ai lati, purch\u00e9 l'altezza resti simmetrica. Nei campionati giovanili, l'altezza della rete varia a seconda della categoria e del comitato d'appartenenza.\nLa rete \u00e8 fissata a pali rotondi e lisci alti 2 metri e 55 centimetri ed \u00e8 lunga 9 metri e 50 centimetri e alta un metro. Due bande bianche verticali, larghe 5 centimetri e alte 1 metro, sono fissate alla rete esattamente al di sopra delle linee laterali. Al bordo esterno di ogni banda \u00e8 fissata una bacchetta di materiale flessibile, denominata \"antenna\", che si estende 80\u00a0cm al di sopra della rete. Le antenne sono dipinte a bande alternate e delimitano lateralmente lo \"spazio di passaggio,\" ossia il piano attraverso il quale la palla deve andare da una porzione del campo all'altra senza toccare le antenne.\nIl pallone.\nSecondo il regolamento della FIVB, la palla deve essere di cuoio vero o sintetico e deve avere una forma sferica, una circonferenza di 65\u201367\u00a0cm, un peso di 260-280 grammi, la sua pressione interna deve essere di 0,300~0,325\u00a0kg/cm\u00b2 (4,26~4,61 psi\u00a0\u2013 294,30~318,82\u00a0mbar o\u00a0hPa). Il suo colore pu\u00f2 essere uniforme e chiaro o una combinazione di colori. Il materiale sintetico e la combinazione dei colori per i palloni utilizzati nelle competizioni internazionali ufficiali sono stabiliti dalla FIVB.\nLe singole federazioni nazionali richiedono tipicamente che le proprie gare vengano disputate con palloni ufficiali, di determinati modelli e marche. La lista dei modelli approvati \u00e8 stabilita annualmente dalle normative federali e varia a seconda della serie e della categoria. Ad esempio in Italia le gare delle leghe maggiori maschili e femminili devono essere disputate esclusivamente con palloni Mikasa o Molten di determinati modelli.\nPosizioni e ruoli dei giocatori.\nNei regolamenti ufficiali i giocatori per ruolo e posizione vengono indicati solamente come giocatori di attacco e di difesa e il solo libero viene identificato come ruolo per le sue specifiche limitazioni.\nPosizioni dei giocatori.\nLa posizione dei giocatori all'inizio di ogni set determina l'ordine di rotazione, che deve essere mantenuto per tutta la durata del set. Le posizioni (o posti) sono numerate da 1 a 6 partendo dal difensore destro in senso antiorario; in questo modo si avranno 3 giocatori in prima linea (attaccanti ufficiali, posti 2, 3 e 4) e 3 giocatori in seconda linea (difensori ufficiali, posti 1, 6 e 5).\nI giocatori di entrambe le squadre devono trovarsi all'interno del campo e nel proprio posto al momento del colpo di servizio, per non incorrere nel fallo di posizione, che comporta la perdita dell'azione e l'assegnazione di un punto alla squadra avversaria. Il giocatore a servizio \u00e8 esonerato dall'ordine di rotazione. Dopo il servizio i giocatori sono liberi di muoversi.\nNon esistono aree assegnate a ogni posto: ci\u00f2 che conta sono le posizioni relative dei giocatori. Il difensore destro (posto 1) deve quindi trovarsi pi\u00f9 indietro dell'avanti destro (posto 2) e pi\u00f9 a destra del difensore centrale (posto 6); l'avanti centrale (posto 3) deve stare pi\u00f9 a sinistra dell'avanti destro (posto 2), pi\u00f9 a destra dell'avanti sinistro (posto 4) e pi\u00f9 vicino alla rete del difensore centrale (posto 6). Il fatto che la posizione di ogni giocatore sia definita solo dai suoi vicini di posto rende molto pi\u00f9 libera la scelta nella disposizione dei giocatori di quanto possa sembrare plausibile.Quando la squadra, che non ha servito, conquista il punto (e quindi anche il servizio), deve ruotare in senso orario: il giocatore in posto 2 diventa quindi il nuovo difensore destro, andando a servire; il precedente difensore destro (posto 1) diventa il nuovo difensore centrale (posto 6) e analogamente tutti gli altri.\nGli schemi di gioco sono elaborati in maniera da rispettare l'ordine di rotazione e al contempo avere una disposizione efficiente, che permetta di non lasciare zone scoperte all'attacco avversario e costruire agevolmente la propria azione di attacco.\nRuoli dei giocatori.\nI ruoli dei giocatori in campo sono cinque: palleggiatore, centrale, schiacciatore, libero e opposto. \nUna tipica disposizione dei giocatori, indipendentemente dal numero di maglia e solo per indicare la alternanza dei ruoli, pu\u00f2 essere:\nIn alternativa, pu\u00f2 essere:\nNel sistema con 14 giocatori, si iscrivono a referto in genere due opposti (uno titolare e uno riserva), due palleggiatori (uno titolare e uno riserva), due libero (uno titolare e uno riserva), quattro centrali (tre quasi equivalenti e uno riserva), quattro martelli (tre quasi equivalenti e uno riserva). Nel sistema con 13 giocatori a 2 libero, un centrale o uno schiacciatore deve essere in grado di ricoprire entrambi i ruoli. Nel sistema con 13 giocatori a 1 libero, si rinuncia a un libero.\nFondamentali.\nPer \"fondamentale\" si intende un'azione specifica e basilare che un giocatore di pallavolo deve saper compiere. Nella pallavolo sono cinque.\nOgni fondamentale, alcuni maggiormente altri meno, \u00e8 diviso in varianti, che ne differenziano l'esecuzione.\nPer distinguere i vari modi di respingere la palla nella terminologia odierna del campo di gioco, viene definito \"palleggio\" il passaggio effettuato con le mani e \"bagher\" quello eseguito con le braccia. Quando il passaggio viene indirizzato allo schiacciatore, viene chiamato \"alzata\" o \"palleggio di costruzione\".\nPalleggio.\nPoich\u00e9 \u00e8 usato quasi sempre in ogni azione, uno dei fondamentali pi\u00f9 importanti nella pallavolo \u00e8 il palleggio o passaggio, termini usati un tempo come sinonimi, in quanto, non essendoci la possibilit\u00e0 di toccare due volte consecutive la palla, o la si passava in palleggio a un compagno o si attaccava. Dal 1895 al 1950 circa si \u00e8 sempre chiamato palleggio il passaggio con le mani, poich\u00e9 la palla veniva trattata solo con esse. Quando nel 1950 sono apparse le prime respinte a braccia unite, per esse si \u00e8 parlato di \"salvataggio\", non potendosi classificare bene il colpo. Per distinguere i vari modi di respingere la palla nella terminologia odierna, viene definito palleggio il passaggio effettuato con le mani e \"bagher\" quello eseguito con le braccia.\nQuando il passaggio viene indirizzato allo schiacciatore, viene chiamato alzata. A seconda che la palla venga inviata davanti, dietro o lateralmente al corpo abbiamo rispettivamente il palleggio avanti, il palleggio dietro e il palleggio laterale.\nIn generale, il palleggio \u00e8 uno dei fondamentali pi\u00f9 importanti in quanto si impostano con esso quasi tutte le azioni d'attacco e di contrattacco. Infatti, con la difesa perfetta, l'azione si compone di:\nA livello tecnico, il palleggio si effettua portando le mani sopra la testa, in modo tale che i pollici e gli indici (che, assieme alle spalle, controllano la direzione del colpo) formino una figura simile a un cuore rovesciato. Contemporaneamente il resto della mano avvolge la palla e gli arti inferiori, distendendosi dopo la flessione, danno, al rilascio del pallone, la forza desiderata. Se si vuole rendere il gioco pi\u00f9 veloce abbassando la traiettoria del palleggio, \u00e8 necessario ruotare i polsi dall'interno verso l'esterno: maggiore \u00e8 la rotazione e la velocit\u00e0 di tale azione, minore sar\u00e0 l'altezza raggiunta dalla palla.\n\"Bagher\".\nLa tecnica del \"bagher\" consiste nel respingere il pallone con la parte interna delle braccia unite. Quando il \"bagher\" \u00e8 indirizzato all'alzatore si chiama \"appoggio\". Sono stati i Cecoslovacchi a usare per primi la tecnica delle braccia unite, per respingere i palloni, che arrivavano a grande velocit\u00e0. Le braccia venivano messe sotto la palla, come una scavatrice, dalla quale poi la tecnica ha preso il nome di \"bagher\". Nel giro di vent'anni il \"bagher\" \u00e8 diventato il pi\u00f9 importante tocco dei tre, che si hanno a disposizione. Quindi ora non si pu\u00f2 pi\u00f9 parlare di tecnica di salvataggio, bens\u00ec di passaggio.\nL'uso del bagher \u00e8 legato alla ricezione della battuta, alla difesa e in qualsiasi altro tocco dove la palla \u00e8 troppo bassa per essere palleggiata o schiacciata. Il fondamentale del \"bagher\" prevede una posizione di gambe piegate per la successiva spinta con la gamba sinistra davanti se ci si trova a sinistra; al contrario, se ci si trova a destra, sar\u00e0 la gamba destra a essere portata davanti. La schiena a gobba, con le spalle chiuse e con le braccia unite senza piegarle per la spinta, d\u00e0 velocit\u00e0 e forza al pallone.\nServizio o battuta.\nPer servizio (comunemente detto \"battuta\") si intende il colpo che mette in gioco la palla. Il servizio deve essere effettuato entro 8 secondi dal fischio di autorizzazione del primo arbitro, colpendo con una mano o con il braccio la palla, che \u00e8 stata lasciata o lanciata in aria; non \u00e8 ammesso colpire la palla con due mani o servire in palleggio.\nDeve servire il difensore destro (cio\u00e8 quello in posto uno). Se il servizio viene effettuato dal giocatore sbagliato, l'ordine corretto va ripristinato e la squadra avversaria guadagna un punto e il diritto a servire. Al momento del servizio o dello stacco (in caso di servizio al salto) il giocatore a servizio non deve toccare il campo di gioco, bens\u00ec deve trovarsi completamente nella zona di servizio, che \u00e8 la porzione di zona libera dietro il proprio campo, delimitata lateralmente dai prolungamenti immaginari delle linee laterali. Il giocatore a servizio non pu\u00f2 commettere fallo di posizione e pu\u00f2 quindi servire da qualunque punto della zona di servizio, indipendentemente dalla posizione dei suoi compagni di squadra.\nIl diritto al primo servizio del primo e del quinto set viene assegnato mediante sorteggio; negli altri set, il diritto al primo servizio \u00e8 della squadra che non lo aveva nel set precedente. Una squadra ottiene il diritto a servire ogni volta che ottiene un punto.\nIl punto pu\u00f2 essere conquistato gi\u00e0 con il servizio, che, in questo caso, prende il nome di \"ace,\" in inglese Asso nel senso di campione, dal grido di incitamento e sottolineatura del pubblico. Le battute possono essere fatte dal basso o dall'alto e quelle dall'alto possono essere: dall'alto con i piedi a terra rimanendo fuori dal campo, in salto, in salto float o in salto spin.\nMuro.\nSi chiama muro l'azione dei giocatori nei pressi della rete finalizzata a respingere l'attacco avversario, in genere una \"schiacciata\", superando il bordo superiore della rete almeno in parte. In deroga alla regola generale secondo cui ogni squadra deve giocare solo nel suo spazio di gioco, i giocatori a muro possono toccare il pallone nel campo avversario oltre il piano verticale della rete (muro invadente), purch\u00e9 la squadra avversaria abbia gi\u00e0 effettuato tre tocchi o abbia effettuato il colpo d'attacco, cio\u00e8 senza interferire con il gioco avversario. In un muro ben eseguito le mani dei giocatori dovrebbero essere rivolte verso l'interno del campo, per dirigervi il pallone e non respingerlo verso l'esterno e mani e braccia dovrebbero essere angolate verso il basso, per mandare il pallone a terra. Un muro invadente siffatto si trasforma da colpo difensivo in colpo d'attacco e in gergo viene chiamato \"monster block\".\nNon \u00e8 ammesso murare il servizio avversario.\nIl muro pu\u00f2 essere eseguito da uno o pi\u00f9 giocatori (muro collettivo). Pu\u00f2 essere effettuato:\nSolo i giocatori avanti (ossia in attacco) possono partecipare a un muro effettivo, cio\u00e8 a un muro che tocca la palla. I difensori possono partecipare a un tentativo di muro, ma commettono fallo se uno dei giocatori a muro tocca la palla, rendendo effettivo il muro. Al libero \u00e8 vietato anche il tentativo di muro.\nI tocchi dei giocatori a muro non sono conteggiati come tocchi di squadra: di conseguenza, indipendentemente dal numero di giocatori a muro che toccano la palla, la squadra ha a disposizione i normali tre tocchi per rinviare la palla. Analogamente, il giocatore a muro che per ultimo ha toccato la palla pu\u00f2 effettuare regolarmente anche il primo tocco di squadra senza incorrere nel fallo di doppio tocco.\nUna tattica molto utilizzata dagli attaccanti in risposta a un muro \u00e8 quella comunemente definita \"mani-fuori\" o \"tocco-fuori\": l'attaccante indirizza il pallone sulle mani del muro avversario in modo tale che venga toccata dal muro e prosegua la sua corsa, cadendo a terra senza poter essere controllata dalla difesa; si \u00e8 diffuso erroneamente l'uso della dizione \"mani-fuori\" anche per la ribattuta del muro, che finisce fuori campo.\nTipologie di colpi.\nPallonetto.\nSi intende un palleggio effettuato a una mano, che sorprende l'avversario, passando sopra o lateralmente al muro. Rispetto ai colpi forti d'attacco, rappresenta una delle varianti, con cui si cerca di sorprendere la difesa piazzata, per ricevere un pallone potente; mentre costituisce la principale arma d'attacco nel mini-volley.\nSmorzata.\n\u00c8 il colpo che smorza il rimbalzo della palla provocando un volo cortissimo e una veloce ricaduta al suolo. La parabola risultante \u00e8 simile a quella del pallonetto, solo che il tocco viene dato pieno. Fa parte dei colpi per sorprendere.\nAttacco piazzato.\nLa palla viene spinta con una o due mani con una traiettoria, che pu\u00f2 essere tesa o a pallonetto, verso un punto del campo avversario lasciato particolarmente sguarnito dalla difesa. Si basa sull'errore di posizionamento, non sulla sorpresa o la forza.\nSchiacciata.\nLa schiacciata \u00e8 il colpo che dovrebbe finalizzare ogni azione. Se la palla \u00e8 lontana da rete o \u00e8 troppo bassa, lo schiacciatore, invece di tentare di metterla a terra, pu\u00f2 mirare a una porzione minima delle mani del muro, in modo che la palla non venga fermata; ma prosegua finendo fuori campo (il cosiddetto \"mani e fuori\"). Tale strategia viene contrastata, fintando di andare a muro, cosa che richiede una perfetta valutazione della posizione della palla e grande affiatamento tra i componenti del muro.\nPer effettuare la schiacciata \u00e8 importante possedere una buona elevazione. Solitamente la effettuano i giocatori pi\u00f9 alti, che stanno a rete. Pu\u00f2 essere effettuata anche dalla seconda linea, ma in tal caso richiede maggiore elevazione, perch\u00e9 bisogna colpire la palla pi\u00f9 in alto, e maggiore coordinazione nel salto, che deve essere effettuato il pi\u00f9 vicino possibile alla zona di attacco, evitando di calpestare la linea. Per poter eseguire la schiacciata bisogna fare tre passi, a volte quattro, fondamentali per prendere una buona rincorsa e per poter saltare il pi\u00f9 possibile. Nella schiacciata perfetta il giocatore grande campione inizia il movimento per colpire la palla totalmente inarcato all'indietro e termina quasi con mani e piedi in posizione parallela al terreno e che si toccano davanti a lui. Nella foto superiore si vede che la giocatrice \u00e8 lontana dalla rete e il suo braccio \u00e8 flesso, per colpire una palla bassa. Quindi o la palleggiatrice \u00e8 stata cos\u00ec brava da metterla in condizioni di muro a zero o al massimo a uno (vedi sopra) o non ha alcuna possibilit\u00e0 di superare il muro e deve tentare il mani-fuori. Nella foto inferiore la palla \u00e8 alta, il braccio della giocatrice italiana \u00e8 quasi completamente disteso, quindi la \"fionda\" \u00e8 quasi alla massima estensione, la giocatrice numero sei brasiliana \u00e8 totalmente fuori tempo. Se il caricamento era stato ottimale, sar\u00e0 stata una schiacciata molto veloce e potente in gergo \"mega spike\" (in inglese \"spike\", schiacciata).\nI giocatori della squadra avversaria possono difendersi dalla schiacciata attraverso il muro, che pu\u00f2 essere eluso, tentando altri colpi come il gi\u00e0 citato mani fuori o il pallonetto.\nIl gioco.\nLo scopo del gioco \u00e8 far in modo che la palla non cada nel proprio campo, ma che cada all'interno del campo avversario (\u00e8 sufficiente che una porzione infinitesimale della palla tocchi una linea perimetrale, anche in seguito a schiacciamento, affinch\u00e9 sia considerata all'interno del campo), o che i giocatori avversari non riescano a controllarla e a rimandarla nel campo dell'attaccante.\nLe fasi di gioco.\nL'attacco.\nL'attacco si utilizza per inviare il pallone nel campo avversario, cercando di ottenere un punto. Il tipo di attacco dipende da variabili come: la distanza da rete del pallone, la sua altezza e la sua traiettoria; la posizione del giocatore; la posizione della difesa, in particolare il tipo, l'altezza e la posizione del muro. L'attaccante pu\u00f2 decidere di puntare su un colpo potente fuori dal muro, oppure utilizzare le mani del muro per eseguire il cosiddetto \"mani e fuori\", oppure pu\u00f2 sorprendere la difesa con un pallonetto o una palla smorzata.\nL'attacco \u00e8 soggetto a particolari regole. Possono attaccare con salto in zona d'attacco solo i giocatori che nella rotazione si trovano in prima linea; coloro che si trovano in seconda linea possono concludere il salto in zona d'attacco, ma devono \"staccare\" in zona di difesa (cio\u00e8 compiere l'ultimo passo di rincorsa senza superare o toccare la linea dei 3 metri), altrimenti \u00e8 fallo con punto alla squadra avversaria. Inoltre, se il libero alza con tecnica di palleggio, mentre si trova coi piedi all'interno della zona d'attacco, \u00e8 vietato a chiunque attaccare in volo la palla, proveniente dal palleggio, finch\u00e9 essa si trova interamente al di sopra della rete. La violazione delle restrizioni all'attacco determina un fallo di attacco, sanzionato con la perdita dell'azione e l'assegnazione di un punto e del servizio alla squadra avversaria.\nLa difesa.\nFatte salve le gi\u00e0 citate restrizioni a muro per il libero e gli altri giocatori, che si trovano in difesa per rotazione, la difesa non \u00e8 soggetta a restrizioni particolari; tutti i giocatori possono difendere in qualunque punto del proprio campo e della zona libera.\nLa partita.\nLe partite si disputano al meglio dei 5 set e vince la gara la squadra che ne conquista tre. Ogni set viene vinto dalla prima squadra che raggiunge 25 punti con almeno due punti di differenza rispetto alla squadra avversaria, con l'eccezione del quinto set (\"set decisivo\"), che termina quando una delle due squadre raggiunge i 15 punti (sempre con distacco di 2 punti) e con cambio campo alla conquista dell'ottavo punto.\nOgni azione incomincia con il servizio (o \"battuta\"), effettuato dal giocatore difensore destro della squadra, che ne ha ottenuto il diritto. Al fischio dell'arbitro egli ha otto secondi di tempo per inviare la palla verso il campo avversario, utilizzando qualsiasi parte del braccio. L'azione continua fino a che la palla non tocca il campo, e/o viene inviata fuori da esso o viene commesso un fallo.\nLa squadra che vince un'azione di gioco, conquista un punto e il diritto a servire. Per ogni azione di gioco, la squadra ha a disposizione tre tocchi (escludendo l'eventuale tocco di muro), per inviare la palla nel campo avversario, facendola passare all'interno dello spazio di passaggio tra le due aste. Dopo aver effettuato un muro, un giocatore pu\u00f2 colpire nuovamente la palla senza incorrere nel fallo di \"doppio tocco\" ed effettuando il primo tocco di squadra. La palla non pu\u00f2 essere fermata o trattenuta e pu\u00f2 essere colpita con qualunque parte del corpo. Costituisce fallo il contatto e il successivo accompagnamento della palla o il contatto continuo e ripetuto con il corpo. Nel caso in cui la palla tocchi la rete e ritorni indietro, essa pu\u00f2 essere rigiocata nel limite dei tocchi rimasti a disposizione della squadra. \u00c8 vietato toccare sempre e in ogni caso il nastro superiore della rete; mentre qualsiasi altra parte della rete pu\u00f2 essere toccata, se il tocco non produce vantaggio, ad esempio, infastidendo l'avversario o consentendo un colpo pi\u00f9 potente. In genere, vengono tollerati solo tocchi minimi come quello con capelli lunghi svolazzanti.\nVideo check system.\nIl punto deve essere assegnato dall'arbitro anche quando \u00e8 evidente. Se l'arbitro non \u00e8 sicuro dell'accaduto, pu\u00f2 chiedere l'ausilio della moviola \"video check system\". Anche gli allenatori delle due squadre possono richiederlo, due volte per ogni set se hanno torto, illimitatamente se hanno ragione. Se \u00e8 chiesto a fine azione, l'arbitro assegna il punto contro chi ha commesso l'infrazione; se \u00e8 chiesto durante l'azione, l'arbitro assegna il punto contro chi ha commesso l'infrazione, se \u00e8 avvenuta; se non \u00e8 avvenuta, l'arbitro assegna il punto contro chi ha chiesto il check o fa ripetere il punto, se lo ha chiesto l'arbitro.\nLo si pu\u00f2 richiedere solo per i falli di invasione e di linea, per i quattro tocchi, attacco falloso del difensore o del libero, palla a terra, \"palla in or out\" e per i tocchi del muro \"tocco s\u00ec o no\". Per il fallo \"palla in or out\" in Italia e in alcuni tornei si usano riprese televisive ad alta velocit\u00e0 e ad alta definizione, che mostrano la realt\u00e0; in altri paesi, elaborazioni computerizzate della traiettoria della palla e della sua deformazione, che sono molto pi\u00f9 imprecise, perch\u00e9 partono da calcoli derivati da immagini televisive.\nPer tutti gli altri falli, ovunque si usano riprese televisive ad alta velocit\u00e0 e ad alta definizione. Durante il check i giocatori non possono avvicinarsi all'allenatore, che pu\u00f2 usare il tempo del check solo per dare istruzioni da lontano. A volte, in un momento di particolare difficolt\u00e0 come set o match point contro, un check palesemente assurdo viene chiesto solo per infastidire il battitore avversario e costringerlo ad una battuta pi\u00f9 conservativa.\nTempo di riposo.\nDurante il gioco gli allenatori delle due squadre due volte per ogni set possono richiedere un'interruzione del gioco di trenta secondi, detta in gergo time out ufficialmente tempo di riposo, per dare istruzioni alla squadra. Normalmente si richiede quando la propria squadra \u00e8 in difficolt\u00e0, per aver subito molti punti, e si vuol rompere il ritmo avversario. Durante il time out i giocatori in campo e quelli, che fanno le sostituzioni, si riuniscono vicino agli allenatori, mentre gli altri fanno esercizi di riscaldamento. Durante il time out l'allenatore in genere motiva la squadra; offre soluzioni ai problemi, senza calcare sugli errori dei singoli; d\u00e0 indicazioni di gioco. A volte il time out viene diretto dal viceallenatore, mentre a parte l'allenatore d\u00e0 indicazioni specifiche a un particolare giocatore in genere il palleggiatore/regista. In alcuni tornei vi sono anche due time out tecnici di un minuto per set: il primo quando una squadra raggiunge per prima gli otto punti, ossia approssimativamente ad un terzo del set; il secondo quando una squadra raggiunge per prima i sedici punti, ossia approssimativamente a due terzi del set.\nFormazione e sostituzioni.\nAll'inizio di ogni set ogni allenatore deve consegnare la formazione, iniziale della propria squadra, non necessariamente la stessa per ogni set. Rispettivamente ad essa, sono previste sostituzioni dei giocatori in campo sempre ed esclusivamente a palla ferma, quindi dopo che l'arbitro ha assegnato un punto e prima che ordini la ripresa del gioco, salvo quelle per infortunio. Una squadra pu\u00f2 effettuare un massimo di sei sostituzioni per set. Un giocatore pu\u00f2 essere sostituito solo una volta per set e pu\u00f2 rientrare solo riprendendo il proprio posto originario, ossia subentrando al posto del giocatore, che lo aveva sostituito, e determinando cos\u00ec una seconda sostituzione. Uno dei due libero pu\u00f2 sostituire qualunque giocatore di difesa e restituirgli il posto al momento in cui dovrebbe passare in attacco; tali sostituzioni non rientrano nelle sei previste per set. Sono possibili in soprannumero anche sostituzioni per infortunio, per non lasciare una squadra in inferiorit\u00e0 numerica.\nIl \"rally point system\".\nLa struttura del gioco \u00e8 stata cambiata radicalmente nel 2000 con il passaggio al \"rally point system\". Fino ad allora, tutti i set terminavano a soli 15 punti, ma questi venivano acquisiti solo se l'azione veniva vinta dalla squadra al servizio; se l'azione terminava in favore della squadra in ricezione, invece, questa conquistava il diritto a servire (\"cambio palla\"), ma non acquisiva alcun punto.\nA causa dell'elevato tasso di errore che spesso ha il battitore, la pallavolo rischiava di risultare poco attraente come sport per il grande pubblico, in particolare considerando la difficolt\u00e0 nella programmazione televisiva delle partite, la cui durata era imprevedibile e spesso molto lunga. Questo ha determinato la decisione di passare al \"rally point system\" che, assegnando un punto per ogni azione, riduce drasticamente l'incertezza nella durata di una gara (che raramente supera le due ore e mezzo). Tale modifica \u00e8 stata introdotta con la modifica del regolamento FIVB del 2000.\nSuccessivamente, per cercare di avere scambi mediamente pi\u00f9 prolungati e limitatamente al redivivo Campionato mondiale maschile per club FIVB del 2009, entr\u00f2 anche in vigore la regola in base alla quale il primo attacco pu\u00f2 essere effettuato solo dalla seconda linea. Tuttavia gi\u00e0 nell'edizione del 2010 venne abbandonata tale regola, detta \"Golden Formula\", che in un summit di tecnici non incontr\u00f2 i favori degli addetti ai lavori.\nStrategie di gioco.\nEsistono molte strategie basate su diversi schemi di gioco: tipicamente la strategia di attacco viene stabilita dal palleggiatore, che la indica ai compagni di squadra con le dita a formare un numero dietro la schiena (perch\u00e9 resti nascosta agli avversari), mentre la squadra avversaria si appresta a servire. La loro realizzazione si basa sul presupposto che la ricezione sia perfetta; tipicamente questo significa che il palleggiatore \u00e8 in grado di ricevere la palla da alzare tra il posto 2 e il posto 3 a un'altezza maggiore o uguale a quella della rete stessa e al di sopra della sua testa.\nIn questo modo il palleggiatore sar\u00e0 in grado:\nL'efficacia della strategia prescelta dipende quindi dal fatto che la squadra in attacco sappia gi\u00e0 quale di queste opzioni adotter\u00e0 il palleggiatore mentre la squadra in difesa deve prepararsi a ognuna di esse. Per questo il battitore cerca sempre di mettere il pi\u00f9 possibile in difficolt\u00e0 la ricezione, impedendo cos\u00ec la realizzazione della strategia di attacco prescelta.\nVarianti.\nLe varianti della pallavolo sono:"}
{"id": "3649806", "revid": "671029", "url": "https://it.wikipedia.org/wiki?curid=3649806", "title": "Futebol Clube do Porto 2011-2012", "text": "Questa pagina raccoglie i dati riguardanti il Futebol Clube do Porto nelle competizioni ufficiali della stagione 2011-2012.\nStagione.\nLa nuova stagione della squadra portoghese si apre con la partenza dell'allenatore Andr\u00e9 Villas-Boas verso gli inglesi del Chelsea, guida del Porto alla conquista durante lo scorso anno di un \"Triplete\" composto da Primeira Liga, Coppa di Portogallo e Europa League. Nonostante ci\u00f2, l'arrivo di V\u00edtor Pereira sulla panchina dei \"Drag\u00f5es\" rende questa serie di trionfi un \"Quadruple\" grazie alla conquista della Supercoppa di Portogallo, vinta per 2-1 (doppietta del difensore Rolando) contro il Vit\u00f3ria Guimar\u00e3es.\nIl 14 gennaio 2012 il Porto chiude il girone d'andata di 15 giornate imbattuto e al 2\u00ba posto dietro al Benfica con un bilancio di 11 vittorie, 4 pareggi, 34 gol fatti e 8 reti subite.\nEssendo \"campione di Portogallo\", il Porto accede direttamente alla fase a gironi di UEFA Champions League, venendo sorteggiato nello stesso gruppo assieme a \u0160achtar, Zenit e . I portoghesi vengono eliminati dalla competizione come terzi nel Gruppo G, avendo ottenuto doppia vittoria con gli ucraini (2-1 in casa, 2-0 in trasferta), sconfitta esterna e pareggio interno con russi (3-1, 0-0) e ciprioti (2-1, 1-1). La retrocessione in Europa League li porta a sfidare gli inglesi del Manchester City, anch'essi reduci da un terzo posto nella maggiore coppa europea, nei sedicesimi di finale: saranno questi ultimi a prevalere e a eliminare definitivamente dai tornei europei il Porto, con la doppia vittoria in trasferta a Oporto (1-2) e in casa (4-0).\nIn Ta\u00e7a de Portugal, dopo un largo trionfo sul Pero Pinheiro (8-0), i \"tripeiros\" escono anche dall'ultima competizione rimasta oltre al campionato, a causa della sconfitta per 3-0 nel quarto turno a vantaggio dell'Acad\u00e9mica de Coimbra.\nRosa.\n\"Rosa e numerazione aggiornate al 31 gennaio 2012\"."}
{"id": "3649811", "revid": "1543377", "url": "https://it.wikipedia.org/wiki?curid=3649811", "title": "Stivali in pelle di montone", "text": "Stivali in pelle di montone sono stivali fatti in pelle di montone. La lana presente sulla pelle di montone ha ottime propriet\u00e0 isolanti e, per questo motivo, questi stivali sono normalmente indossati quando fa molto freddo.\nGli stivali in pelle di montone sono stati indossati e utilizzati nei climi pi\u00f9 freddi sin dal 500 d.C., data a cui risale una mummia che \u00e8 stata ritrovata a Subashi in Cina con indosso quelli che possono essere considerati i precursori di questi stivali. Nell'antica Grecia, Platone scriveva che, durante i rigidi inverni di Potidea, molte persone erano solite avvolgere i loro piedi in caldi tessuti di feltro e pelli di montone. Nel diciannovesimo secolo l'esploratore William Knight osserv\u00f2 le popolazioni del Tibet indossare stivali in pelle di montone: le ballerine indossavano stivali di colori variegati e i cavalieri indossavano grandi stivali con pesanti cappotti e pantaloni in pelle di montone. Gli eschimesi e gli inuit delle regioni polari usano da secoli la pelle di montone per realizzare dei caldi stivali chiamati \"kamipak\" o \"marnguaq\". Tali stivali vengono poi ingrassati per renderli resistenti all'acqua. Infine, durante l'inverno russo, i contadini indossavano di norma stivali rivestiti in pelle di montone per restare caldi.\nGli stivali in pelle di montone furono prodotti a Glastonbury dall'azienda quacchera dei Morland. Questi stivali divennero molto popolari ed ebbero un grande successo nel periodo in cui inizi\u00f2 a diffondersi il motociclismo, poich\u00e9 le moto che lasciavano i piedi scoperti erano molto fredde e ventose. Gli stivali della Morland furono utilizzati nella spedizione di Sir Edmund Hillary, che fu la prima a raggiungere la cima del monte Everest nel 1953. Gli stivali non vennero utilizzati per la scalata vera e propria, ma per scaldare gli scalatori durante le ore di riposo.\nAnche gli aviatori avevano bisogno di indumenti caldi, poich\u00e9 i loro velivoli non erano pressurizzati e il riscaldamento era inadeguato. Pertanto, a tale scopo, nel ventesimo secolo si diffuse l'uso di stivali, cappelli e giacche in pelle di montone. Durante la prima guerra mondiale il Maggiore Major Lanoe Hawker progett\u00f2 degli stivali da aviazione in pelle di montone all'altezza della coscia che vennero realizzati per lui da Harrods. Questi stivali divennero rapidamente popolari nei Royal Flying Corps con il nome di \"fug boots\". Questi stivali vennero tuttavia soppiantati dall'introduzione delle tute da aviazione che vennero abbinate a dei pi\u00f9 comuni stivali all'altezza del ginocchio rivestiti in pelliccia. I piloti artici, per\u00f2, avevano bisogno di indumenti particolarmente caldi e continuarono quindi ad utilizzare pesanti stivali in pelle di montone che arrivavano fino alle cosce al posto dei pantaloni. Sia gli indumenti che gli stivali venivano riscaldati elettricamente quando la tecnologia necessaria si rese disponibile.\nIn Australia, invece, furono progettati degli stivali in pelle di montone che si potevano infilare molto facilmente e vennero commercializzati con il nome di Ugh boots. (Ci sono diverse ipotesi sull'origine del nome e, tra le altre cose, si ipotizza che esso possa derivare dal nome del personaggio di un cartone, dall'abbreviazione di \"ugly\", cio\u00e8 \"brutto\", e da un rielaborazione dei \"fug\" boots indossati durante la prima guerra mondiale). Questi stivali divennero popolari grazie ai surfisti che li utilizzavano per riscaldare i loro piedi dopo avere praticato surf nel freddo mare invernale. Il marchio UGG Australia \u00e8 stato poi importato negli Stati Uniti, dove gli stivali venivano venduti in negozi specializzati, quali ad esempio quelli dedicati ai surfisti. In seguito questi stivali sono diventati popolari per essere stati indossati da attori, attrici e celebrit\u00e0 come Paris Hilton, Leonardo DiCaprio e Oprah Winfrey, cosa che ha portato ad un'esplosione delle vendite. Attualmente \u00e8 in atto una concorrenza spietata con i marchi rivali (ad esempio Emu Australia) per il dominio di questo mercato.\nGli stivali di montone sono usati sui pazienti costretti a letto per prevenire piaghe da decubito, specialmente al tallone."}
{"id": "3649812", "revid": "599013", "url": "https://it.wikipedia.org/wiki?curid=3649812", "title": "Giovanni Francesco Pozza", "text": "Carriera.\nPozza inizi\u00f2 la propria carriera da professionista nel 1978 con la maglia del ChievoVerona. Con i veneti disput\u00f2 23 partite della Serie D 1978-1979, chiudendo a met\u00e0 classifica il girone B. Dopo una sola stagione si trasfer\u00ec all', con la cui maglia esord\u00ec in massima serie disputando complessivamente 3 partite.\nNelle due stagioni seguenti gioc\u00f2 nella in Serie C1, per un totale di 60 partite in maglia rosso-verde. Ritorn\u00f2 in Serie A con la maglia del Pisa; allenato da Lu\u00eds Vin\u00edcio, riusc\u00ec a collezionare 13 presenze nella Serie A 1982-1983.\nSuccessivamente si leg\u00f2 all'. Con i toscani disput\u00f2 consecutivamente cinque stagioni di Serie B, scendendo in campo in 157 occasioni e realizzando l'unica rete della propria carriera da professionista nella Serie B 1985-1986. Gioc\u00f2 ancora nell'Arezzo dal 1991 al 1993 in Serie C1, per un totale di 22 presenze esclusivamente nella stagione 1991-1992. Tra il 1988 ed il 1990 milit\u00f2 in Serie B nella allenata da Nevio Scala squadra con la quale disput\u00f2 anche uno spareggio per la promozione in Serie A.\nIn carriera ha totalizzato complessivamente 16 presenze in Serie A e 200 presenze ed una rete in Serie B.\nPozza \u00e8 deceduto il 31 ottobre 2011 all'et\u00e0 di 50 anni all'ospedale di Pisa, presso il quale era ricoverato da alcuni giorni per essere sottoposto ad un trapianto di fegato."}
{"id": "3649821", "revid": "1318658", "url": "https://it.wikipedia.org/wiki?curid=3649821", "title": "Claude Lecomte", "text": "Biografia.\nGenerale di brigata, nel 1870 prese parte alla difesa di Parigi durante la guerra franco-prussiana. Con l'armistizio del 1871, fu nominato comandante del II settore. Il governo Thiers lo incaric\u00f2 il 18 marzo di recuperare i cannoni posti a Montmartre e vigilati dalla Guardia nazionale. Il tentativo fall\u00ec per l'opposizione degli abitanti, delle guardie e degli stessi suoi soldati, che rifiutarono di sparare sui parigini e lo arrestarono. L'episodio fu l'elemento scatenante dell'insurrezione che port\u00f2 alla fuga del governo Thiers a Versailles e alla costituzione della Comune di Parigi.\nCondotto nella sede del comando di legione del XVIII arrondissement, il generale Lecomte fu fucilato nel pomeriggio, sembra dai suoi stessi soldati. \u00c8 sepolto nel cimitero di P\u00e8re-Lachaise."}
{"id": "3649823", "revid": "116389529", "url": "https://it.wikipedia.org/wiki?curid=3649823", "title": "Stravaso da antracicline", "text": "Lo stravaso da antracicline ( o di antracicline) \u00e8 un effetto collaterale della chemioterapia effettuata con antracicline.\nEziologia.\nIl trattamento chemioterapico viene somministrato al paziente oncologico, nella maggior parte dei casi per via endovenosa e ha come obiettivo quello di colpire ed eliminare le cellule tumorali. Lo stravaso di antracicline consiste nella fuoriuscita dal letto vascolare nei tessuti circostanti di un farmaco appartenente a queste categorie.\nLo stravaso pu\u00f2 verificarsi per cause diverse, che svariano dall'errore umano al difetto degli strumenti utilizzati, dalla predisposizione del sistema vascolare del paziente, alle caratteristiche fisico-chimiche del farmaco.\nEpidemiologia.\nLo stravaso pu\u00f2 essere considerato un evento avverso raro: si stima infatti che possa verificarsi in percentuali che oscillano tra lo 0,1% e l'1% delle infusioni da antracicline, anche se si stima che la percentuale si alzi fino al 6,5% conteggiando anche gli stravasi derivanti da altri farmaci antiblastici.\nClinica.\nLe conseguenze di un evento di questo tipo possono essere di diversa entit\u00e0, dipendente sia dalla quantit\u00e0 di farmaco fuoriuscito, sia dalla tempestivit\u00e0 con la quale lo stravaso viene riconosciuto. Gli effetti variano infatti dall'arrossamento locale alla necrosi tissutale che pu\u00f2 coinvolgere anche tendini e legamenti causando gravi danni funzionali, a volte irreversibili (si stima infatti che almeno un terzo degli stravasi esiti in ulcere e necrosi).\nTrattamento.\nIl trattamento \u00e8 perlopi\u00f9 chirurgico. La tempestiva somministrazione di dexrazoxano sembra diminuire l'incidenza di complicanze. "}
{"id": "3649836", "revid": "122513708", "url": "https://it.wikipedia.org/wiki?curid=3649836", "title": "Sequestro di Silvia Melis", "text": "Il sequestro di Silvia Melis fu un rapimento a scopo estorsivo avvenuto in Sardegna, in Ogliastra, nel 1997. Il fatto \u00e8 noto anche per il coinvolgimento di personaggi tra i quali Nicola Grauso, allora editore de \"L'Unione Sarda\", il giudice Luigi Lombardini, il direttore de \"L'Unione sarda\" Antonangelo Liori e il fotoreporter Antonello Zappadu. Il sequestro dur\u00f2 265 giorni.\nStoria.\nIl 19 febbraio 1997 Silvia Melis, imprenditrice e consulente del lavoro di Tortol\u00ec, figlia di un facoltoso ingegnere, viene rapita mentre ritornava a casa in macchina. I banditi la portano via dopo averla legata, bendata e imbavagliata, lasciando sull'auto il figlio Luca di quattro anni. Il 15 luglio la trattativa con i rapitori entr\u00f2 nella fase finale, ma l'incontro con i banditi per il pagamento del riscatto non ebbe tuttavia luogo. Da un sacerdote suo amico venne chiesto al fotoreporter d'inchiesta Antonello Zappadu di consegnare un messaggio ai rapitori. Silvia Melis venne trasferita in una tenda per gli ultimi 74 giorni, fino a quando l'11 novembre dello stesso anno riusc\u00ec a liberarsi e venne trovata vicino a Nuoro sul ciglio di una strada provinciale da due agenti in borghese.\nLa famiglia Melis sostenne di non aver pagato alcun riscatto. Nicola Grauso, imprenditore, rivel\u00f2 invece di aver pagato, nelle campagne di Esterzili e di Ulassai, il riscatto per la liberazione della rapita. La magistratura cagliaritana smentir\u00e0 che fosse vero, asserendo che Silvia Melis si sarebbe liberata da sola. Tuttavia Grauso manterr\u00e0 le sue posizioni, finendo indagato per tentata estorsione ai danni di Tito Melis e per calunnia nei confronti dei giudici. \nSi susseguono varie ipotesi sul riscatto, tra cui quella che sarebbe stato pagato dal Sisde, che il ministro dell'interno Giorgio Napolitano defin\u00ec \"solo fantasie\", fino a quando il 20 novembre lo stesso Tito Melis dichiara di aver pagato lui stesso il riscatto, di cui un miliardo di lire messo a disposizione da lui, 400 milioni da Grauso e un altro miliardo da entit\u00e0 non meglio definite.\nLe indagini.\nLa donna raccont\u00f2 agli inquirenti di essere stata tenuta prigioniera in cinque posti diversi che vennero poi individuati durante le indagini tranne uno, una grotta. Il 29 maggio 1999 vennero arrestati Antonio Maria Marini, sua madre Grazia Marine, Pasqualino Rubanu e Andrea Nieddu. La testimone Anna Maria Rubatta, vicina di casa di Grazia Marine, rifer\u00ec agli investigatori di aver visto, la notte del 5 giugno 1997, Antonio Maria Marini e Pasqualino Rubanu uscire dalla casa a Nuoro con una persona incappucciata. Anna Maria Rubatta successivamente ritratt\u00f2 le accuse rinunciando al programma di protezione.\nIl processo.\nNell'ambito del processo ai sequestratori, condotto in primo grado e in appello dai giudici Mauro Mura e Gilberto Ganassi, furono riconosciuti colpevoli gli orgolesi Antonio Maria Marini, sua madre Grazia Marine e Pasqualino Rubanu. Durante il processo di primo grado, il 4 giugno 2001, vennero condannati Antonio Maria Marini a 30 anni di carcere, Pasqualino Rubanu a 26 anni e Grazia Marine a 25 anni e sei mesi; il quarto imputato, Andrea Nieddu, venne assolto per non aver commesso il fatto.\nIl processo d'appello il 20 dicembre 2002 ribalt\u00f2 la sentenza assolvendo tutti e tre gli imputati ma un anno dopo, il 23 ottobre 2003, la Cassazione annull\u00f2 la sentenza di secondo grado disponendo un nuovo processo d'appello. Nel processo d'appello bis, Antonio Maria Marini, sua madre Grazia Marine e Pasqualino Rubanu, i carcerieri di Silvia Melis, vennero ritenuti colpevoli dalla Corte d'Appello di Sassari che li condann\u00f2 confermando la sentenza dei giudici di primo grado. 30 anni di carcere sono stati inflitti ad Antonio Maria Marini, 26 anni a Pasqualino Rubanu, mentre Grazia Marine \u00e8 stata condannata a 25 anni e sei mesi.\nControversie.\nNonostante si fosse inizialmente negato il pagamento del riscatto, venne rivelato il pagamento di 2,4 miliardi e, una volta liberato l'ostaggio, se ne attribu\u00ec il merito alla pressione delle forze dell'ordine e alla disattenzione di uno dei carcerieri. Questa versione non aveva subito convinto e non resse a tutte le verifiche e poi emerse che per la liberazione vennero pagati due miliardi e quattrocento milioni; quattrocento milioni vennero consegnati da Nicola Grauso a due emissari che li consegnarono a un intermediario che prepar\u00f2 il terreno per la trattativa parallela e intervenuto solo all'inizio, per poi ritirarsi lasciando il compito di concludere ad altri. La trattativa venne interrotta da un contrattempo la notte tra il 12 e il 13 luglio dovuto alla mancata consegna di un miliardo che innervos\u00ec i rapitori che alzarono il prezzo chiedendo cinque miliardi per poi sparire per oltre due mesi senza farsi sentire.\nIl padre di Silvia Melis avvi\u00f2 una seconda trattativa che concluse l'accordo per due miliardi da pagare in una volta sola, il quattro novembre da Grauso che incontr\u00f2 gli emissari della banda e consegn\u00f2 il denaro. Silvia Melis era stata intanto gi\u00e0 trasferita nella tenda tra Orgosolo e Nuoro, dove il suo carceriere allent\u00f2 la catena e poi si allontan\u00f2 per permettere alla giovane di allontanarsi raggiungendo la strada dove viene soccorsa da un'auto di passaggio. La verit\u00e0 non venne raccontata perch\u00e9 era stata aggirata la legge sul blocco dei beni. Silvia sarebbe stata tenuta nascosta in casa di amici ancora un paio di giorni, il tempo per organizzare una liberazione credibile. L'11 pomeriggio Silvia sarebbe tornata montagna, facendosi trovare sul ciglio della strada da alcuni automobilisti che vorrebbero prestarle soccorso; lei avrebbe rifiutato per aspettare la polizia. Questa versione \u00e8 stata sempre rigettata dalla famiglia Melis; anche dopo 20 anni dal sequestro Silvia Melis ha affermato di essersi liberata da sola, mentre il carceriere (un uomo mai arrestato e deceduto forse alcuni anni dopo di malattia) si era allontanato per recuperare del cibo dopo aver lasciata allentata per errore la catena. La Melis avrebbe passato alcune ore a casa del questore, dove pot\u00e9 lavarsi dopo 9 mesi, e rivestirsi con indumenti puliti forniti dalla moglie del funzionario.\nCircolarono argomenti complottistici, come quello secondo cui il sequestro sarebbe stato falso o il riscatto pagato dal SISDE: \nPer le ombre del sequestro, oltre a Grauso, vengono anche indagati Luigi Lombardini, giudice noto per la lotta ai sequestri, l'avvocato Antonio Piras (accusati, come Grauso, di aver fatto credere a Tito Melis di aver contattato i rapitori) e Antonangelo Liori, accusato di aver portato da Grauso il medico che cur\u00f2 Sivia Melis dopo il sequestro. Successivamente viene indagato, per estorsione e favoreggiamento, Luigi Garau, difensore della famiglia Melis. Si sospetta che il giudice Lombardini, insieme ad altri, abbia avuto un ruolo nel convincere la famiglia Melis a pagare il riscatto e viene accusato dei reati di falso, calunnia ed estorsione; gli inquirenti indagano a seguito della denuncia del padre della Melis, che ha raccontato di essere stato raggiunto di notte da Lombardini che gli avrebbe intimato di pagare un miliardo come riscatto e di scrivere una lettera nella quale affermava che i giudici di Cagliari che indagavano sul sequestro erano d'accordo col pagamento illegale del riscatto. L'11 agosto 1998 Lombardini, poco dopo un interrogatorio dei magistrati di Palermo, si suicider\u00e0 nel proprio ufficio. Ne seguiranno accese polemiche: Grauso entrer\u00e0 per questo in prorompente polemica con la magistratura di Palermo e di Cagliari e la Procura della Repubblica di Cagliari decise di commissariare il gruppo Grauso per debiti.\nProcesso per estorsione.\nNicola Grauso, Federico Garau, avvocato, e Antonangelo Liori, giornalista, vennero accusati di estorsione in concorso nei confronti della famiglia Melis e processati; l'accusa principale era quella di estorsione perch\u00e9, secondo i pm, Grauso e gli altri imputati, avrebbero fatto da mediatori tra i sequestratori e la famiglia Melis, intascandosi un miliardo che l\u2019imprenditore aveva consegnato per il riscatto. Nel 2010 Grauso, Garau e Liori vennero assolti per quanto riguarda l'estorsione ai danni della famiglia Melis in quanto il fatto non sussiste, sentenza poi confermata in appello che li assolse anche dall'accusa di diffamazione."}
{"id": "3649850", "revid": "158913", "url": "https://it.wikipedia.org/wiki?curid=3649850", "title": "Pour elle", "text": ""}
{"id": "3649854", "revid": "125130995", "url": "https://it.wikipedia.org/wiki?curid=3649854", "title": "Episodi di Parenthood (terza stagione)", "text": "La terza stagione della serie televisiva Parenthood \u00e8 stata trasmessa in prima visione negli Stati Uniti d'America da NBC dal 13 settembre 2011 al 28 febbraio 2012.\nIl quindicesimo episodio, intitolato \"Politics\", \u00e8 diretto da Peter Krause, co-protagonista della serie nel ruolo di Adam Braverman; l'episodio costituisce la sua prima esperienza da regista.\nIn Italia la stagione viene trasmessa dal canale pay Joi, della piattaforma Mediaset Premium, dal 9 giugno al 4 agosto 2012; in chiaro, viene trasmessa da La5 dal 14 dicembre 2013 all'8 febbraio 2014.\nIl quarantesimo compleanno.\nTrama.\nSono passati diversi mesi da quando Adam ha perso il lavoro immediatamente prima di sapere che la moglie \u00e8 rimasta incinta; ora \u00e8 ancora disoccupato e Kristina \u00e8 stata quindi costretta a ritornare a lavorare. Nonostante sia molto qualificato e abbia anni di esperienza alle spalle, Adam riesce a trovare solo un impiego da trasportatore, ma prima di iniziare riceve una proposta dal fratello Crosby, che vuole acquisire un vecchio studio di registrazione e gestirlo con lui. Crosby nel frattempo non era riuscito a ricongiungersi con Jasmine, che ora incontra solamente per vedere il figlio, ed \u00e8 ritornato ad avere relazioni molto brevi e occasionali. Presto scopre che anche Jasmine sta frequentando qualcun altro. Haddie frequenta l\u2019ultimo anno di liceo e sta ancora insieme ad Alex. Quando viene invitata ad una festa, accetta, ma Alex decide di non accompagnarla per evitare di incorrere in tentazioni dall'uso di alcol. Tuttavia poi la raggiunge, ritrovandola ubriaca. Deluso e arrabbiato tenta di portarla via, ma quando un ragazzo tenta di ostacolarlo reagisce colpendolo con pugno al viso. Sar\u00e0 quindi denunciato e incarcerato per aggressione. Haddie chiama la zia Julia, che lo fa liberare pagando la cauzione, ma i problemi giudiziari per lui sono destinati a continuare visto che ha dei precedenti.\nJulia, intanto, dopo la decisione di adottare un bambino, si era rivolta ad agenzie specializzate, senza ottenere riscontri. Quando sul posto di lavoro incontra una ragazza incinta, che le confessa di non avere intenzione di tenere il bambino che porta in grembo, inizia a pensare di proporle di venderglielo. Sarah, nel giorno del suo quarantesimo compleanno, reincontra l'ex professore della figlia Mark Cyr, mentre Amber si trasferisce in un appartamento suo.\nSe il bambino proprio non lo vuoi....\nTrama.\nAdam \u00e8 deciso a rifiutare l'offerta del fratello, preferendo l'opportunit\u00e0 di lavoro finanziariamente pi\u00f9 sicura, specie in vista dell'arrivo del suo terzo figlio. Tuttavia, Crosby riesce a convincerlo a gestire insieme almeno la fase preliminare, ossia convincere i proprietari dello studio di registrazione ad affittarglielo. Adam lo aiuta, e presentando un business plan convincente riesce a far s\u00ec che il fratello acquisisca lo studio. Alla fine accetter\u00e0 di diventare socio del fratello. Kristina, nel frattempo, \u00e8 preoccupata per il figlio Max, al primo giorno nella nuova scuola tradizionale, la stessa frequentata da Sydney e Jabbar. Grazie a quest'ultimo, riuscir\u00e0 a farsi dei nuovi amici. Haddie scopre che Alex ha dei precedenti penali, tra cui una rapina a mano armata risalente ai tempi in cui era alcolizzato; anche se arrabbiata comprender\u00e0 i motivi per cui gliel'ha tenuto nascosto. Sarah \u00e8 indecisa se passare al passo successivo nella relazione con Mark, a causa della loro differenza di et\u00e0; dopo essersi consigliata con la madre e avuto il benestare della figlia Amber, decide di provare ad avere una relazione pi\u00f9 seria con lui. Julia, dopo aver aiutato la giovane assistente del suo studio legale incinta in una piccola questione legale, contro il parere di Joel, le chiede se prenderebbe in considerazione l'idea di affidarle il bambino che far\u00e0 nascere, ricevendo un secco no come risposta.\nUn futuro migliore.\nTrama.\nAlex rifiuta l'aiuto di Haddie e dei suoi genitori per affrontare i problemi legali che l'hanno visto coinvolto, consapevole di rischiare di finire in carcere. Ma Adam, suggerito da Kristina, decide di supportarlo ugualmente, andando a parlare con i genitori del ragazzo aggredito, riuscendo a convincerli a ritirare la denuncia. Nel frattempo, Adam e Kristina scoprono il sesso del nascituro, che sar\u00e0 una femmina, notizia in cui speravano in quanto in tal modo ci saranno meno possibilit\u00e0 che anche il loro terzo figlio soffra della sindrome di Asperger. Sarah cerca di rimanere pi\u00f9 vicino possibile ad Amber, dopo il suo trasferimento, mentre Drew conosce Amy, una ragazza che abita vicino alla sua abitazione. Il nonno Zeek intuisce subito che prova dell'interesse nei suoi confronti, cos\u00ec cerca di supportarlo incitandolo a chiederle di uscire e fornendogli diversi consigli su come comportarsi. Jasmine e Crosby, dopo aver notato uno sfogo sulla pelle di Jabbar, lo portano da un medico, il dottor Joe Prestidge, che gli diagnosticher\u00e0 un'allergia al frumento. Joe dimostrer\u00e0 anche un interesse verso Jasmine, chiedendole in seguito di cenare insieme. Julia, intanto, superato l'imbarazzo nel reincontrare Zoe sul posto di lavoro, scoprir\u00e0 il motivo per il quale ha risposto negativamente alla proposta effettuatale: Zoe vuole un'adozione \"chiusa\", ovvero non vorr\u00e0 conoscere i genitori adottivi; in tal modo sar\u00e0 per lei pi\u00f9 facile rinunciare a tenere il bambino.\nLe fasi della vita.\nTrama.\nMentre Adam e Crosby sono in attesa di ricevere il finanziamento per avviare lo studio di registrazione, i rispettivi figli sembrano aver instaurato un legame forte a scuola. Tuttavia, Max finisce con l'essere troppo soffocante nei confronti di Jabbar, imponendogli di trascorrere sempre insieme e da soli il loro tempo dedicato al pranzo. Cos\u00ec Jabbar confida alla madre di non voler pranzare tutti i giorni con Max e Jasmine chiede a Crosby di parlarne col fratello. Crosby per\u00f2 non vuole creare noie ad Adam, cos\u00ec ne parla direttamente con il figlio, chiedendogli di sacrificarsi per il bene della famiglia, spiegandogli che Max ha dei problemi. Il ragazzo sembra accettare la proposta del padre, ma il giorno seguente si allontana da Max prima della fine della pausa pranzo e i due finiscono per litigare. Nel frattempo, Alex decide di lasciare Haddie, mentre Zeek viene ingaggiato per essere protagonista di uno spot pubblicitario per una medicina contro la disfunzione erettile. Drew si reca al suo primo appuntamento con Amy, ma a causa della sua timidezza le cose non vanno per il meglio; anche se in seguito la ragazza sembra ricambiare almeno parte dell'interesse mostrato nei suoi confronti.\nNora.\nTrama.\nDopo il litigio avuto con Jabbar, Max viene messo in punizione e viene obbligato a scrivere una lettera di scuse. Dal suo punto di vista, tuttavia, il ragazzo fatica a capire le sue colpe, quindi la madre chieder\u00e0 ad Amber di passare del tempo con lui e provare a convincerlo a scusarsi. Nel frattempo Adam scopre che ci sono meno garanzie di quello che pensava in merito ad ottenere clienti per il suo nuovo studio di registrazione. Pur di far colpo su un potenziale cliente, Mistah R.A.Y., decide di adottare un nuovo look, finendo presto per pentirsene. Crosby scopre che il dottor Joe Prestidge sta frequentando Jasmine, mentre Kristina \u00e8 vicina al momento del parto. Sar\u00e0 proprio Crosby ad assisterla quando arriver\u00e0 il momento di dare alla luce la piccola Nora, in quanto Adam risulter\u00e0 temporaneamente irraggiungibile mentre \u00e8 impegnato a cercare di far colpo su Mistah R.A.Y.. Intanto, Julia continua a legare con Zoe e quest'ultima, dopo aver passato una notte a casa sua, si convincer\u00e0 a darle in affidamento il bambino, dopo aver conosciuto il marito Joel e la figlia Sydney. Sarah riceve una visita dell'ex marito, che si presenta ubriaco da lei. Zeek lo caccer\u00e0 subito via ma in seguito la ricontatter\u00e0 per farsi aiutare dopo esser rimasto ferito.\nPrendere l'iniziativa.\nTrama.\nSarah, dopo aver aiutato Seth per l'ennesima volta, riesce a convincerlo ad entrare in un centro di riabilitazione. Tuttavia, le strutture statali hanno lunghe liste d'attesa, quindi servono dei soldi per entrare in una struttura privata. Zeek \u00e8 contrario ad aiutare finanziariamente Seth, ma Sarah per l'ex marito riuscir\u00e0 comunque ad avere il supporto di Julia e Joel. Nel frattempo, Adam e Crosby trovano il loro primo cliente, convincendo il noto artista Cee Lo Green a registrare nel loro studio. Sarebbe un importante inizio se le cose andranno per il meglio, quindi Adam ne \u00e8 profondamente entusiasta, accettando di restare lontano dalla sua famiglia per un po' pur di aiutare il fratello a sistemare lo studio. Dopo il primo giorno di prove con Cee Lo per\u00f2 le cose non sembrano andare bene, e temono di perdere il cliente. Il giorno successivo, con loro sorpresa, l'artista vuole ancora provare da loro e riuscir\u00e0 presto ad ottenere la registrazione che desiderava. Kristina, a causa degli impegni del marito, deve badare a Nora e alle esigenze domestiche da sola, finendo per essere esausta. Drew, intanto, entra sempre pi\u00f9 in intimit\u00e0 con Amy, ma trova difficolt\u00e0 nel provare a baciarla, sempre trattenute dalle sue insicurezze. Dopo essersi consigliato con la sorella tuttavia, trover\u00e0 il modo di superarle.\nDivertimento forzato in famiglia.\nTrama.\nSeth entra in un centro di riabilitazione e Sarah \u00e8 decisa a continuare a supportarlo. Tale vicinanza verso l'ex marito finir\u00e0 per\u00f2 inevitabilmente nel destare qualche preoccupazione in Mark, oltre che nel padre Zeek, che non vuole vedere nuovamente soffrire sua figlia per gli stessi errori commessi in passato. Nel frattempo, Kristina affronta una sorta di depressione post-partum in quanto si sente isolata dal resto della famiglia. Per cercare di porvi rimedio, decide di organizzare con Adam un'uscita che coinvolga in qualche attivit\u00e0 tutta la famiglia. Viene scelto il minigolf, ma le cose non vanno come preventivato. Intanto, Crosby scopre che la relazione tra Jasmine e Joe si va facendo pi\u00f9 seria, e ne soffre molto, temendo anche di poter essere rimpiazzato come padre. Julia, anche se imbarazzata, cerca invece di assicurarsi che Zoe assuma una corretta alimentazione che non nuoccia alla gravidanza.\nIntervallo.\nTrama.\nSeth esce dal centro di riabilitazione ed \u00e8 determinato a ricominciare una nuova vita. Il primo appartamento dove andare a vivere che pu\u00f2 permettersi non \u00e8 per\u00f2 il luogo pi\u00f9 adatto dove farlo, e Amber gli offre quindi di trasferirsi da lei almeno per un po' di tempo. Intanto Sarah, nonostante sia innamorata di Mark, che presenter\u00e0 anche alla sua famiglia, riscopre i sentimenti che provava per lui, in quanto vede Seth diventare l'uomo che sperava diventasse. Dopo aver parlato con la figlia, Seth capisce quindi di stare diventando un intralcio nella vita di Sarah e decide quindi di partire e iniziare una nuova vita altrove. Nel frattempo, Adam e Crosby avviano i colloqui per assumere un assistente. L'unica persona che sembra essere adatta \u00e8 per\u00f2 una giovane ragazza molto attraente, Rachel, e Adam pensa questo possa far preoccupare Kristina, che sta ancora affrontando la depressione post-partum. Tuttavia le alternative non sono molte e Crosby riesce a convincere il fratello ad assumerla; quando Kristina la conoscer\u00e0 i timori di Adam si confermeranno fondati, anche se alla fine quest'ultima riuscir\u00e0 a superare la questione e ritrovare i momenti di intimit\u00e0 con il marito che le mancavano sin dalla nascita di Nora. Drew presenta ai suoi cari Amy come la sua ragazza, mentre Crosby, a causa della presenza di Joe nella vita di Jasmine, inizia a sentirsi sempre pi\u00f9 lontano dal proprio figlio.\nBisogna saper perdere.\nTrama.\nMentre Kristina si preoccupa di come gli amici di Max si comportano con suo figlio, che viene preso in giro senza neanche che se ne accorga, Adam e Crosby sembrano intravedere la via del successo per la loro attivit\u00e0. I clienti infatti non mancano, e anche artisti conosciuti vogliono registrare nel loro studio. Tuttavia, Adam, oltre ai grattacapi da affrontare a casa con il figlio, trova dei problemi da affrontare anche sul posto di lavoro: dopo aver espresso consigli paterni alla nuova assistente Rachel, quest'ultima finisce con l'infatuarsi di lui arrivando a tentare di baciarlo. Drew prende la sua prima insufficienza nella carriera scolastica. La madre, pensando che la causa sia la sua nuova ragazza, tenta di tenerlo lontano da Amy, ma alla fine comprender\u00e0 di avere una reazione esagerata e dar\u00e0 fiducia al figlio. Nel frattempo, durante un gioco in famiglia, Zeek si accorge che la nipote Sydney non riesce ad accettare la sconfitta e sta venendo quindi cresciuta come una ragazzina viziata. Julia e Joel presto si accorgono che il nonno ha ragione, e iniziano quindi a provare ad insegnarle che non si pu\u00f2 sempre vincere. Anche se non \u00e8 una cosa facile, alla fine sembrano riuscire nell'intento.\nMister onest\u00e0.\nTrama.\nAdam, nonostante il fratello glielo sconsiglia, racconta a Kristina quanto accaduto con Rachel. Kristina non reagisce bene, ne rimane molto amareggiata e chiede al marito di licenziarla. Adam, che secondo Crosby ha una parte di responsabilit\u00e0 in quanto accaduto, non trova per\u00f2 il coraggio di farlo, non vuole ferire i suoi sentimenti e rischiare di uccidere le sue speranze. Kristina ne rimarr\u00e0 profondamente delusa e si rifiuter\u00e0 di ascoltare le ragioni del marito. Nel frattempo, Joel e Julia conoscono il fidanzato di Zoe, Troy Quinn; durante una cena a quattro quest'ultimo chiede dei soldi per il nascituro, pratica illegale, ricevendo un netto rifiuto in risposta. Amber si rende conto di non essere in grado di mantenersi da sola con il lavoro che fa, che non le permette di coprire tutte le spese. Crosby e Jasmine si vedono chiedere da Jabbar quando si sposeranno. I due gli spiegheranno che il matrimonio non avverr\u00e0 mai, ma la discussione li far\u00e0 riflettere e riavvicinare, tant'\u00e8 che finiranno per andare a letto insieme.\nChiarimenti.\nTrama.\nKristina, ancora arrabbiata con Adam, riprende con entusiasmo a lavorare, entrando nello staff elettorale di Bob Little, candidato al consiglio comunale. I nuovi impegni di Kristina sommati a quelli di Adam fanno in modo che il tempo in cui almeno uno dei due rimanga a casa si riducano al minimo, perci\u00f2 quando arriva il giorno in cui Max avrebbe dovuto essere portato ad un museo quest'ultimo si ritrova a dover rimanere a casa accudito dalla sorella. Haddie sottovaluta la questione e Max avr\u00e0 quindi l'occasione di andarsene da casa senza dar conto a nessuno per cercare di raggiungere da solo il museo. Alla fine sar\u00e0 ritrovato dalla polizia e riportato a casa, l'avventura far\u00e0 riavvicinare i genitori, con Kristina che trova il modo sia di perdonare il marito che di lanciare un segnale di riavvicinamento alla sua assistente, che le aveva porto le sue scuse. Nel frattempo, Kristina aveva coinvolto nella sua nuova esperienza lavorativa Amber, che era in cerca di un lavoro migliore.\nDopo aver dato una mano a Kristina nell'accudire Nora, Sarah e Mark finiscono per il valutare di avere un figlio insieme. Intanto, Crosby si rende conto dell'importanza che il dottor Joe ha assunto nella vita di suo figlio e Jasmine, cos\u00ec, quando si ritrova a parlare con quest'ultima dell'esser andati a letto insieme, cataloga l'accaduto come un incidente che non avrebbe mai dovuto verificarsi. Julia e Joel, dopo aver rifiutato l'offerta del fidanzato di Zoe, sono determinati nel voler dimenticare velocemente l'accaduto; tuttavia Zoe desidera ancora dare a Julia il suo bambino e, quando prova a far cambiare idea a Troy, litiga con quest'ultimo finendo per chiedere supporto nuovamente a Julia.\nGita di famiglia.\nTrama.\nBlanche, madre di Zeek, sta per compiere l'86\u00ba compleanno. Anche se non la vede da tempo e non ha trascorso con lei i precedenti compleanni, il figlio decide di organizzare un viaggio per andarla a trovare, portandosi dietro l'intera famiglia, con figli e nipoti. Nonostante l'et\u00e0 avanzata, Zeek \u00e8 ancora alla ricerca dell'approvazione da parte della madre, dalla quale non si \u00e8 mai sentito pienamente apprezzato. Camille e i figli accettano di accompagnarlo in un viaggio pianificato nei minimi dettagli, ma non tutto andr\u00e0 secondo i piani.\nGi\u00e0 alla partenza, Kristina non si aggrega alla comitiva, scegliendo di restare a casa con Nora per tenere in punizione Max, che l'aveva insultata. Non \u00e8 per lei una scelta facile, specie poich\u00e9 ricade anche sul resto della famiglia. Tuttavia, dopo che Max sembrer\u00e0 aver imparato la lezione, raggiunger\u00e0 anche lei nonna Blanche con i figli. Durante il viaggio della comitiva Braverman, altri imprevisti raggiungeranno Zeek e figli. Prima il regalo che Zeek aveva comprato per sua madre, una poltrona, viene rubato; poi Zeek litiga con i figli in quanto a suo avviso non dimostrano molta convinzione e partecipazione, finendo per allontanarli. Giungeranno quindi divisi a destinazione, dove per\u00f2 si ritroveranno tutti insieme a festeggiare nonna Blanche, con cui Zeek riuscir\u00e0 a trovare una connessione che ricercava da tempo. Durante il viaggio, inoltre, Haddie confida al padre le preoccupazione in vista della scelta del college; mentre Drew si ritrova molto turbato dopo aver scoperto la madre avere un rapporto sessuale con il professor Cyr.\nSorridi.\nTrama.\nAdam e Crosby ricevono la visita di una giornalista del San Francisco Weekly che vuole scrivere un pezzo sul loro studio di registrazione. Crosby \u00e8 elettrizzato dalla cosa, mentre il fratello vede solo un'opportunit\u00e0 per fare pubblicit\u00e0. Tuttavia, anche se risponde solo a poche domande della reporter, sar\u00e0 Adam a finire al centro dell'articolo, alla quale viene dedicata la copertina del settimanale con la foto dello stesso Adam; il fratello ne rimarr\u00e0 quindi deluso e arrabbiato. Crosby, nel frattempo, \u00e8 dedito anche ad aiutare Lily, una ragazza violoncellista, a registrare un pezzo presso il Luncheonette. Sarah, dopo essersi informata dalla sua ginecologa sulla possibilit\u00e0 di avere ancora figli, riprende l'argomento con Mark. Amber, intanto, inizia il suo nuovo lavoro come assistente di Kristina, circondata da giovani laureati rispetto ai quali riesce a non farsi intimidire, attirando anche l'attenzione del candidato Bob Little. Zoe \u00e8 ancora ospitata da Joel e Julia, ma trova l'occasione di confrontarsi ancora con il fidanzato Troy: riuscir\u00e0 finalmente a convincerlo a firmare i documenti per l'adozione mettendo definitivamente fine al loro rapporto.\nMusica d'insieme.\nTrama.\nHaddie supera il test d'ammissione alla Cornell University, prestigiosa e costosa universit\u00e0 di Ithaca. Per lei \u00e8 il realizzarsi di un sogno, ma Adam \u00e8 costretto a fare i conti con le disponibilit\u00e0 finanziarie della famiglia. La Cornell prevede infatti una tassa di oltre 50.000 dollari ogni anno, cifra che andrebbe a sommarsi alle altre spese di mantenimento. Dopo aver perso il lavoro alla fabbrica di scarpe, Adam sa che \u00e8 un impegno economico non sostenibile senza gravi sacrifici, quindi, dopo aver parlato con Kristina, invita la figlia a tenersi aperta ad altre possibilit\u00e0; arrivando sul punto di decidere di comunicarle l'impossibilit\u00e0 di andare alla Cornell. Tuttavia non trover\u00e0 il coraggio e dir\u00e0 ad Haddie che la famiglia far\u00e0 tutti gli sforzi necessari. Intanto, Crosby si innamora di Lily e decide di portare Jabbar ad una sua esibizione pubblica. Quando Jasmine scopre l'esistenza di una relazione dei due, si autoinvita con Joe allo stesso evento, occasione in cui si render\u00e0 conto di soffrire la lontanza dell'ex fidanzato. Julia accompagna ad un corso pre-parto Zoe, che soffre il dover dare in adozione il nascituro; mentre Sarah accompagna Drew a visitare un college che potrebbe frequentare con Amy e i suoi genitori. Zeek, dopo essersi sottoposto a degli esami di routine, scopre di soffrire di fibrillazione atriale; patologia non grave, ma che lo porter\u00e0 a riflettere su quanto tempo gli rimanga da vivere. Nel finale, decider\u00e0 di iniziare un viaggio con la moglie sognato molti anni prima.\nPolitica.\nTrama.\nAdam e Crosby incontrano casualmente Brent, il tecnico del suono con cui Crosby lavorava presso Bayview, lo studio di registrazione che ha lasciato per mettersi in proprio. Da Brent vengono a sapere che i Dawes stanno valutando di registrare un brano al Bayview, cos\u00ec Adam, quando comprende che il fratello conosce tale gruppo musicale, cerca di convincerlo a mettersi in contatto con loro per rubare i clienti alla concorrenza. Crosby \u00e8 molto riluttante all'idea, ma alla fine i discorsi di Adam sulla necessit\u00e0 di acquisire nuovi clienti affinch\u00e9 gli affari vadano bene lo convincono che, anche se non corretto, \u00e8 un gesto che deve compiere. Nel frattempo, Crosby viene a sapere da Jasmine che quest'ultima ha intenzione di andare a vivere con Joe; mentre Sarah \u00e8 impegnata nell'accompagnare Mark ad un ritrovo con i suoi ex compagni di scuola, tra i quali \u00e8 presente anche la sua ex ragazza.\nIntanto, Amber viene promossa ad assistente personale di Bob Little, con il quale sembra coinvolgersi anche sentimentalmente oltre che professionalmente. Quando Bob la bacia, Amber inizia a pensare di essere stata promossa solo per essere portata a letto e, preoccupata dal non voler deludere la zia Kristina, valuta di abbandonare il lavoro, finch\u00e9 proprio il suo capo non le far\u00e0 cambiare idea iniziando ad esprimere i suoi sentimenti. Zoe, per prepararsi all'idea di vivere lontano dal nascituro e da quella che sar\u00e0 la sua famiglia, lascia l'abitazione di Julia, facendo temere a quest'ultima un possibile ripensamento.\nAmori difficili.\nTrama.\nMax ha nuovi problemi di socializzazione a scuola, finendo con il rifiutarsi di svolgere l'attivit\u00e0 fisica in quanto i suoi compagni tendono ad escluderlo dai giochi di squadra. Per lui tuttavia sar\u00e0 l'occasione di conoscere meglio e stringere amicizia con Micah, compagno che a causa di una malformazione fisica, la spina bifida, condivide parte dei suoi problemi. Nel frattempo, Amber viene invitata da Bob Little ad assisterlo ad una conferenza fuori citt\u00e0, in cui avranno l'occasione di condividere momenti di intimit\u00e0. Quando casualmente Haddie intuisce il rapporto tra i due, ne parla con la madre Kristina, che, preoccupata e delusa, li raggiunger\u00e0 nell'albergo dove alloggiano. Crosby viene a conoscenza dei problemi cardiaci del padre, mentre Julia, nonostante la volont\u00e0 di Zoe di prendere le distanze da lei, \u00e8 sempre pi\u00f9 determinata a darle una mano nella sua vita. Intanto, accidentalmente, Drew scopre che la madre sta provando ad avere un nuovo figlio con Mark e, nonostante i tentativi della madre e dello stesso Mark di aiutarlo a capire le loro ragioni, a causa della sua grande sensibilit\u00e0 \u00e8 molto turbato dalla notizia.\nRicordati di chi ti ama.\nTrama.\nAdam e Crosby vengono contattati da Richard Gilchrist, un agente che lavora per la West Coast Recording, interessata a comprare il Luncheonette. Crosby \u00e8 determinato a non accettare qualsiasi cifra, poich\u00e9 il locale gestito con il fratello rappresenta per lui in qualcosa di inestimabile valore, il realizzarsi del sogno di una vita, ma Adam, che sta attraversando problematiche finanziarie per poter continuare a garantire alla sua famiglia un certo stile di vita, \u00e8 invece propenso ad accettare la ricca offerta a loro presentata. Crosby, intanto, \u00e8 impegnato anche ad organizzare una giornata in campeggio con il figlio e Jasmine, occasione in cui i due hanno l'opportunit\u00e0 di riscoprire i sentimenti che provano l'uno per l'altro e decidere di ritornare a vivere insieme e sposarsi. Mentre Amber e Kristina hanno modo di confrontarsi quanto accaduto con Bob, Sarah valuta il trasferirsi a New York con Mark, dove potrebbe iniziare a scrivere produzioni teatrali. Per Zoe, nel frattempo, arriva il momento di dare alla luce il bambino che porta in grembo. Julia le rimane vicina per tutta la durata del parto, ma il giorno seguente andr\u00e0 incontro ad un'amara e assai temuta novit\u00e0: Zoe decide di tenere il bambino.\nIl matrimonio di mio fratello.\nTrama.\nCrosby e Jasmine, dopo aver rotto il rispettivo rapporto con Lily e Joe, annunciano anche alle loro famiglie di essere ritornati a formare una coppia e di volersi sposare durante il prossimo fine settimana. Zeek e Camille, con la collaborazione della madre di Jasmine, Renee, si preparano ad organizzare il lieto evento, al quale ogni membro della famiglia dar\u00e0 il proprio contributo per una buona riuscita. I preparativi, tuttavia, vengono scossi da una lite tra Crosby e il fratello. Adam \u00e8 infatti ancora determinato ad accettare l'offerta di acquisto per il Luncheonette, mentre Crosby, anche se decide di piegarsi alla volont\u00e0 del fratello, vede come un tradimento l'incontro tra Adam e Gilchrist avvenuto durante la sua gita in campeggio con Jasmine. Crosby rifiuta quindi di avere Adam come testimone e si rivolge ad un suo vecchio amico, Billy Garner. Subito dopo le nozze, Adam si rende conto di non voler cambiare il suo attuale stile di vita e di voler rimanere accanto al fratello, con cui \u00e8 riuscito a realizzare un sogno, creando uno studio di registrazione musicale arrivato ad essere valutato milioni di dollari. Annuncia quindi di voler rifiutare la ricca offerta e si rappacifica con Crosby.\nNel frattempo, Sarah si rende conto di non essere pienamente convinta ad avere un altro figlio, e, per non far pesare ci\u00f2 su Mark, decide di lasciarlo. Mark \u00e8 per\u00f2 determinato a restare insieme a lei, indipendentemente dalla possibilit\u00e0 di avere figli o meno, quindi le proporr\u00e0 di sposarlo. Julia e Joel, dopo la grande delusione avuta nel tentativo di adottare il bambino di Zoe, si rivolgono nuovamente ad un'agenzia specializzata, dichiarandosi disposti ad adottare qualsiasi bambino senza preferenza di sesso, et\u00e0 o provenienza culturale. Alla fine dell'episodio, avranno gi\u00e0 l'opportunit\u00e0 di adottare Victor, bambino la cui madre ha abbandonato i diritti legali nei suoi confronti dopo essere stata incarcerata. Intanto, Drew e Amy hanno l'occasione di vivere il loro primo rapporto sessuale."}
{"id": "3649860", "revid": "599013", "url": "https://it.wikipedia.org/wiki?curid=3649860", "title": "Istituto Sant'Ilario", "text": "L\u2019Istituto Sant'Ilario fu fondato a Rovereto nel 1912 e fino al 1974, rappresent\u00f2 \u00abuna difficile e mai soddisfacente costruzione di una comunit\u00e0 di assistenti, educatori e maestri attraversata spesso da tensioni e rivalit\u00e0\u00bb.\nStoria.\nL'istituto, progettato dall'architetto Giorgio Wenter Marini, fu fondato da Maria Lenner grazie alla legge 90 del 1885 allo scopo di \u00abattivare, mantenere e amministrare sul proprio territorio un numero di case di lavoro forzose, corrispondenti ai bisogni di pubblica sicurezza\u00bb. Il minorenne vi giungeva su incarico della \u00abLega provinciale di provvidenza per la giovent\u00f9\u00bb o su segnalazione delle scuole o dei posti di polizia. La Lega, inquadrata come un'istituzione di pubblica assistenza e beneficenza (IPAB), era un vero e proprio servizio sociale per l'infanzia che, tra l'altro, si occupava di affidi e di monitoraggio delle famiglie povere. Solo nel 1904 si contavano pi\u00f9 di centonovanta casi di abuso, rilevando i primi dati del genere sul territorio:\n\"Fonte: Graifenberg P., \"L'Istituto educativo provinciale di S. Ilario\", Egon, Rovereto, 2008, pag.28\".\nNegli anni venti grazie all'impegno profuso da Maria Lenner sorse a Rovereto un altro ente assistenziale molto importante: l'opera Famiglia Materna per minori abbandonati e madri nubili. In epoca fascista la tutela della salute pubblica fu affidata agli ufficiali sanitari dall'Istituto Nazionale per l'Assicurazione contro le Malattie (INAM), poi a partire dal 1949 fu operativa l'Istituto provinciale per l'assistenza all'infanzia (IPAI) che ebbe sede a Trento in via S. Margherita. Pi\u00f9 tardi furono creati degli enti \"ad hoc\" per ogni categoria di assistenza che godevano di maggiore autonomia tra i quali l'Opera Nazionale Maternit\u00e0 e Infanzia (ONMI). Nel 1967 con l'abolizione degli Enti Comunali di Assistenza, il servizio sociale divenne materia di competenza dei comprensori e l'Istituto sub\u00ec un rapido declino fino alla sua definitiva chiusura avvenuta nel 1974. Testimonianze riferiscono di un consistente numero di bambini posti in affido in Vallarsa negli anni cinquanta, si trattava evidentemente di orfani provenienti dal brefotrofio del Convento Carmelitano della Madonna alle Laste."}
{"id": "3649862", "revid": "767487", "url": "https://it.wikipedia.org/wiki?curid=3649862", "title": "Arthur Chichester", "text": " Arthur Chichester, 1\u00ba Barone Chichester era noto tra il 1596 e il 1613 come Sir Arthur Chichester, Lord luogotenente d'Irlanda dal 1604 al 1615.\nPrimi anni.\nI genitori di Chichester erano Sir John Chichester e Gertrude Courtenay, figlia di Sir William Courtenay, dei Conti di Devon. Dopo aver frequentato l'Exeter College di Oxford, Chichester guid\u00f2 la HMS \"Larke\" contro la Armada spagnola nel 1588. Nel 1595 accompagn\u00f2 Sir Francis Drake nella sua ultima spedizione nelle Americhe. Dopo la Guerra anglo-spagnola comand\u00f2 una compagnia durante il raid del 1596 a Cadice, per cui fu nominato cavaliere.\nIrlanda.\nLa sua carriera in Irlanda cominci\u00f2 quando Robert Devereux, II conte d'Essex lo nomin\u00f2 Governatore del Carrickfergus nel 1598, dopo la morte di suo fratello Sir John Chichester. John Chichester era caduto durante la Battaglia di Carrickfergus l'anno precedente. Si dice che John Chichester fu decapitato, e che la sua testa fu usata come pallone da calcio dal clan MacDonnell dopo la loro vittoria. James Sorley MacDonnell, comandante del clan nella Battaglia di Carrickfergus, fu avvelenato nel Castello di Dunluce per ordine di Robert Cecil per placare Chichester. Durante la Guerra dei nove anni comand\u00f2 le truppe della corona a Ulster. Le sue tattiche comprendevano la pratica della terra bruciata. Inoltre circond\u00f2 le forze degli O'Neill con guarnigioni, affamando efficacemente le truppe del Conte. In una lettera a Cecil egli afferma che \"un milione di spade non fanno tanti danni come una carestia invernale\". Mentre queste tattiche non furono inizialmente ideate da Chichester, le mise in atto spietatamente, guadagnando lo status di odio tra gli irlandesi.\nDopo la firma del Trattato di Mellifont, succedette a Lord Mountjoy come Lord luogotenente d'Irlanda nel 1604. Un anno dopo si spos\u00f2 con Lettice Perrot. Era la figlia di John Perrot, un ex vice Lord luogotenente d'Irlanda. Ebbero un figlio l'anno successivo, morto in tenera et\u00e0.\nIl Lord luogotenente Chichester vide il Cattolicesino Irlandese come una grave minaccia per la corona. Supervision\u00f2 estese persecuzioni contro i cattolici, e ordin\u00f2 l'esecuzione di due vescovi. I suoi rapporti con la nobilt\u00e0 della tradizione cattolica del The Pale, in particolare il litigioso e turbolento 10\u00b0 Lord Howth, erano pessimi. Nelle faide violente di Howth con le nuove famiglie di coloni inglesi, in particolare con l'Arcivescovo di Dublino e suo figlio, e con il Visconte Moore di Drogheda, Chichester si schier\u00f2 sempre contro Howth, ma non fu in grado di distruggere completamente la sua influenza, egli continuava ad essere uno dei preferiti di Giacomo I.\nDopo la Fuga dei Conti nel 1607, Chichester fu una figura di primo piano durante la Plantation dell'Ulster. Inizialmente egli pensava che il numero di piantagioni scozzesi sarebbe stato piccolo, con i proprietari terrieri irlandesi nativi che guadagnavano pi\u00f9 terra. Tuttavia, dopo una ribellione a Donegal nel 1608, i suoi piani cambiarono e tutti i signori nativi perso la loro terra. La maggior parte della terra fu assegnata a ricchi proprietari terrieri di Inghilterra e Scozia. Tuttavia Chichester promosse con successo una campagna per garantire la terra ai veterani della Guerra dei nove anni, finanziato dalla Livery Company di Londra.\nUltimi anni.\nChichester fu determinante nella fondazione e nell'espansione di Belfast, ora capitale dell'Irlanda del Nord capitale. Nel 1611 fece costruire un castello sul sito in cui all'inizio del dodicesimo secolo si trovava un motte e bailey della Dinastia Normanna. Nel 1613 gli venne dato il titolo di Barone Chichester di Belfast. Nel 1614 la malattia lo port\u00f2 al ritiro. Negli ultimi anni fece costruire un palazzo a Carrickfergus e serv\u00ec come ambasciatore dell'Impero asburgico.\nMor\u00ec di pleurite a Londra nel 1625. Fu sepolto sette mesi pi\u00f9 tardi nella Chiesa di San Nicola, a Carrickfergus. La baronia di Chichester si estinse alla sua morte, ma fu ripristinata lo stesso anno in favore di suo fratello minore Edward. Il figlio di Edward fu chiamati anch'egli Arthur Chichester e fu il primo Conte di Donegall. L'influenza della famiglia a Belfast \u00e8 ancora evidente. Diverse strade portano il loro nome, tra cui Donegall Place, sede della Belfast City Hall e l'adiacente Chichester Street."}
{"id": "3649867", "revid": "76963", "url": "https://it.wikipedia.org/wiki?curid=3649867", "title": "Rachele Brooke Smith", "text": "Biografia.\nRachele, seconda di cinque figli, cresce in Arizona sviluppando una vasta gamma di interessi tra i quali lo sci, il tennis, la break dance e l'insegnamento. Si diploma nel 2006 e continua la sua formazione nello Utah laureandosi prima in psicologia e portando avanti un master in Human Services e Management.\nDal suo arrivo a Hollywood Rachele Brooke Smith \u00e8 stata scritturata come ballerina nell'adattamento di Robert Zemeckis di \"A Christmas Carol\", nella commedia con Zac Efron \"17 Again - Ritorno al liceo\", in \"Alvin Superstar 2\", \"Iron Man 2\" e nel musical \"Burlesque\" con Cher e Christina Aguilera.\nNel 2008 \u00e8 la protagonista in \"Center Stage: Turn It Up\", il sequel di \"Il ritmo del successo\", nel ruolo di Kate Parker e l'anno successivo \u00e8 apparsa in \"Ragazze nel pallone - Lotta finale\" come Avery al fianco di Christina Milian e risulta impegnata nel ruolo da protagonista in \"Beach Bar\". \nNel 2007 avvenne il suo debutto televisivo in \"Acting Out\" come guest-star e successivamente in fortunate serie televisive come \"Glee\" e \"How I Met Your Mother\".\n \u00e8 apparsa nei video musicali di John Legend e Andr\u00e9 3000."}
{"id": "3649868", "revid": "300067", "url": "https://it.wikipedia.org/wiki?curid=3649868", "title": "Goran Ikoni\u0107", "text": ""}
{"id": "3649869", "revid": "729019", "url": "https://it.wikipedia.org/wiki?curid=3649869", "title": "Spada vichinga", "text": "La spada vichinga \u00e8 una tipologia di \"spatha\" sviluppatasi intorno all'VIII secolo dal modello della spada del periodo delle migrazioni.\nFunse da archetipo per la spada della cavalleria medievale con lo sviluppo delle grandi else cruciformi e, nonostante il nome, non fu arma esclusiva dei Vichinghi, bens\u00ec si diffuse in tutta Europa durante l'epoca vichinga. Gli studiosi tendono recentemente ad identificare la \"spada vichinga\" come una semplice sottoclasse della \"spatha\" diffusa nelle terre dell'Impero carolingio (c.d. spada carolingia), vera e propria antesignana della \"spada normanna\" che fornir\u00e0 lo standard tecnologico di partenza della \"spada medievale\" propriamente detta.\nStoria.\nContrariamente a quanto il nome suggerisce, la \"spada vichinga\" non fu manufatto tipico dei vichinghi propriamente detti. Si tratt\u00f2 in realt\u00e0 della spada pi\u00f9 utilizzata in Europa (allora soggetta al dominio dell'Impero carolingio) durante il periodo delle incursioni vichinghe (c.d. \"Epoca vichinga\"). Molti studiosi, recentemente, hanno perci\u00f2 cominciato ad utilizzare la nomenclatura di \"spada carolingia\" per identificare questa particolare tipologia di arma, sempre rientrante nel novero delle \"spathe\" romano-barbarica, che funsero da sviluppo per la spada medievale propriamente detta.\nL'elemento stilistico distintivo dell'elsa della spada vichinga, cio\u00e8 il pomolo \"a cappello\" polilobato marcante una netta variazione rispetto all'elsa della normale \"spatha\" romano-barbarica pre-VIII secolo, fu un'invenzione precipua dei Franchi, ben testimoniataci dall'iconografia del tempo: Salterio di Stuttgart, Salterio di Utrecht, Vangelo di Lotario, Psicomachia, ecc. L'elsa massicciamente decorata con metalli preziosi \u00e8 riscontrata in molte \"spathe\" franche del tempo dei Merovingi (c.d. \"Spada Merovingia\") e perdura pressa i Carolingi almeno sino al X secolo, quando si diffonde uno stile pi\u00f9 sobrio con guardia della spada in semplice ferro. Sempre ai Franchi, sotto il regno di Carlo Magno, si deve l'abitudine di decorare il forte delle lame con delle scritte incisione, come ben evidenziato dalle c.d. \"Spade ULFBERHT\"\nI Vichinghi non erano grandi produttori di spade. Anzitutto, solo i pi\u00f9 ricchi tra loro, \"go\u00f0ar\" e \"jarl\", potevano permettersi il lusso della spada. Il resto degli uomini liberi usava quale arma d'elezione la scure e/o la lancia. Questo perch\u00e9 la forgia di una spada era lavoro altamente qualificato, fuori dalle capacit\u00e0 di un normale fabbro norreno. Il processo poteva richiedere fino ad un mese di lavoro ed il manufatto era tenuto in cos\u00ec alto pregio da passare poi di generazione in generazione, aumentando di valore con il trascorre del tempo. Un costume simile \u00e8 rilevato anche presso altre popolazioni germaniche dell'Europa settentrionale, quali i Sassoni: ancora nel 1015, il principe \u00c6thelstan \u00c6theling, figlio di Etelredo II d'Inghilterra, donava al fratello Edmondo la spada di Re Offa di Mercia, morto nel A.D. 796. L'alto valore della spada \u00e8 testimoniato da varie fonti dell'epoca vichinga: una spada citata nella \"Laxd\u0153la saga\" islandese veniva valutata mezza corona, ovvero 16 mucche da latte; nella \"Lex Ripuaria\" promulgata da Carlo Magno, una spada completa di fodero era prezzata sette solidi. Non a caso, nella sua \"Cronaca Universale\", Regino di Pr\u00fcm defin\u00ec la spada arma precipua del cavaliere.\nGli unici fabbricanti di spade capaci, in Scandinavia, erano probabilmente solo quelli di Gamla Uppsala, centro politico-culturale della Cultura di Vendel e perci\u00f2 luogo privilegiato di scambio tecnologico-commerciale tra la societ\u00e0 germanica scandinava e l'Europa sconvolta dai flussi e reflussi delle invasioni barbariche che erano per\u00f2 ancora legati al modello arcaico della \"spatha\" romano-barbarica.\nI principali centri di produzione delle spade, nel IX secolo, erano ubicati nelle terre tecnologicamente pi\u00f9 evolute dell'Europa continentale (spec. dalla Renania) controllate dai Carolingi. \"Go\u00f0ar\" e \"Jarl\" scandinavi si procurarono dunque, per s\u00e9 e per le proprie consorterie armate, un gran numero di spade/lame tramite il commercio (nonostante il divieto di venedere loro spade promulgato da Carlo il Calvo nel A.D. 864) e/o le razzie ed i riscatti (cosa affatto insolita dato che anche i saraceni, nel A.D. 869, chiesero un riscatto di 150 spade per liberare l'arcivescovo Rolando di Arles). Come risultato, i reperti archeologici oggi in nostro possesso provengono principalmente da siti vichinghi e non dai veri luoghi di origine dei manufatti. Ci\u00f2 anche in ragione del fatto che l\u00e0 dove i Vichinghi pagani ancora nell'VIII secolo dotavano di corredo funerario i loro morti, i Franchi cristiani avevano smesso di farlo da molto tempo. Il bacino di diffusione delle spade prodotte dai franchi ci viene testimoniato come ampissimo, dalle fonti: Ahmad ibn Fadlan descrive i Variaghi (c.d. \"Vichinghi del Volga\") del X secolo armati di spade prodotte dai franchi.\nDescrizione.\nDurante l'epoca vichinga, le spade divennero leggermente pi\u00f9 lunghe rispetto alle \"spatha\" romano-barbarica, superando i 90\u00a0centimetri complessivi. L'arma aveva:\nLe prime lame erano saldate, una tecnica in cui strisce di ferro battuto e acciaio dolce erano attorti e forgiati insieme, con l'aggiunta di un lato indurito. Le successive lame di acciaio omogeneo, importate probabilmente dalle terre del Reno, portavano al loro interno simboli ed iscrizioni, quali \"INGELRII\" o \"ULFBERHT\". Gli artigiani vichinghi spesso aggiungevano la propria firma decorata ed a molte spade veniva dato un nome, quali \"Taglia Braccia\" o \"Elsa d'Oro\".\nNel periodo normanno le lame si allungarono fino a un metro e l'impugnatura si modific\u00f2 in maniera radicale. Il pomello terminale prese la forma a disco attaccato \"di lato\" all'impugnatura in ferro, mentre la guardia svilupp\u00f2 bracci molto pronunciati, in foggia di croce o di \"U\" (come nella c.d. \"Spada di Cawood\"). L'uso romano-barbarico di decorare l'elsa con l'aggiunta di metallo prezioso (fond. oro) era scomparsa nel Sacro Romano Impero gi\u00e0 al tempo degli Ottoni.\nMorfologia.\nNel 1919, lo storico Jan Petersen codific\u00f2 una griglia tipologica delle spade vichingo-carolingie basata sulla foggia dell'elsa, poi ripresa ed implementata nel 1927 da Mortimer Wheeler."}
{"id": "3649872", "revid": "287204", "url": "https://it.wikipedia.org/wiki?curid=3649872", "title": "Goran Ikonic", "text": ""}
{"id": "3649873", "revid": "149727", "url": "https://it.wikipedia.org/wiki?curid=3649873", "title": "Trasporto ferroviario nel Sudan", "text": ""}
{"id": "3649877", "revid": "1951844", "url": "https://it.wikipedia.org/wiki?curid=3649877", "title": "Vlastimil Ko\u0161vanec", "text": "Biografia.\nL'infanzia e l'adolescenza.\nFiglio di Bed\u0159ich Ko\u0161vanec, guantaio, e di Helena Ko\u0161vancov\u00e0, sarta, nasce a Karl\u00edn il 14 dicembre 1887. \u00c8 battezzato nella chiesa romano-cattolica il 27 dicembre dello stesso anno col nome di Vlastimil Emil. La famiglia \u00e8 composta anche dai fratelli Jaromir, Bla\u017eena e Bed\u0159ich.\nTerminate le scuole elementari frequenta il Liceo Imperiale Reale superiore ceco e consegue la maturit\u00e0. Dopo il Liceo s'iscrive all'Accademia di Belle Arti presso la scuola del Professor Vlaho Bukovac. In quest'epoca muore il padre e l'industriale Antonin Pick di Smichov ne diviene il tutore. In seguito studia con il Professor Vojt\u011bch Hynais, sperimentando la tecnica del disegno, della pittura e del paesaggio. Ogni anno vince un premio assegnato dalla scuola come miglior allievo. Nel 1909 partecipa ad un concorso ricevendo una borsa di studio, fra le pi\u00f9 ambite, dalla fondazione Hlavka. L'insegnamento di Hynais influenzer\u00e0 la pittura di Ko\u0161vanec ed eserciter\u00e0 dei tratti riconoscibili anche in tempi maturi. L'artista si muove tra le esperienze realiste, impressioniste, post-impressioniste e simboliste. Durante questo periodo vive a Praga nel quartiere Hole\u0161ovice, in via Nad \u0160tolou, nei pressi dell'Accademia. Dopo gli studi intraprende viaggi di formazione all'estero, che dureranno fino al 1939, in Italia, Francia, Austria, Germania, Paesi Bassi, Albania, Jugoslavia e Montenegro.\nLe riviste e le illustrazioni.\nA ventotto anni (nel 1916) \u00e8 chiamato come supplente presso il Liceo Reale di Kol\u00edn, una citt\u00e0 a 50 chilometri ad est di Praga. La docenza dura fino alla met\u00e0 dell'anno scolastico 1916/1917. Nel febbraio 1917 rassegna le sue dimissioni ma non si conoscono le motivazioni ufficiali di tale gesto.\nUna volta conclusasi la Prima guerra mondiale nasce la Repubblica Cecoslovacca, il 28 ottobre 1918. Il panorama politico si divide fra il partito comunista e la destra nazionalista. Ko\u0161vanec inizia l'attivit\u00e0 di collaborazione con le riviste di Kop\u0159ivy (pubblicazione satirica del partito social-democratico fra il 1909 ed il 1931) e Sr\u0161atec (una rivista satirica pubblicata dal partito comunista degli anni Venti). Si pu\u00f2 dedurre che Vlastimil Ko\u0161vanec usasse almeno tre pseudonimi per rimanere nell'anonimato e a tutela della propria incolumit\u00e0: V. Havrda, V. Patrik e Karambol.\nNel 1920 realizza le illustrazioni del libro \"Tre uomini con il pescecane e altre storie\" (\"T\u0159i mu\u017ei se zralokem ajine pou\u010dne historky\") di Jaroslav Ha\u0161ek, scrittore, attivista del partito anarchico, autore del famosissimo romanzo \"Il buon soldato Sc'v\u00e8ik\" (\"Osudy dobr\u00e9ho voj\u00e1ka \u0160vejka\"). Un anno dopo, all'interno di un libretto intitolato \"Sov\u011btsk\u00e9 Rusi\", le illustrazioni di Ko\u0161vanec appaiono con quelle di due artisti d'avanguardia, V\u00e1clav \u0160p\u00e1la e Karel Teige. \u00c8 probabile che il pittore boemo abbia visitato la mostra di Picasso del 1921, come quella dell'Arte francese del XIX e XX secolo del 1923.\nNel 1922, ogni pagina del libretto per bambini \"Ai figli di operai\" (\"D\u011blnickym d\u011btem\") \u00e8 composta da illustrazioni con due versi. L'importante capolavoro del 1923, le illustrazioni per I Miserabili di Victor Hugo, nasce dalla commissione per una pubblicazione di due dei quattro volumi in lingua ceca; gli altri due sono illustrati dal grafico e pittore V\u00e1clav \u010cutta. In questo anno illustra il libro \"I fascisti\" di B. G. Sandomirsky, fra le immagini rappresentate troviamo il ritratto del Duce. Nel corso degli anni venti aumenta il suo prestigio e nello stesso periodo si sposa con la pittrice Franti\u0161ka Matou\u0161kova, che in seguito dipinger\u00e0 con lo pseudonimo di \"Sidonie Matou\u0161kov\u00e1- Ko\u0161vancov\u00e1\".\nL'artista, oltre a cooperare con riviste satiriche, collabora con il giornale di sinistra \"Pravo Lido\", in seguito \"Rude Pravo\". Le caricature, che accompagnavano gli articoli di Anton\u00ecn Macek, verranno ripubblicate nel 1958 in un libro intitolato \"Kuk\u00e1tka\" (Cannocchiale da teatro). La Repubblica Cecoslovacca, fino al 1945, era un paese bilingue in cui veniva pubblicato il giornale tedesco \"Prager Presse\" (1921-38); anche sulle pagine di questo giornale non mancavano le satire di Ko\u0161vanec. La copertina del libretto di Ivan Suk \"Ragazzine sotto la lanterna\" (\"Hol\u010di\u010dky pod lucernou\") del 1926 \u00e8 illustrata con un tratto toccante, esprimendo nei chiaroscuri il complesso ed umano argomento sociale del mondo delle prostitute.\nKo\u0161vanec nel 1929 \u00e8 parte attiva del gruppo di sinistra \"Um\u0115leck\u00e1 Beseda\" (fondato nel 1863). Si trattava di una \u00e9lite d'intellettuali che comprendeva artisti figurativi, musicisti, filosofi e scrittori. Il gruppo, particolarmente vivace, si occupava non solo di organizzare eventi e mostre di artisti praghesi, ma promuoveva iniziative di carattere internazionale come quella di Carlo Carr\u00e0 del 1929, di Giorgio de Chirico del 1931 e quella dell'\u00c9cole de Paris del medesimo anno. \u00c8 durante questo periodo che Ko\u0161vanec espone non solo nelle gallerie di Praga, ma in tutta la Cecoslovacchia.\nLa ritrattistica.\nKo\u0161vanec \u00e8 ritenuto uno fra i ritrattisti pi\u00f9 raffinati, ricercato sia per la sua tecnica che per il suo stile inconfondibili. Impone un gusto ed inventa una moda, un fascino al quale le classi superiori e la societ\u00e0 bene praghese guardano e aspirano ad elevarsi. La ricca borghesia, l'aristocrazia, la classe dirigente, gli imprenditori, gli intellettuali e gli uomini illustri si fanno effigiare per essere immortalati. Questo rapporto privilegiato fa s\u00ec che l'artista possa ritrarre i personaggi pi\u00f9 rilevanti della Prima Repubblica come il Presidente Edvard Bene\u0161, statista democratico e politico durante il periodo di transizione fra la fine dell'Impero Asburgico (1918) e la presa del potere da parte dei comunisti nel febbraio del 1948.\nL'atelier di Ko\u0161vanec si trova a Praga XII, nel quartiere di Kr\u00e1lovsky. Oltre che con i ritratti di celebrit\u00e0, questi sono gli anni in cui l'artista si cimenta in composizioni figurative ambientate in scenari bucolici, allegorici, mitici, con un'accentuazione del colore, della luce e della \"joie de vivre\". La natura diventa un tutt'uno con la figura femminile, e la donna mitizzata s'identifica nella ninfa o appare rappresentata come una dea. Dopo le tante mostre dal 1926 al 1937, nel novembre del 1939 si tiene a Praga una personale che riscuote grande successo. Rilevante durante questi eventi \u00e8 la presenza di Oscar Kokoschka, che vivr\u00e0 a Praga dal 1934 al 1938. I dipinti di Ko\u0161vanec, ormai, sono \u201cpraghizzati\u201d: compaiono donne elegantissime, alla moda, seminude, immerse in una natura in fiore nelle colline di Petrin, \u201call'ombra verdognola dei profondi giardini con alberi frondosi\u201d della quiete di Hrad\u010dany; queste ninfe si rivelano nel fascino segreto dei fondali di Mal\u00e1 Strana e della chiesa di San Nicola.\nLa guerra.\nDopo l'arrivo delle truppe naziste a Praga, avvenuto il 15 marzo 1939, gli organi tedeschi e quelli del protettorato cominciarono a emanare tutta una serie di provvedimenti antiebraici, di conseguenza iniziano gli stermini degli ebrei e la Resistenza ceca \u00e8 repressa violentemente. Ko\u0161vanec, scoppiata la Seconda guerra mondiale, nell'inverno 1941-42, durante una colletta per i soldati tedeschi a Stalingrado, imbastisce sulla pubblica piazza una parodia della sua picaresca esistenza: mette in scena una farsa, ironica e ritenuta oltraggiosa, donando il proprio cappotto di pelliccia ai militari. Per questo gesto teatrale, terminata la guerra, sar\u00e0 accusato di collaborazionismo e quest'accusa determiner\u00e0 l'immediata espulsione dall'Associazione degli artisti cechi (\"Blok \u010des\u00fdch v\u00fdtvarn\u00edk\u016f\").\nKo\u0161vanec nel 1947 \u00e8 processato. L'artista \u00e8 condannato, imprigionato e obbligato a pagare una multa di 40.000 corone ceche. Il 29 settembre del 1949 muore la moglie e cade in una profonda crisi depressiva, ha un totale crollo psichico che lo costringe al ricovero in un ospedale psichiatrico. Pare venga poi liberato e gli venga condonato il resto della pena tra il 1949 e il 1950.\nLa morte.\nVlastimil Ko\u0161vanec, nei travagliati anni cinquanta, dipinge clandestinamente. L'artista placa la miscela esplosiva, tra stravaganza boh\u00e9mienne e frequentatore di tribunali e manicomi, legandosi sentimentalmente ad una giovanissima zingara rom. Vive gli ultimi anni in completo isolamento fin quando, nel novembre del 1961, a 74 anni, si spegne dimenticato da tutti e viene sepolto nel cimitero di Ol\u0161any a Praga."}
{"id": "3649882", "revid": "406085", "url": "https://it.wikipedia.org/wiki?curid=3649882", "title": "\u015al\u0105sk Breslavia", "text": ""}
{"id": "3649889", "revid": "300067", "url": "https://it.wikipedia.org/wiki?curid=3649889", "title": "Milan Milo\u0161evi\u0107", "text": ""}
{"id": "3649890", "revid": "466539", "url": "https://it.wikipedia.org/wiki?curid=3649890", "title": "Piolet d'Or", "text": "Il Piolet d'Or (nome francese per \"Piccozza d'oro\") \u00e8 un premio sportivo che viene assegnato dalla rivista francese \"Montagnes\" e dal Groupe de haute montagne all'inizio di ogni anno per la migliore impresa alpinistica realizzata nell'anno precedente, ed \u00e8 considerato il massimo riconoscimento alpinistico a livello mondiale. Il trofeo consiste in una riproduzione dorata di 70\u00a0cm di una piccozza.\nIl premio \u00e8 stato istituito nel 1991 dai francesi Guy Chaumereuil, l'allora caporedattore della rivista francese \"Montagnes\", e Jean-Claude Marmier, a quel tempo presidente del Groupe de haute montagne (GHM). Il premio \u00e8 assegnato da una giuria di alpinisti e giornalisti di fama mondiale.\nDal 2009 \u00e8 stato inserito anche il premio alla carriera e dal 2012 questo premio \u00e8 stato rinominato in \"Piolet d'Or alla carriera, premio Walter Bonatti\", in onore dell'alpinista italiano Walter Bonatti, scomparso nel 2011.\nAlbo d'oro.\nNella seguente tabella sono elencati tutti i vincitori dalla prima edizione del 1992. Le date fanno riferimento all'anno di assegnazione del premio mentre l'ascensione \u00e8 avvenuta l'anno precedente a quella data.\nCritiche.\nNel corso degli anni sono state mosse diverse critiche al Piolet d'Or, in particolare spesso \u00e8 stato criticato il fatto che il premio servirebbe per giudicare alcune imprese migliori di altre, creando cos\u00ec una sorta di competizione che (a detta di tali critiche) nell'alpinismo non dovrebbe esistere, mentre in altri casi \u00e8 stata criticata la scelta di premiare delle spedizioni che meritavano il premio (sempre stando alle critiche) meno di altre. In un caso \u00e8 stata criticata la scelta di inserire tra i membri della giuria l'alpinista slovacco Dodo Kopold, denunciato dal Club Alpino Slovacco per aver mentito su dettagli di alcune sue spedizioni in Himalaya e per aver abbandonato dei suoi compagni in difficolt\u00e0."}
{"id": "3649895", "revid": "1702319", "url": "https://it.wikipedia.org/wiki?curid=3649895", "title": "Carlo Gaudenzio Mignocchi", "text": "Biografia.\nFu allievo dello zio Andrea Pozzo e inizi\u00f2 la sua carriera fra i ponteggi della chiesa di Sant'Ignazio in Roma (\"Gloria di sant'Ignazio\", 1694).\nTornato a Trento si dedic\u00f2 alla pittura \"di quadratura\" o \"illusiva\".\nTra le sue opere si ricordano:\nPer la chiesa di chiesa di San Francesco Saverio realizz\u00f2 nel 1711 una \"Nativit\u00e0\", un \"Battesimo di Ges\u00f9\", un \"Battesimo di Costantino\", un \"San Pietro apostolo\", un \"Transito di san Giuseppe\", un'\"Immacolata Concezione\" e il \"Battesimo della regina indiana Neachile\". Nella sacrestia si custodiscono inoltre un ovale di \"Maternit\u00e0\", \"San Francesco Saverio che resuscita un uomo\" (affresco sul soffitto della sacrestia) e un ovale di \"San Stanislao Kostka con Ges\u00f9 Bambino\". Dalla sacrestia furono trasferite nel Museo diocesano una \"Ultima cena\", una \"Presentazione al tempio\", \"Ges\u00f9 che entra a Betania\" e il \"Martirio di santa Felicita\".\nNel 1716 anneg\u00f2 in un fiume sulla via per raggiungere Venezia, forse un suicidio."}
{"id": "3649896", "revid": "72396", "url": "https://it.wikipedia.org/wiki?curid=3649896", "title": "Roberta Brusegan", "text": "Gioca nel ruolo di centrale nella Polisportiva Libertas Martignacco.\nCarriera.\nLa carriera di Roberta Brusegan inizia nel 2002 quando entra a far parte della squadra del , in Serie C. La stagione successiva \u00e8 in Serie B1 con il club romano del Volleyr\u00f2 Casal de' Pazzi; dal 2002 al 2004 entra a far parte del Club Italia e durante le estati, con le nazionali minori si aggiudica due medaglie d'argento al campionato europeo 2003 e mondiale Under-18 2003 e una medaglia d'oro al campionato europeo Under-19 2004.\nDopo un'annata passata nuovamente nel Volleyr\u00f2, nella stagione 2005-06 fa il suo esordio tra i professionisti disputando il campionato di Serie A2 tra le file della Virtus Roma. Dal 2006 al 2009 disputa nuovamente il campionato di Serie B1 prima nel e poi nella Pallavolo Gaiga Verona.\nNella stagione 2009-10 viene ingaggiata dalla Pallavolo Volta in serie cadetta, mentre nella annata successiva passa al Parma Volley Girls nella stessa categoria. Con la squadra ducale ottiene la promozione in Serie A1: nella stagione 2011-12 disputa il suo primo campionato di massima serie.\nNella stagione 2012-13 viene ingaggiata dalla Pallavolo Villanterio di Pavia, in Serie A2, mentre in quella successiva resta nella stessa categoria, vestendo la maglia della Beng Rovigo Volley. Ritorna in Serie B1 per il campionato 2015-16 per giocare con la Polisportiva Libertas Martignacco."}
{"id": "3649898", "revid": "120232489", "url": "https://it.wikipedia.org/wiki?curid=3649898", "title": "Livello di combattimento (Dragon Ball)", "text": ""}
{"id": "3649901", "revid": "212348", "url": "https://it.wikipedia.org/wiki?curid=3649901", "title": "Anello euclideo", "text": ""}
{"id": "3649902", "revid": "212348", "url": "https://it.wikipedia.org/wiki?curid=3649902", "title": "Anello a fattorizzazione unica", "text": ""}
{"id": "3649906", "revid": "287204", "url": "https://it.wikipedia.org/wiki?curid=3649906", "title": "Michelangelo Unterperger", "text": "Biografia.\nPrimogenito di una famiglia di artisti (il padre Cristoforo era un decoratore, il fratello Francesco anch'egli pittore, un nipote Ignazio e un altro nipote Cristoforo), si diplom\u00f2 alla \u201cScuola pittorica fiemmese\u201d di Giuseppe Alberti (presso la quale si formarono anche Martino Gabrielli, Domenico Bonora, Giorgio Gaismaier e Paul Troger). \nArtista precoce, a soli sedici anni ritrasse la \"Profezia di Simeone\" nella chiesa di San Francesco Saverio in Trento. Successivamente si rec\u00f2 a Bolzano dove dipinse il \"Giudizio di Salomone\", qui sub\u00ec l'influenza di altri pittori italiani quali Paolo Pagani e Luca Giordano. Ma la maturit\u00e0 professionale fu raggiunta a Vienna, dove gli furono affidate le composizioni per il Duomo (Pala di Sant'Antonio) e per la Casa dei Gesuiti (Gloria di San Giulio). Fu autore anche della pala d'altare della chiesa di Sant'Antonio di Padova di Ko\u0161ice."}
{"id": "3649911", "revid": "100318787", "url": "https://it.wikipedia.org/wiki?curid=3649911", "title": "Saghe della Vinlandia", "text": "Le V\u00ednland s\u01ebgur, o saghe della Vinlandia sono due documenti islandesi, la Gr\u0153nlendinga saga (\"Saga dei Groenlandesi\") e la Eir\u00edks Saga Rau\u00f0a (\"Saga di Erik il Rosso\").\nDescrizione.\nLe saghe della Vinlandia contengono le informazioni pi\u00f9 complete che abbiamo a disposizione circa la colonizzazione vichinga dell'America. Le saghe furono scritte solo 200 anni dopo i viaggi che raccontano, ed in qualche punto si contraddicono. Comunque gli storici sono d'accordo sul fatto che queste opere contengono prove evidenti del fatto che i Vichinghi esplorarono l'America del Nord. La loro veridicit\u00e0 fu provata dalla scoperta e dallo scavo di un insediamento vichingo a L'Anse aux Meadows a Terranova, in Canada."}
{"id": "3649912", "revid": "119360381", "url": "https://it.wikipedia.org/wiki?curid=3649912", "title": "\u0160achtar", "text": ""}
{"id": "3649923", "revid": "300067", "url": "https://it.wikipedia.org/wiki?curid=3649923", "title": "Nikolaj V\u0103rbanov", "text": "Carriera.\nHa militato nel BC Kalev/Cramo e nella Nazionale di pallacanestro della Bulgaria, con cui ha disputato i FIBA EuroBasket 2011."}
{"id": "3649925", "revid": "56620", "url": "https://it.wikipedia.org/wiki?curid=3649925", "title": "Sir Arthur Chichester", "text": ""}
{"id": "3649928", "revid": "599013", "url": "https://it.wikipedia.org/wiki?curid=3649928", "title": "Giulia Gibertini", "text": "Carriera.\nClub.\nLa carriera di Giulia Gibertini comincia nelle giovanili del nel 1998. Nella stagione 2000-01 entra a far parte del , in Serie B2, mentre nell'annata successiva gioca nella stessa categoria con il di Fontanellato.\nNella stagione 2002-03 veste la maglia del , in Serie B1, per poi ritornare in Serie B2 con il per il campionato 2003-04.\nNella stagione 2004-05 viene ingaggiata dal , in Serie B2, a cui resta legata per otto annate e con il quale ottiene diverse promozioni fino a giungere alla Serie A1 nella stagione 2011-12.\nNell'annata 2012-13 passa al , in Serie A2, mentre nella stagione successiva \u00e8 in Serie B1 con il .\nRitorna nella massima divisione italiana per la stagione 2014-15 per difendere i colori dell': tuttavia la squadra viene esclusa poco prima dell'inizio del campionato, rimanendo inattiva. Nella stagione 2015-16 si accasa al , in Serie A2, con il quale vince la Coppa Italia di categoria.\nNell'annata 2016-17 \u00e8 nuovamente al Casalmaggiore, questa volta in Serie A1, per poi accordarsi con l' di San Giovanni in Marignano, nella serie cadetta, per l'annata 2017-18, dove resta per due campionati, aggiudicandosi la Coppa Italia di Serie A2 2017-18.\nNella stagione 2019-20 firma per il , sempre in Serie A2, mentre nella stagione successiva passa al , in Serie A1."}
{"id": "3649929", "revid": "287204", "url": "https://it.wikipedia.org/wiki?curid=3649929", "title": "Shinkansen Serie E6", "text": "Lo Shinkansen Serie E6 \u00e8 un elettrotreno giapponese per linee veloci (Shinkansen), entrato in produzione nel 2010 e la cui entrata in servizio \u00e8 avvenuta nel 2013.\nStoria.\nLa realizzazione e costruzione del treno deriva dagli esperimenti condotti sul treno sperimentale Fastech 360.\nIl treno svolge i servizi \"Komachi\" tra Tokyo e Akita, correndo quindi sulle linee T\u014dhoku Shinkansen e Akita Shinkansen, in affiancamento alla serie E3, per poi sostituirla su questa tratta a partire dal marzo 2014.\nOgni convoglio \u00e8 formato da 7 carrozze e in servizio \"Komachi\" opera alla velocit\u00e0 di 320\u00a0km/h, mentre sull'Akita Shinkansen la velocit\u00e0 \u00e8 limitata a 130\u00a0km/h per entrambi i servizi.\nL'introduzione di questo treno ha diminuito il tempo di percorrenza tra Tokyo e Akita di un tempo tra i 10 e i 15 minuti.\nDesign.\nLa tecnologia su cui si basa il treno \u00e8 derivata appunto dal treno sperimentale Fastech 360. I treni E6 sono costituiti da sette casse, con una capacit\u00e0 di posti a sedere pari a quella di treni E3 a sei casse, a causa della capacit\u00e0 ridotta nelle due carrozze terminali. Tutte possiedono la sospensione attiva con sistema ad assetto variabile che si inclina di 1,5 gradi.\nEsterno.\nL'aspetto generale del convoglio \u00e8 stato creato dal designer industriale Ken Okuyama, e vuole evocare le immagini dei demoni \"Namahage\" e della festa delle lanterne \"kant\u014d\" per la quale \u00e8 famosa la prefettura di Akita. Il colore del corpo \u00e8 il bianco , con rosso scarlatto sul tetto, e delle strisce in colore \"arrow silver\" sulle fiancate. Le carrozze terminali sono lunghe 23.075\u00a0mm, con un lungo naso aerodinamico di circa 13\u00a0m (rispetto ai 6 metri di quello della serie E3).\nInterni.\nIl nuovo treno dispone di interni organizzati in modo simile a quelli dello Shinkansen Serie E5, incluse le prese di corrente ad ogni posto e le videocamere di sorveglianza nei vestiboli. I posti, sia nelle carrozze standard che nella Green car (la prima classe) sono organizzati in file 2+2, essendo la sagoma del treno ridotta per circolare sulle linee Mini-shinkansen. La larghezza dei sedili \u00e8 di 1160 mm nella Green car e di 980 mm nelle carrozze ordinarie, come nella serie E3. I servizi igienici sono presenti nelle carrozze 12, 13, 14 e 16, e le carrozze 11 e 12 sono idonee per accogliere disabili."}
{"id": "3649930", "revid": "537927", "url": "https://it.wikipedia.org/wiki?curid=3649930", "title": "Hat Island", "text": ""}
{"id": "3649932", "revid": "149727", "url": "https://it.wikipedia.org/wiki?curid=3649932", "title": "Linea Kars Gyumri Akhalkalaki", "text": ""}
{"id": "3649934", "revid": "537927", "url": "https://it.wikipedia.org/wiki?curid=3649934", "title": "Prickley Pear Cays", "text": ""}
{"id": "3649935", "revid": "230990", "url": "https://it.wikipedia.org/wiki?curid=3649935", "title": "Apocalypse 91...The Enemy Strikes Black", "text": ""}
{"id": "3649936", "revid": "767487", "url": "https://it.wikipedia.org/wiki?curid=3649936", "title": "Una Rolls-Royce gialla", "text": "Una Rolls-Royce gialla (\"The Yellow Rolls-Royce\") \u00e8 un film a episodi del 1964 diretto da Anthony Asquith.\nTrama.\nEpisodio 1.\nL'aristocratico Lord Charles Frinton porta alla vittoria il suo purosangue nella celebre corsa ad Ascot ma, contemporaneamente, scopre il tradimento della moglie Eloise con il suo portaborse John Fane, consumato nella Rolls-Royce gialla, da lui prelevata in prova.\nEpisodio 2.\nIl gangster italo americano Paolo Maltese acquista la Rolls-Royce per visitare l'Italia in compagnia dell'amante Mae Jenkins ma, durante la sua assenza, dovuta ad un impegno di affari negli Stati Uniti, Mae inizia una relazione con Stefano, un giovane fotografo. Quando la donna scopre che l'affare del marito era l'uccisione di un suo rivale decide di interrompere la relazione per proteggere il giovane.\nEpisodio 3.\nJugoslavia, 1941, durante l'invasione tedesca della Jugoslavia l'aristocratica Gerda Millett, americana conservatrice, vede requisita la Rolls-Royce dal partigiano Davich, con il quale stringer\u00e0 amicizia. Dopo essere sopravvissuti ad un attacco aereo la donna vorrebbe continuare ad aiutare il partigiano ma Davich la convince a tornare negli Stati Uniti dove pu\u00f2 raccontare tutto quello che ha visto e garantire il sostegno al popolo oppresso.\nProduzione.\nIl film ha riunito il regista Anthony Asquith, lo sceneggiatore Terence Rattigan e il produttore Anatole de Grunwald che gi\u00e0 avevano realizzato insieme \"International Hotel\" due anni prima.\nLe riprese furono realizzate negli studi inglesi della MGM, mentre gli esterni vennero girati in Italia."}
{"id": "3649942", "revid": "406085", "url": "https://it.wikipedia.org/wiki?curid=3649942", "title": "Karpaty L'viv", "text": ""}
{"id": "3649944", "revid": "113440843", "url": "https://it.wikipedia.org/wiki?curid=3649944", "title": "\u00cele flottante", "text": "\u00cele flottante (tradotto in italiano \"isola galleggiante\") \u00e8 un dessert della cucina francese.\nSebbene sia ignota l'origine precisa della ricetta, \u00e8 molto diffusa in tutto il territorio francese ed \u00e8 reperibile in molti \"bistr\u00f2\", dove \u00e8 chiamata anche \"\u0153ufs \u00e0 la neige\" (\"uova alla neve\"). Viene consumata sia come dolce dopo un pasto, che da sola come colazione o merenda..\nIl dolce \u00e8 diffuso anche in Romania, dove viene chiamato \"lapte de pas\u0103re\", in Croazia, dove viene nominato \"\u0161nenokle\" e in Ungheria, dove \u00e8 definito \"mad\u00e1rtej\".\nCaratteristiche.\nConsiste in una \"quenelle\" di albume e zucchero scottata brevemente in acqua bollente (una specie di meringa soffice) e poi posta a \"galleggiare\" su una base di crema inglese. Le due parti sono preparate separatamente e unite al momento del servizio; il tutto viene poi condito con caramello e granella di mandorle tostate.\nPu\u00f2 essere servita fredda o a temperatura ambiente.\nVarianti.\nTra le varianti esistenti, vi \u00e8 la cottura della meringa in forno invece che in acqua, l'uso della crema alla vaniglia invece della crema inglese o la decorazione con frutta secca caramellata. La crema, di solito leggera e liquida, a volte viene sostituita con una crema pasticcera pi\u00f9 densa usata per coprire la meringa. \nNe esistono versioni anche senza uova, realizzate con preparati industriali per meringhe vegane.\nSi tratta di un dessert relativamente leggero e moderatamente dolce, tanto che se preparato con le dovute accortezze pu\u00f2 essere consumato anche da persone che soffrono di diabete o problemi cardiaci."}
{"id": "3649947", "revid": "1442080", "url": "https://it.wikipedia.org/wiki?curid=3649947", "title": "Columbus Open 1979 - Doppio", "text": "Il doppio del torneo di tennis Columbus Open 1979, facente parte della categoria Grand Prix, ha avuto come vincitori Brian Gottfried e Robert Lutz che hanno battuto in finale Tim Gullikson e Tom Gullikson 4\u20136, 6\u20133, 7\u20136."}
{"id": "3649951", "revid": "1305772", "url": "https://it.wikipedia.org/wiki?curid=3649951", "title": "Fur\u00f0ustrandir", "text": "Fur\u00f0ustrandir \u00e8 una striscia costiera citata nell'islandese Saga di Erik il Rosso.\nAlcuni credono che col termine Fur\u00f0ustrandir si faccia riferimento alle grandi spiagge situate sulla costa del Labrador, nella provincia di Terranova e Labrador, in Canada.\nNell'opera \"The Vinland Sagas and the Actual Characteristics of Eastern Canada\" l'archeologo svedese Mats G. Larsson cita il filologo Jan Paul Strid ed afferma che una traduzione pi\u00f9 moderna di Fur\u00f0ustrandir e lo studio delle saghe potrebbe far pensare ad un luogo tra Gabarus Bay e St. Peter's Bay, sull'isola del Capo Bretone in Nuova Scozia, Canada."}
{"id": "3649952", "revid": "599013", "url": "https://it.wikipedia.org/wiki?curid=3649952", "title": "Cobus Visagie", "text": "Biografia.\nProveniente da Stellenbosch, citt\u00e0 sede di una prestigiosa universit\u00e0 del rugby, Visagie inizi\u00f2 la sua carriera nel Western Province e fu professionista nella \"franchise\" degli Stormers, con cui assomm\u00f2 43 presenze in Super Rugby.\nEsord\u00ec negli \"Springbok\" nel giugno 1999 a Port Elizabeth in occasione di un \"test match\" contro l' e pochi mesi dopo prese parte alla nel Regno Unito, in cui il giunse terzo.\nNel 2000 fu coinvolto in un caso di doping, dopo essere stato trovato positivo al nandrolone; la difesa di Visagie si bas\u00f2 sul fatto di essere all'insaputa delle sostanze dategli dalla federazione sudafricana, cosa che gli evit\u00f2 una squalifica.\nDopo la mancata convocazione alla Visagie si trasfer\u00ec in Inghilterra ai Saracens, in cui rimase 6 stagioni; al termine della Premiership 2008-09 annunci\u00f2 il suo ritiro dall'attivit\u00e0\nDopo il termine dell'attivit\u00e0 \u00e8 rimasto come direttore commerciale e assistente tecnico della scuola allenatori dello stesso club."}
{"id": "3649953", "revid": "484362", "url": "https://it.wikipedia.org/wiki?curid=3649953", "title": "Arena L'viv", "text": "L'Arena L'viv (\u00ab\u0410\u0440\u0435\u0301\u043d\u0430 \u041b\u044c\u0432\u0456\u0432\u00bb) \u00e8 uno stadio di calcio della citt\u00e0 ucraina di Leopoli (\"L'viv\"). \n\u00c8 stata inaugurata nel 2011 con una sfarzosa cerimonia arricchita dal concerto di Anastacia.\nLo stadio \u00e8 stato costruito per ospitare le partite dell'Europeo di calcio del 2012. Successivamente ha ospitato alcuni incontri casalinghi della squadra locale, il Karpaty.\nDal 2014 al 2016 ha ospitato le partite casalinghe dello , a causa dei disordini dovuti alla guerra dell'Ucraina orientale, mentre dal 2017 al 2018 ha ospitato gli incontri del . Dal 2018 ospita le partite interne del e dal 2020 anche quelle del .\nStoria.\nLa costruzione dello stadio inizi\u00f2 il 20 novembre 2008 e fu completata nell'ottobre 2011. La cerimonia di apertura ebbe luogo il 29 ottobre 2011, con una produzione teatrale dedicata alla storia della citt\u00e0 di Leopoli e un concerto di Anastacia. \nIl 15 novembre 2011 l'impianto fu sede della partita inaugurale, l'amichevole - (2-1), di fronte a 34.000 spettatori. Fu Arc\u00ebm Mile\u016dski a segnare il primo gol nello stadio, al 16\u00ba minuto di gioco.\nIl progetto originario era dell'azienda Hochtief Construction, che aveva lavorato alla costruzione della Dnipro Arena. Fu presentato il 21 maggio 2007, proponendo il nome di Lemberg per o stadio, la cui capienza era, nelle intenzioni originarie, di 32 000 posti a sedere, per un costo totale di 70,4 milioni di euro. In origine lo stadio avrebbe dovuto essere ultimato entro il 2010. All'inizio del 2008 Hochtief fu sostituito dalla compagnia austriaca AlpineBau. Dopo quasi un anno di discussioni, i lavori non erano ancora iniziati e il 10 ottobre 2008 AlpineBau aveva respinto l'offerta di 85 millioni di euro di finanziamento da parte del comune di Leopoli, richiedendo almeno 100 milioni per lo stadio.\nIl 23 ottobre 2008 il consiglio comunale di Leopoli contatt\u00f2 ISD (Industrial Union of Donets Basin), corporazione transnazionale attiva nell'Europa orientale, federazione di varie industrie de settore metallurgico, edile, minerario e della costruzione di macchine. Sotto la guida dell'architetto austriaco Albert Wimmer, che aveva progettato la Hypo-Arena di Klagenfurt, e grazie alla collaborazione di Arnika, compagnia locale, fu progettata l'Arena L'viv. Nel novembre 2008 il Ministero ucraino dell'economia ingaggi\u00f2 la compagnia di costruzione Azovinteks, avente sede a Mariupol' e parte del gruppo ISD, che mand\u00f2 cento dei propri lavoratori sul sito.\nNell'aprile 2010 il governo ucraino trasfer\u00ec il progetto dello stadio sotto il controllo del Ministero ucraino per lo sport, la famiglia e la giovent\u00f9, per accelerare il completamento dell'impianto.\nIl 23 giugno 2010 fu annunciato che il budget messo a disposizione per la costruzione dello stadio era cresciuto da 5,3 a 10 miliardi di grivnie. Furono 16,4 i miliardi destinati dall'oblast' di Leopoli alla copertura completa dello stadio e dell'aeroporto cittadino, in vista del ."}
{"id": "3649955", "revid": "287204", "url": "https://it.wikipedia.org/wiki?curid=3649955", "title": "Furdustrandir", "text": ""}
{"id": "3649959", "revid": "2080151", "url": "https://it.wikipedia.org/wiki?curid=3649959", "title": "Archivio svizzero di letteratura", "text": "L'Archivio svizzero di letteratura (ASL) in seno alla Biblioteca nazionale svizzera (BN) a Berna colleziona e valorizza dei fondi di scrittrici e scrittori svizzeri nelle quattro lingue nazionali, cio\u00e8 in italiano, francese, tedesco e retoromancio.\nL'ASL \u00e8 stato inaugurato nel 1991 e si trova nella sede della Biblioteca nazionale svizzera alla Hallwylstrasse 15. Risale alla volont\u00e0 testamentaria dello scrittore Friedrich D\u00fcrrenmatt, scomparso nel 1990, che prevedeva una donazione alla Confederazione del suo fondo manoscritti sotto la condizione che fosse instaurato un archivio letterario nazionale.\nOggi, nell'Archivio svizzero di letteratura sono conservati oltre 300 fondi e collezioni di scrittrici e scrittori, ma anche di intellettuali, di associazioni e di editori, tra l'altro di:"}
{"id": "3649960", "revid": "1442080", "url": "https://it.wikipedia.org/wiki?curid=3649960", "title": "ATP Cleveland 1979 - Doppio", "text": "Il doppio del torneo di tennis ATP Cleveland 1979, facente parte della categoria Grand Prix, ha avuto come vincitori Robert Lutz e Stan Smith che hanno battuto in finale Francisco Gonz\u00e1lez e Fred McNair 6\u20133, 6\u20134."}
{"id": "3649962", "revid": "125011997", "url": "https://it.wikipedia.org/wiki?curid=3649962", "title": "Pavel Marinov", "text": ""}
{"id": "3649963", "revid": "123124908", "url": "https://it.wikipedia.org/wiki?curid=3649963", "title": "Salah Mejri", "text": "Carriera.\nTunisia (2006-2010).\n\u00c9toile du Sahel (2006-2010).\nMejri inizi\u00f2 a giocare a basket all'et\u00e0 di 20 anni nelle file dell'\u00c9toile Sportive du Sahel, squadra che milita nella prima divisione tunisina.\nEuropa (2010-2015).\nAntwerp Giants (2010-2012).\nNel settembre 2010, Mejri firm\u00f2 un contratto biennale con gli Antwerp Giants, squadra belga militante nella Ligue Ethias.\nObradoiro (2012-2013).\nNel 2012 Mejri si trasfer\u00ec in Spagna, andando a giocare per l'Obradoiro, squadra della Liga ACB, con la quale vinse il titolo di giocatore rivelazione nella stagione 2012-2013.\nReal Madrid (2013-2015).\nNel 2013 firm\u00f2 un contratto con il Real Madrid. Divent\u00f2 cos\u00ec il primo giocatore arabo e tunisino a giocare per il Real Madrid, oltre ad essere il primo a giocare in Eurolega.\nLa stagione 2014-15 si concluse per Mejri con la vittoria dell'Eurolega, battendo l'Olympiacos per 78\u201359. oltre alla vittoria del campionato spagnolo, dominando la serie finale contro il Barcelona, chiusa 3-0 per il Real. Con la vittoria del campionato, Mejri e compagni hanno vinto la Triple Crown.\nIl 20 luglio 2015 venne annunciata la risoluzione del suo contratto con il Real Madrid.\nNBA (2015-2019).\nIl 1\u00ba agosto 2015 firm\u00f2 un contratto con i Dallas Mavericks, bisognosi di un centro dopo non essere riusciti a ingaggiare il free agent di lusso DeAndre Jordan.\nAlla fine della pre-season riesce a ottenere un posto nel roster della franchigia texana, battendo la concorrenza del veterano Samuel Dalembert. Mejri fece il proprio debutto in NBA con i Mavs il 29 ottobre 2015 nella gara esterna contro i Phoenix Suns vinta 111-95. Mejri divent\u00f2 cos\u00ec il primo tunisino in assoluto a giocare in NBA (tra l'altro 7 anni prima Mejri si candid\u00f2 al Draft ma senza venire scelto). Nella sua prima stagione a Dallas Mejri scese in campo in 34 occasioni, giocando titolare solo 6 volte. In quanto il posto da titolare era di Zaza Pachulia (che gioc\u00f2 76 parte, di cui 69 da titolare in stagione), che in febbraio sfior\u00f2 la convocazione all'All-Star Game, Mejri si gioc\u00f2 spesso il ruolo di subentrante con JaVale McGee. Mejri gioc\u00f2 4 delle cinque partite disputate ai play-off dai Mavs, i quali vennero eliminati dagli Oklahoma City Thunder al primo turno per 4-1. Nel corso della prima stagione Mejri venne assegnato pi\u00f9 volte ai Texas Legends in D-League, con cui gioc\u00f2 8 partite.\nNella seconda stagione in Texas Mejri trov\u00f2 molto pi\u00f9 spazio in quanto gioc\u00f2 73 partite su 82, di cui 11 partendo in quintetto base per sostituire il titolare infortunato Andrew Bogut (arrivato dai Golden State Warriors per sostituire Zaza Pachulia, che and\u00f2 proprio a Golden State). Il 6 aprile 2017 and\u00f2 vicino alla doppia-doppia mettendo a referto 10 punti e 9 rimbalzi nella sconfitta esterna per 112-101 contro i Los Angeles Clippers.\nL'anno successivo trov\u00f2 meno spazio giocando 61 partite, di cui 1 da titolare.\nIl 3 agosto 2018 rifirm\u00f2 coi Mavericks. Dopo aver passato pi\u00f9 tempo in panchina che in campo avendo disputato solo 16 partite nella stagione (di cui 1 da titolare) il 7 febbraio 2019 venne tagliato. Tuttavia tre giorni dopo fece ritorno a Dallas. L'8 aprile 2019 mise a referto il suo \"career-high\" in punti e assist (19 e 5 rispettivamente) nel successo per 129-127 contro i Memphis Grizzlies.\nCina (2019-).\nLiaoning Flying Leopards (2019-).\nIl 10 settembre 2019 firm\u00f2 con i Liaoning Flying Leopards.\nNazionale.\nRappresenta la nazionale tunisina a livello internazionale dal 2009, con cui ha vinto l'Afrobasket nel 2011 e nel 2021, inoltre ha ottenuto 3 bronzi (1 di questi nel 2013 ai Giochi del Mediterraneo)."}
{"id": "3649964", "revid": "46931", "url": "https://it.wikipedia.org/wiki?curid=3649964", "title": "The Strongest Man in the World", "text": ""}
{"id": "3649967", "revid": "1442080", "url": "https://it.wikipedia.org/wiki?curid=3649967", "title": "Stowe Open 1979 - Doppio", "text": "Il doppio del torneo di tennis Stowe Open 1979, facente parte della categoria Grand Prix, ha avuto come vincitori Mike Cahill e Steve Krulevitz che hanno battuto in finale Anand Amritraj e Colin Dibley 3\u20136, 6\u20133, 6\u20134."}
{"id": "3649975", "revid": "282094", "url": "https://it.wikipedia.org/wiki?curid=3649975", "title": "Aleksey Dmitrik", "text": ""}
{"id": "3649977", "revid": "123348529", "url": "https://it.wikipedia.org/wiki?curid=3649977", "title": "A Night in Tunisia", "text": "A Night in Tunisia \u00e8 uno standard jazz composto da Dizzy Gillespie e Frank Paparelli nel 1942 durante la permanenza di Gillespie nella jazz band di Earl Hines. Anche se Frank Papparelli appare ufficialmente nei crediti per la composizione, Gillespie sostenne che il suo contributo fu unicamente quello della trascrizione del pezzo.\nIl brano \u00e8 anche conosciuto come Interlude, e sotto questo titolo \u00e8 stato inciso (in una versione vocale dotata di testo) da Sarah Vaughan e Anita O'Day. Gillespie stesso chiamava la canzone \"Night in Tunisia\". Anche se molto spesso la composizione viene indicata come \"\"A\" Night in Tunisia\", il titolo corretto vero e proprio sarebbe Night in Tunisia. Il brano, divenuto un classico, \u00e8 apparso come title track di almeno 30 CD ed \u00e8 incluso in circa 500 album in svariate versioni. Nel gennaio 2004, Il brano, nella versione incisa da Dizzy Gillespie &amp; His Sextet nel 1946 per la Victor, \u00e8 stato introdotto nella Grammy Hall of Fame.\nCover.\nVersione di Charlie Parker.\nUna delle esecuzioni pi\u00f9 celebri del pezzo \u00e8 sicuramente quella fatta da Charlie Parker per la Dial Records negli anni quaranta (data la fama della versione di Parker, la Dial pubblic\u00f2 anche un solo frammento della registrazione con il titolo \"The Famous Alto Break\"). Successivamente la canzone divenne anche identificabile con gli Art Blakey's Jazz Messengers, che spesso la eseguivano in concerto. Nell'album \"A Night at Birdland, Vol. 1\", Blakey introduce la canzone raccontando la storia di come egli fu presente quando Dizzy la compose percuotendo \"il fondo di un bidone della spazzatura\".\nAltre versioni.\n\"A Night in Tunisia\" \u00e8 stata reinterpretata da numerosi artisti in svariati stili musicali, tra i tanti citiamo:"}
{"id": "3649978", "revid": "1442080", "url": "https://it.wikipedia.org/wiki?curid=3649978", "title": "Lafayette Open 1979 - Doppio", "text": "Il doppio del torneo di tennis Lafayette Open 1979, facente parte della categoria Grand Prix, ha avuto come vincitori Marty Riessen e Sherwood Stewart che hanno battuto in finale Victor Amaya e Eric Friedler 6-4, 6-4."}
{"id": "3649979", "revid": "88740", "url": "https://it.wikipedia.org/wiki?curid=3649979", "title": "Wulfstan di Hedeby", "text": "I racconti dei suoi viaggi, come quelli di un altro mercante, Ottar di H\u00e5logaland, furono inclusi nella traduzione fatta da Alfredo il Grande delle \"Histories\" di Orosio. Non \u00e8 chiaro se Wulfstan fosse inglese o se provenisse da Hedeby, nell'odierna Germania vicino alla citt\u00e0 di Schleswig.\nSecondo questo racconto, Wulfstan intraprese un viaggio per mare da Hedeby al centro di commercio di Truso attorno all'anno 880. Egli cita le terre e le coste che ha attraversato.\nPotrebbe trattarsi del primo utilizzo del termine \"Danimarca\" (o \"Danemearcan\")."}
{"id": "3649980", "revid": "647919", "url": "https://it.wikipedia.org/wiki?curid=3649980", "title": "Hector Boethius", "text": ""}
{"id": "3649981", "revid": "647919", "url": "https://it.wikipedia.org/wiki?curid=3649981", "title": "Hector Boyce", "text": ""}
{"id": "3649984", "revid": "834", "url": "https://it.wikipedia.org/wiki?curid=3649984", "title": "Atlanta Open 1979 - Doppio", "text": "Il doppio del torneo di tennis Atlanta Open 1979, facente parte della categoria Grand Prix, ha avuto come vincitori Raymond Moore e Ilie N\u0103stase che hanno battuto in finale Steve Docherty e Eliot Teltscher 6-4, 6-2."}
{"id": "3649989", "revid": "300067", "url": "https://it.wikipedia.org/wiki?curid=3649989", "title": "Asen Velikov", "text": ""}
{"id": "3649993", "revid": "709565", "url": "https://it.wikipedia.org/wiki?curid=3649993", "title": "Body Double (DC Comics)", "text": "Le Body Double sono una coppia di personaggi dei fumetti DC Comics, creati da Dan Abnett e Andy Lanning (testi) e Jackson Guice (disegni) su \"Resurrection Man\" n. 1 nel marzo 1996.\nSono poi apparse in una miniserie omonima a loro dedicata, tra ottobre 1999 e gennaio 2000, disegnata da Joe Phillips.\nStoria.\nBonny Hoffman e Carmen Leno sono assassine che lavorano per la Requiem, Inc., un'agenzia che ingaggia killer. Bonny, figlia di un signore del crimine, vuole dimostrare a suo padre il suo valore, mentre Carmen, ex attrice di film per adulti, spera di diventare un'attrice non pornografica. Le due donne si sono incontrate e sono diventate due assassine, usando molte armi ad alta tecnologia, spesso mascherate da accessori da trucco.\nNick, zio di Bonny, le ingaggia per il loro primo lavoro, che le porta a scontrarsi con Resurrection Man. Le due in seguito lavorano per una guerriera aliena di nome Mystress, che vuole usare le energie di supereroine per ringiovanire il suo aspetto, e per la quale le Body Double rapiscono Argent, Power Girl e Deep Blue. Le due inoltre cercano di uccidere Catwoman durante la sua campagna a sindaco di New York, ma vengono sconfitte.\nContinuano a lavorare per lo zio Nick, uccidendo alcune persone, e si uniscono alla Societ\u00e0 segreta dei supercriminali e alla Lega dell'ingiustizia.\nLe Body Doubles riappariranno nella nuova serie di \"Resurrection Man\"."}
{"id": "3649996", "revid": "1305772", "url": "https://it.wikipedia.org/wiki?curid=3649996", "title": "Angioletta Coradini", "text": "Biografia.\nNel 1970 consegu\u00ec la laurea in fisica all'Universit\u00e0 di Roma, citt\u00e0 alla quale la sua attivit\u00e0 di ricerca rimase sempre legata, dapprima attraverso l'universit\u00e0, poi al Consiglio Nazionale delle Ricerche dove \u00e8 stata assunta nel 1975 e successivamente all'Istituto Nazionale di Astrofisica.\nI primi studi di geologia, compiuti nel golfo di Cagliari, le guadagnarono un notevole credito internazionale, tanto che Angioletta Coradini, al reparto di Planetologia del CNR, fu tra le prime persone cui la NASA affid\u00f2 l'esame dei reperti lunari prelevati nel corso delle missioni del Programma Apollo.\nFu direttrice dell'Istituto di Fisica dello Spazio Interplanetario dell'Istituto Nazionale di Astrofisica dal 2001 al 2010.\nCollaborazioni a missioni ESA e NASA.\nHa collaborato nella sua carriera con numerose missioni dell'Agenzia Spaziale Europea e della NASA, lavorando come PI (\"Principal Investigator\") di numerosi spettrometri a immagine.\nIl primo strumento VIMS \u00e8 stato concepito per la missione \"Cassini-Huygens\" lanciata nel 1997 per esplorare Saturno, frutto di una collaborazione NASA-ESA-ASI. Per VIMS, Angioletta Coradini \u00e8 stata responsabile del canale VIMS-V e Team Member dello strumento.\nA lei, in qualit\u00e0 di PI, e al gruppo di ricerca da lei diretto, fu affidata la progettazione di VIRTIS (\"Visible and Infrared Thermal Imaging Spectrometer\"), lo spettrometro utilizzato sulla sonda \"Rosetta\", missione ESA che ha raggiunto la superficie della cometa 67P/Churyumov-Gerasimenko, con un rendez-vous ravvicinato avvenuto il 12 novembre 2014.\n\u00c8 stata PI dello strumento VIR a bordo della missione \"Dawn\" diretta a Cerere e Vesta, asteroidi della fascia principale.\n\u00c8 stata inoltre PI dello strumento Ma_Miss (Mars Multispectral Imager for Subsurface Studies) e dello strumento JIRAM per la missione \"Juno\" - sviluppata nell'ambito del Programma New Frontiers della NASA - che ha come scopo lo studio magnetosfera di Giove.\nSi devono sempre alle sue ricerche strumenti utilizzati per le osservazioni di Marte e Venere rispettivamente a bordo delle missioni \"Mars Express\" e \"Venus Express\" dell'ESA.\nUltimi anni.\nLa fase conclusiva della sua vita \u00e8 stata segnata dalla lotta contro il cancro che l'aveva colpita nel 2010. \nGli ultimi anni della sua carriera professionale erano stati turbati da un rapporto conflittuale con i vertici dell'ente di ricerca. \nIl 17 maggio 2009 un decreto del presidente dell'INAF, Tommaso Maccacaro, l'aveva rimossa dalla carica di direttrice dell'Istituto di Fisica dello Spazio Interplanetario. Contro la determinazione della presidenza Angioletta Coradini aveva presentato ricorso al Giudice del lavoro del tribunale di Roma, che il 15 luglio 2009 si era pronunciato in suo favore, disponendone il reintegro con ordinanza, immediatamente esecutiva, firmata dal giudice Irene Ambrosi. \nAlla decisione del giudice l'INAF non aveva mostrato acquiescenza, proponendo immediato ricorso tramite l'avvocatura dello Stato. Il ricorso si \u00e8 concluso nuovamente a favore di Angioletta Coradini."}
{"id": "3649997", "revid": "1442080", "url": "https://it.wikipedia.org/wiki?curid=3649997", "title": "Campionati Internazionali di Sicilia 1979 - Doppio", "text": "Il doppio del torneo di tennis Campionati Internazionali di Sicilia 1979, facente parte della categoria Grand Prix, ha avuto come vincitori Peter McNamara e Paul McNamee che hanno battuto in finale Ismail El Shafei e John Feaver 7-5, 7-6."}
{"id": "3649998", "revid": "287204", "url": "https://it.wikipedia.org/wiki?curid=3649998", "title": "Rhodomicrobium", "text": "Rhodomicrobium \u00e8 un genere di batteri appartenente alla famiglia delle \"Hyphomicrobiaceae\". Sono batteri a forma di ovoide con un caratteristico ciclo di crescita vegetativa: le cellule infatti crescono preferibilmente fotoeterotropicamente in condizioni anaerobiche alla luce, ma crescono anche in condizioni microaerobiche o aerobiche al buio."}
{"id": "3650002", "revid": "6923", "url": "https://it.wikipedia.org/wiki?curid=3650002", "title": "Acura TSX", "text": ""}
{"id": "3650004", "revid": "38120", "url": "https://it.wikipedia.org/wiki?curid=3650004", "title": "Body Doubles", "text": ""}
{"id": "3650007", "revid": "287204", "url": "https://it.wikipedia.org/wiki?curid=3650007", "title": "ATP Bordeaux 1979 - Doppio", "text": "Il doppio del torneo di tennis ATP Bordeaux 1979, facente parte della categoria Grand Prix, ha avuto come vincitori Patrice Dominguez e Denis Naegelen che hanno battuto in finale Bernard Fritz e Iv\u00e1n Molina 6-4, 6-4."}
{"id": "3650010", "revid": "486946", "url": "https://it.wikipedia.org/wiki?curid=3650010", "title": "Al-Ahly Doha", "text": ""}
{"id": "3650015", "revid": "1305772", "url": "https://it.wikipedia.org/wiki?curid=3650015", "title": "Tancredi (pirofregata)", "text": "La Tancredi \u00e8 stata una pirofregata (successivamente pirocorvetta) della Real Marina del Regno delle Due Sicilie, successivamente acquisita dalla Regia Marina.\nStoria.\nAppartenente alla classe Ruggiero di quattro unit\u00e0 con scafo in legno e carena rivestita di rame ed armamento velico a brigantino (due alberi a vele quadre), la nave aveva originariamente un armamento di dieci bocche da fuoco di calibri differenti. Con buona superficie velica, bordo alto, buona manovrabilit\u00e0 e scafo snello dalle caratteristiche marine, la fregata era nel complesso una buona unit\u00e0, difettando per\u00f2 in velocit\u00e0.\nL'equipaggio incaricato di portare la nave dall'Inghilterra in Italia giunse nel luglio 1843, a bordo della fregata \"Regina\". Dopo il completamento, la \"Tancredi\" giunse a Napoli il 3 ottobre 1843, entrando immediatamente in servizio.\nNei suoi primi anni la nave trasport\u00f2 spesso membri della famiglia reale borbonica. Il 18 giugno 1844 la \"Tancredi\" trasport\u00f2 da Napoli a Messina, e da l\u00ec a Palermo, Noto, Catania e Siracusa, i re di Napoli, che ricondusse poi a Napoli il 17 luglio. Il 12 maggio 1845 la nave, scortata dalle pirofregate \"Ercole\" e \"Guiscardo\", trasport\u00f2 a Messina, e quindi Siracusa, il re di Napoli Ferdinando II, mentre il 25 ottobre port\u00f2 da Napoli a Palermo, oltre al re, anche il conte di Trapani ed il conte e la contessa d'Aquila. Due giorni dopo la pirofregata venne visitata dallo Zar delle Russie, e lasciando poi capoluogo siciliano, con a bordo i reali, il 27 novembre. Il 7 maggio 1846 la \"Tancredi\", inquadrata in una divisione navale (cinque pirofregate, una fregata a vela ed altre tre unit\u00e0) che trasport\u00f2 a Palermo il I Reggimento della Guardia Reale, port\u00f2 nel capoluogo siculo i reali di Napoli ed i conti di Trapani e d'Aquila. Tra fine giugno ed inizio luglio 1847 la nave trasport\u00f2 ancora una volta la famiglia reale, in visita in varie citt\u00e0 portuali della Sicilia: Messina, Catania, Siracusa, Trapani ed Agrigento. Ripartita da Palermo il 18 luglio, la nave fece ritorno a Napoli due giorni pi\u00f9 tardi.\nSul finire del giugno 1857 la nave venne coinvolta, insieme alla pirofregata \"Ettore Fieramosca\", nella vicenda della spedizione di Carlo Pisacane. Avuta notizia dello sbarco a Sapri degli uomini di Pisacane, le autorit\u00e0 disposero l'imbarco di quattro compagnie del XI Battaglione Cacciatori, agli ordini del maggiore Marulli, sulle due pirofregate, che alle otto di mattina del 29 giugno, agli ordini del retroammiraglio Roberti, salparono quindi da Mola di Gaeta dirette a Sapri: dopo aver fatto tappa a Ventotene e Santo Stefano, \"Tancredi\" e \"Fieramosca\" intercettarono a dodici miglia da Capri, lo stesso 29 giugno, il piroscafo \"Cagliari\", che aveva trasportato da Genova Pisacane ed i suoi compagni e che, terminato lo sbarco, aveva ripreso il mare. Il \"Cagliari\" venne quindi rimorchiato a Sapri, dove le navi borboniche, ivi giunte all'alba del 30 giugno, sbarcarono i reparti del XI Battaglione. Ultimato lo sbarco \"Fieramosca\" e \"Tancredi\" ripartirono e condussero il \"Cagliari\" a Napoli, dove l'intero equipaggio (compresi due macchinisti inglesi) venne imprigionato insieme a sette passeggeri rimasti a bordo perch\u00e9 estranei alla vicenda (successivamente tutti i passeggeri e membri dell'equipaggio vennero liberati, nel novembre 1857, dietro intervento inglese, ed il \"Cagliari\" venne restituito all'armatore Raffaele Rubattino).\nNella primavera-estate 1860 la nave venne coinvolta nelle vicende dell'impresa dei Mille. Lo stesso giorno dello sbarco a Marsala, infatti, la pirofregata faceva parte di una squadra (comprensiva anche delle pirofregate a ruote \"Ettore Fieramosca\", \"Guiscardo\" e \"Fulminante\") che intercett\u00f2 i piroscafi \"Piemonte\" e \"Lombardo\" diretti a Marsala, che tuttavia lasci\u00f2 proseguire dopo che il comandante della formazione borbonica, Vincenzo Salazar, ebbe trattato con il comandante dei due trasporti. Alcune ore dopo la \"Tancredi\", insieme al piroscafo armato \"Capri\", apr\u00ec il fuoco sulle navi garibaldine, ma dovette presto cessare il tiro causa la presenza di due piroscafi britannici, che addussero la scusa di dover attendere il ritorno a bordo di alcuni ufficiali. Dopo la partenza delle due navi inglesi le unit\u00e0 borboniche riaprirono il fuoco, ma lo sbarco non ne fu comunque di molto ostacolato.\nIl 24 maggio 1860, durante i combattimenti tra garibaldini e borbonici in Sicilia, la \"Tancredi\", al comando del capitano di vascello Rodriguez, venne inviata in crociera nelle acque di Catania. Mandata poi a Palermo, le fu assegnato il compito di perlustrare le acque tra Milazzo e Castellammare del Golfo, per cercare di catturare il piroscafo britannico \"Blackwall\", proveniente da Genova con 830 volontari, 400.000 franchi, 4000 fucili e parecchie munizioni. Nei giorni successivi al 5 luglio la nave diede infruttuosamente la caccia, insieme ad altre tre unit\u00e0, alla pirofregata \"Veloce\", passata con i garibaldini e ribattezzata \"Tukery\".\nAd inizio settembre 1860, con la caduta di Napoli, la \"Tancredi\" non segu\u00ec Ferdinando II a Gaeta ed il 6 settembre, come la quasi totalit\u00e0 della flotta borbonica, pass\u00f2 alla Marina sarda, per la quale entr\u00f2 in servizio il 17 novembre 1860.\nAd inizio 1861, insieme alle pirofregate \"Carlo Alberto\", \"Governolo\" e \"Fieramosca\" ed alla cannoniera \"Veloce\", la \"Tancredi\" si rec\u00f2 nelle acque di Gaeta, per informare i capi delle forze navali estere l\u00e0 ancorate su un eventuale attacco di quella piazzaforte da parte dei sardi, ma dovette fermarsi alle foci del Volturno per l'opposizione del viceammiraglio francese Barbier de Tinan, avendo poi il compito di scandagliare la foce del Garigliano.\nIl 19 gennaio 1861 la \"Tancredi\", al comando del capitano di fregata Emanuele Pucci, venne inviata a Gaeta, dove si era rifugiata la famiglia reale borbonica. Il 22 gennaio la nave partecip\u00f2 al primo attacco contro la piazzaforte: nel corso della giornata le navi italiane, salpate alle 9.30, spar\u00f2 4.000 proiettili; gran parte delle unit\u00e0 della flotta, compresa la \"Tancredi\", riportarono dei danni a causa del tiro delle fortezze borboniche, mentre nel cannoneggiamento delle navi italiane venne affondato l'avviso borbonico \"Etna\" e gravemente danneggiata la fregata \"Partenope\". La nave rimase nella rada della piazzaforte, con funzioni di blocco navale, sino alla sua caduta, avvenuta il 13 febbraio 1861 a seguito di oltre tre settimane di continui bombardamenti da parte della flotta italiana. Per l'azione di Gaeta vennero decorati di Medaglia d'argento al valor militare due membri dell'equipaggio della \"Tancredi\".\nIl 17 marzo 1861, a seguito della costituzione della Regia Marina, la \"Tancredi\" venne da questa assorbita al pari delle altre navi borboniche e sarde. Nel corso del medesimo anno la nave venne sottoposta a lavori di manutenzione generale e sostituzione dell'armamento, ridotto a 6 cannoni ad avancarica ed a canna liscia da 160\u00a0mm, due dei quali nel 1863 vennero sostituiti con pezzi a canna rigata dello stesso calibro.\nIl 14 giugno 1863 l'unit\u00e0 venne declassata a pirocorvetta di II rango a ruote. Vista la sua obsolescenza, fu adibita a compiti secondari.\nNel settembre 1866 la \"Tancredi\" venne inviata a Palermo, dov\u2019era scoppiata una violenta insurrezione popolare, e bombard\u00f2 con le proprie artiglierie le adiacenze del porto, impedendo ai rivoltosi di raggiungere il carcere e liberarne i detenuti.\nUnit\u00e0 vetusta, dallo scarso armamento ed ormai dalle ridotte potenzialit\u00e0 belliche, la \"Tancredi\" venne posta in riserva il\n24 settembre 1867, radiata il 9 febbraio 1868 ed avviata alla demolizione."}
{"id": "3650016", "revid": "1442080", "url": "https://it.wikipedia.org/wiki?curid=3650016", "title": "Tel Aviv Open 1979 - Doppio", "text": "Il doppio del torneo di tennis Tel Aviv Open 1979, facente parte della categoria Grand Prix, ha avuto come vincitori Ilie N\u0103stase e Tom Okker che hanno battuto in finale Mike Cahill e Colin Dibley 7\u20135, 6\u20134."}
{"id": "3650020", "revid": "686936", "url": "https://it.wikipedia.org/wiki?curid=3650020", "title": "Matt Giordano", "text": "Carriera professionistica.\nIndianapolis Colts (2005-2008).\nGiordano fu scelto nel corso del quarto giro del Draft 2005 dagli Indianapolis Colts. Il 25 luglio firm\u00f2 un contratto triennale. Debutt\u00f2 nella NFL l'11 settembre 2005 contro i Baltimore Ravens.\nIl 10 dicembre 2006 contro i Jacksonville Jaguars fece il suo primo intercetto in carriera sul lancio di David Garrard. Vinse il Super Bowl in finale contro i Chicago Bears.\nIl 6 settembre 2007 contro i New Orleans Saints fece un intercetto sul lancio di Drew Brees. Il 23 dicembre contro gli Houston Texans intercett\u00f2 un lancio di Sage Rosenfels.\nIl 17 aprile 2009 firm\u00f2 un contratto di un anno ma poi il 6 settembre venne svincolato.\nGreen Bay Packers.\nIl 23 settembre 2009 firm\u00f2 con i Packers con cui gioc\u00f2 solo 5 partite. Il 5 marzo 2010 venne svincolato.\nAtlanta Falcons.\nIl 16 marzo 2010 firm\u00f2 con i Falcons ma il 31 agosto venne svincolato.\nNew Orleans Saints.\nIl 12 ottobre 2010 firm\u00f2 con i Saints un contratto di un anno. Con loro gioc\u00f2 9 partite.\nOakland Raiders.\nIl 15 agosto firm\u00f2 con i Raiders, il 3 settembre venne svincolato, ma dopo tre giorni rifirm\u00f2 un contratto di un anno. Il 16 ottobre contro i Cleveland Browns fece il suo primo sack in carriera. Il 10 novembre contro i San Diego Chargers fece un importante intercetto. Il 20 novembre contro i Minnesota Vikings fece un altro intercetto. Il 24 dicembre contro i Kansas City Chiefs fece un intercetto e nell'ultima partita della stagione del 2 gennaio 2012 fece il suo quinto intercetto della stagione sul lancio di Philip Rivers.\nIl 17 aprile 2012 rifirm\u00f2 un annuale di 825.000 dollari. Il 28 ottobre contro i Kansas City Chiefs fece il suo primo intercetto stagionale ritornandolo per 21 yard. Il 2 dicembre contro i Cleveland Browns fece il secondo intercetto stagionale ai danni di Brandon Weeden sulle 3 yard proprie ritornandolo per 24 yard. Il 30 dicembre contro i San Diego Chargers totalizz\u00f2 la sua 100 partita nella NFL.\nSt. Louis Rams.\nIl 14 giugno 2013 firm\u00f2 un contratto annuale con i Rams. Nella settimana 5 mise a segno un intercetto su Blaine Gabbert dei Jacksonville Jaguars ritornandolo per 82 yard in touchdown."}
{"id": "3650021", "revid": "105119", "url": "https://it.wikipedia.org/wiki?curid=3650021", "title": "9x17", "text": ""}
{"id": "3650024", "revid": "1543377", "url": "https://it.wikipedia.org/wiki?curid=3650024", "title": "David Benyamine", "text": "Vanta un titolo al World Poker Tour ed un braccialetto delle WSOP.\nCarriera.\nPrima di approdare al poker, si dedic\u00f2 al tennis: divenne uno dei giovani francesi pi\u00f9 promettenti, ma dovette ritirarsi a causa di un infortunio alla spalla. Successivamente \u00e8 divenuto un giocatore di successo nel biliardo. Ha imparato a giocare a poker all'et\u00e0 di 12 anni e attualmente gioca regolarmente gli high-stakes cash games.\nBenyamine \u00e8 stato espulso dagli Stati Uniti nel corso del 2004. Il suo nome era lo stesso o simile a un terrorista nella \"watch list\", ma il motivo in realt\u00e0 era che non aveva un permesso di lavoro. Benyamine vive adesso a Henderson, in Nevada.\nBenyamine \u00e8 sponsorizzato da Full Tilt Poker. Benyamine \u00e8 uno specialista del cash game, in particolare del Pot-Limit Omaha.\nAl settembre 2011 le sue vincite in tornei live superano i $6.000.000, di cui $1.303.397 alle WSOP.\nWorld Poker Tour.\nDavid Benyamine ha disputato 4 tavoli finali nel WPT: nel 2003 ha vinto il Grand Prix de Paris (seconda stagione), guadagnando \u20ac 357.200. Al Los Angeles 2004 Classic (seconda stagione) ha chiuso al 6\u00ba posto ($132.355 di vincita). Al Bellagio Cup 2008 IV (settima stagione) ha centrato il 2\u00ba posto ($840.295). Nel 2010 \u00e8 giunto 4\u00ba al WPT Championship (ottava stagione) (vincita: $329.228). Ha vinto la WPT Battle of Champions, torneo ad inviti svolto nella seconda stagione; nel torneo con buy-in da $25.000, ha sconfitto Hoyt Corkins, Mel Judah, Antonio Esfandiari e Phil Laak al tavolo finale.\nWorld Series of Poker.\nBenyamine vanta un Braccialetto delle WSOP, conquistato nell'edizione 2000 nel $10.000 Omaha Hi-Lo Split."}
{"id": "3650027", "revid": "300067", "url": "https://it.wikipedia.org/wiki?curid=3650027", "title": "Zlatin Georgiev", "text": "Carriera.\nHa militato dal 2003 al 2013 nel BK Levski Sofia. Dal 2007 gioca nella Nazionale di pallacanestro della Bulgaria."}
{"id": "3650029", "revid": "1788047", "url": "https://it.wikipedia.org/wiki?curid=3650029", "title": "South Pacific Tennis Classic 1979 - Doppio", "text": "Il doppio del torneo di tennis South Pacific Tennis Classic 1979, facente parte della categoria Grand Prix, ha avuto come vincitori Ross Case e Geoff Masters che hanno battuto in finale John James e Chris Kachel 7-6, 6-2."}
{"id": "3650037", "revid": "1442080", "url": "https://it.wikipedia.org/wiki?curid=3650037", "title": "Davidoff Swiss Indoors 1979 - Doppio", "text": "Il doppio del torneo di tennis Davidoff Swiss Indoors 1979, facente parte della categoria Grand Prix, ha avuto come vincitori Bob Hewitt e Frew McMillan che hanno battuto in finale Brian Gottfried e Ra\u00fal Ram\u00edrez 6-3, 6-4."}
{"id": "3650038", "revid": "43296248", "url": "https://it.wikipedia.org/wiki?curid=3650038", "title": "Franz Di Salvo", "text": ""}
{"id": "3650039", "revid": "585241", "url": "https://it.wikipedia.org/wiki?curid=3650039", "title": "El Presente", "text": ""}
{"id": "3650040", "revid": "729019", "url": "https://it.wikipedia.org/wiki?curid=3650040", "title": "Spondiloartropatia", "text": "La spondiloartropatia o spondiloartrosi si riferisce a qualsiasi malattia articolare della colonna vertebrale. Come tale, \u00e8 una categoria di malattie di specifica entit\u00e0. Differisce dalla spondilopatia, che \u00e8 una malattia della vertebra stessa. Tuttavia, molte condizioni implicano sia la spondilopatia che spondiloartropatia.\nLa spondiloartropatia con infiammazione \u00e8 chiamata spondilite anchilosante. In senso pi\u00f9 ampio il termine spondiloartropatia include interessamento articolare della colonna vertebrale di qualsiasi tipo di malattia articolare, tra cui l'artrite reumatoide e l'osteoartrite,ma il termine \u00e8 spesso utilizzato per un gruppo specifico di disturbi con determinate caratteristiche comuni: definito specificatamente spondiloartropatie sieronegative. Queste hanno una maggiore incidenza di HLA-B27, cos\u00ec come il fattore reumatoide negativo e ANA. L'entesopatia a volte \u00e8 anche presente in associazione alla spondartrite sieronegativa.\nI sintomi della spondiloartropatia includono artrite asimmetrica periferica (la quale differisce dall'artrite reumatoide), artrite articolare interfalangea del dito del piede, tendine d'Achille, fascite plantare, costocondrite, irite e lesioni mucocutanee. Tuttavia, il mal di schiena \u00e8 il sintomo clinico pi\u00f9 comune della malattia.\nSpondiloartropatia Sieronegativa.\n\"Spondiloartropatia sieronegativa\" (o \"spondiloartrite\" sieronegativa) \u00e8 un gruppo di malattie che coinvolgono lo scheletro assiale e hanno un negativo stato sierologico.\n\"Sieronegativi\" si riferisce al fatto che queste malattie sono negative per il fattore reumatoide, il quale indica un meccanismo patofisiologico diverso della malattia di quello che \u00e8 comunemente visto nell'artrite reumatoide.\nCondizioni.\nLe seguenti condizioni sono in genere incluse nel gruppo di \"spondiloartropatie\" sieronegative:\nCaratteristiche comuni.\nQueste malattie hanno le seguenti condizioni in comune:\nClassificazione.\nValutazione della SIS ( Societ\u00e0 Internazionale Spondiloartrite) viene utilizzato per la classificazione della spondiloartrite assiale (da applicare per i pazienti con mal di schiena superiore o uguale a 3 mesi e con et\u00e0 di insorgenza inferiore a 45 anni). Si tratta di due grandi Tipi: \nSacroileite:\nCaratteristiche SpA: \nEpidemiologia.\nIn tutto il mondo la prevalenza di spondiloartropatia \u00e8 approssimativamente del 1.9%."}
{"id": "3650042", "revid": "2134764", "url": "https://it.wikipedia.org/wiki?curid=3650042", "title": "Aleksand\u0103r Georgiev", "text": "Carriera.\nHa disputato i FIBA EuroBasket 2011 con la Nazionale di pallacanestro della Bulgaria."}
{"id": "3650043", "revid": "1442080", "url": "https://it.wikipedia.org/wiki?curid=3650043", "title": "Cologne Grand Prix 1979 - Doppio", "text": "Il doppio del torneo di tennis Cologne Grand Prix 1979, facente parte della categoria Grand Prix, ha avuto come vincitori Gene Mayer e Stan Smith che hanno battuto in finale Heinz G\u00fcnthardt e Pavel Slo\u017eil 6\u20133, 6\u20134."}
{"id": "3650046", "revid": "729019", "url": "https://it.wikipedia.org/wiki?curid=3650046", "title": "Pannicolite", "text": "La pannicolite o panniculite \u00e8 un'infiammazione del tessuto adiposo sottocutaneo.\nClinica.\nLa malattia si manifesta con tumefazioni sottocutanee di colore rosa o giallastro, generalmente calde e sensibili. Tali lesioni possono lasciare cicatrici definitive."}
{"id": "3650047", "revid": "297059", "url": "https://it.wikipedia.org/wiki?curid=3650047", "title": "Panniculite", "text": ""}
{"id": "3650049", "revid": "1442080", "url": "https://it.wikipedia.org/wiki?curid=3650049", "title": "Tokyo Indoor 1979 - Doppio", "text": "Il doppio del torneo di tennis Tokyo Indoor 1979, facente parte della categoria Grand Prix, ha avuto come vincitori Marty Riessen e Sherwood Stewart che hanno battuto in finale Mike Cahill e Terry Moor 6-4, 7-6."}
{"id": "3650050", "revid": "2091899", "url": "https://it.wikipedia.org/wiki?curid=3650050", "title": "Jan Mili\u010d", "text": "Biografia.\nNon si sa molto della vita di Mili\u010d.\nEra nato a Krom\u011b\u0159\u00ed\u017e in Moravia e non si conosce la sua data di nascita. \nPrende gli ordini sacerdotali nel 1350, tra il 1358 e il 1360 ricopre il ruolo di archivista e tra il 1360 e il 1362 lavora come correttore presso la cancelleria imperiale di Carlo IV, che accompagna in Germania diverse volte.\nNell'ottobre 1362 riceve un canonicato nella Cattedrale di Praga, insieme alla dignit\u00e0 di arcidiacono.\nNel dicembre del 1363 si dimette da tutti i suoi incarichi per diventare un predicatore puro e semplice: agli studiosi si rivolge in latino, e (novit\u00e0 per i tempi) ai laici nella loro lingua ceca o in tedesco, che aveva imparato per lo scopo.\nSi distingue per la sua povert\u00e0 apostolica e ben presto suscita l'ostilit\u00e0 dei frati mendicanti.\nIl successo del suo lavoro si fa evidente nel modo in cui trasforma la famigerata via Ben\u00e1tky (\"Venezia\") nel quartiere Citt\u00e0 Vecchia di Praga in una istituzione benefica chiamata \"Nov\u00fd Jeruzalem\" (\"Nuova Gerusalemme\").\nCome ritiene di aver visto il male dentro e fuori dalla chiesa alla luce delle Scritture, in lui cresce la convinzione che l'\"abominio della desolazione\" va ora visto nel tempio di Dio e che l'anticristo era venuto tra gli uomini.\nPer questo motivo nel 1367 decide di recarsi a Roma dal Papa Urbano VI, che doveva giungere apposta da Avignone per esporgli questi punti di vista. \nAppone al portone di San Pietro un cartello che annuncia i suoi propositi, ma prima che possa consegnarlo viene gettato in carcere da parte dell'Inquisizione.\nUrbano VI, tuttavia, al suo arrivo da Avignone, ordina il suo rilascio, dopodich\u00e9 Jan Mili\u010d torna a Praga e tra il 1369 e il 1372, si mette a predicare ogni giorno nella Chiesa di T\u00fdn.\nIn quell'anno il clero dell'arcidiocesi locale si lamenta di lui in 12 articoli inviati alla corte papale di Avignone presso la quale Mili\u010d viene convocato durante la Quaresima del 1374.\nGiunto ad Avignone, Mili\u010d muore nello stesso anno, non molto tempo dopo essere stato dichiarato innocente e autorizzato dal Papa a continuare la sua predicazione.\nBibliografia.\nQuesto articolo comprende il testo di una pubblicazione ora di pubblico dominio: Chisholm, Hugh, (1911): Enciclopedia Britannica (11\u00aa ed.). Cambridge University Press.\nJan Milic e le sue profezie sono protagonisti del romanzo storico Adventus Antichristi (Imprimatur, 2012) (titolo tratto da una profezia di Milic)"}
{"id": "3650053", "revid": "1543377", "url": "https://it.wikipedia.org/wiki?curid=3650053", "title": "Ibanez Fireman", "text": "L'Ibanez Fireman \u00e8 una chitarra elettrica il cui corpo \u00e8 l'inverso della Ibanez Iceman. Come la Iceman, anche la Fireman fa parte delle varianti della serie PGM, questa ideata appositamente per il chitarrista statunitense Paul Gilbert che ne ha fatto largo uso."}
{"id": "3650055", "revid": "1442080", "url": "https://it.wikipedia.org/wiki?curid=3650055", "title": "Hong Kong Open 1979 - Doppio", "text": "Il doppio del torneo di tennis Hong Kong Open 1979, facente parte della categoria Grand Prix, ha avuto come vincitori Pat Du Pr\u00e9 e Robert Lutz che hanno battuto in finale Steve Denton e Jeff Turpin 6\u20133, 6\u20134."}
{"id": "3650067", "revid": "76069", "url": "https://it.wikipedia.org/wiki?curid=3650067", "title": "Mal\u00f9 un grande amore", "text": ""}
{"id": "3650069", "revid": "767487", "url": "https://it.wikipedia.org/wiki?curid=3650069", "title": "The Loch Ness Horror", "text": "The Loch Ness Horror, conosciuto anche come Nessie, \u00e8 un film horror statunitense del 1981 diretto da Larry Buchanan e basato sulla leggenda del mostro di Loch Ness.\nTrama.\nScozia, 1940. Spencer Dean, un paleontologo statunitense, giunge nelle Highlands scozzesi. Girano infatti voci secondo le quali nei pressi del Loch Ness viva un mostro simile ad un enorme dinosauro che si nutre dei bagnanti e avventori vari divorandoli ed una serie crescente di morte sospette non fa altro che avallare l'ipotesi. Intanto uno studioso, rivale di Dean, il professor Pratt, scopre che un uovo del mostro \u00e8 pronto a schiudersi mentre un misterioso bombardiere nazista ha in progetto una soluzione ma le autorit\u00e0 locali tendono a coprire la cosa.\nProduzione.\nIl film \u00e8 stato prodotto dal Clan Buchanan e dalla Omni-Leasure e diretto dal regista di B-Movie Larry Buchanan. Fu girato nei pressi del lago Tahoe, in California. La scena del castello scozzese \u00e8 girata a Vikingsholm, una residenza privata nei pressi del lago Tahoe. L'isoletta lacustre che appare nel corso di alcune riprese \u00e8 Fannette Island. Barry Buchanan, che interpreta il professor Spencer Dean, \u00e8 il figlio del regista.\nPromozione.\nLa tagline \u00e8: \"It IS alive\" (\"Esso \u00c8 vivo\") che si rif\u00e0, in maniera ironica, al titolo di un'altra produzione horror di Buchanan del 1969, It's Alive!."}
{"id": "3650070", "revid": "287204", "url": "https://it.wikipedia.org/wiki?curid=3650070", "title": "Tifone Talas", "text": "Il tifone Talas (denominazione internazionale: 1112, designazione JTWC: 15W) \u00e8 un ciclone tropicale apparso il 23 agosto, 2011 e dissipato il 5 settembre 2011. Ha fatto diverse vittime in Giappone."}
{"id": "3650071", "revid": "599013", "url": "https://it.wikipedia.org/wiki?curid=3650071", "title": "International Tennis Championships of Colombia 1979 - Doppio", "text": "Il doppio del torneo di tennis International Tennis Championships of Colombia 1979, facente parte della categoria Grand Prix, ha avuto come vincitori Emilio Montano e Jairo Velasco, Sr. che hanno battuto in finale Bruce Nichols e Charles Owens 6\u20132, 6\u20134."}
{"id": "3650072", "revid": "177967", "url": "https://it.wikipedia.org/wiki?curid=3650072", "title": "Carlastella", "text": " \nHa utilizzato anche il suo nome anagrafico nel 1950, incidendo per la Vis Radio.\nBiografia.\nCantante jazz attiva tra la fine degli anni trenta e per tutto il decennio successivo, ha cantato nell'orchestra del maestro Enzo Ceragioli; ha inoltre inciso molti brani con il Quintetto del Delirio di Pippo Starnazza e alcuni duetti con Luciano Tajoli.\nTra i suoi brani pi\u00f9 noti vi \u00e8 la reinterpretazione in italiano di \"Stardust\" di Hoagy Carmichael, tradotto in italiano da Devilli.\nDopo aver inciso per la Odeon, passa prima alla Parlophon e poi alla Fonit, per ritirarsi negli anni cinquanta; sposa poi un industriale tedesco e si trasferisce in Germania, ritornando poi in Italia solo dopo la separazione."}
{"id": "3650078", "revid": "767487", "url": "https://it.wikipedia.org/wiki?curid=3650078", "title": "The Wild Trapeze", "text": "The Wild Trapeze \u00e8 l'album di debutto da solista del leader degli Incubus Brandon Boyd. L'album \u00e8 stato pubblicato in edizione limitata tramite iTunes il 6 luglio 2010.\nBoyd ha descritto il suono del suo album come:\n\"...un ragazzo in camera circondato dai giocattoli che ha un entusiasmo imperituro, per scoprire ci\u00f2 che ogni giocattolo fa, e gli \u00e8 stata data licenza completa per fare pi\u00f9 rumore\"\nIl 21 giugno 2010, un video musicale per il primo singolo di Brandon, intitolato \"Runaway Train\", \u00e8 stato pubblicato on-line.\nL'album ha debuttato al numero 33 della Billboard 200, vendendo 11.109 copie."}
{"id": "3650080", "revid": "1442080", "url": "https://it.wikipedia.org/wiki?curid=3650080", "title": "ATP Taipei 1979 - Doppio", "text": "Il doppio del torneo di tennis ATP Taipei 1979, facente parte della categoria Grand Prix, ha avuto come vincitori Mark Edmondson e John Marks che hanno battuto in finale Pat Du Pr\u00e9 e Robert Lutz 6-1, 3-6, 6-4."}
{"id": "3650082", "revid": "1714743", "url": "https://it.wikipedia.org/wiki?curid=3650082", "title": "Giuditta d'Altavilla", "text": "Biografia.\nEra figlia del primo conte di Sicilia Ruggero I di Sicilia e della seconda moglie Eremburga di Mortain. Prese il nome dalla prima moglie di suo padre, Giuditta d'Evreux morta nel 1076 dopo avergli dato quattro figlie.\nNel 1110 suo fratello Ruggero II di Sicilia la diede in sposa ad un suo fedele vassallo, Roberto I di Bassavilla.\nGrazie a questo vincolo matrimoniale suo marito ricevette nel 1134 la contea di Conversano divenendo quindi un potente vassallo di Roberto II."}
{"id": "3650083", "revid": "1833487", "url": "https://it.wikipedia.org/wiki?curid=3650083", "title": "Mauro Graiani", "text": "Biografia.\nDiplomato in sceneggiatura e regia all'Istituto Europeo di Cinema e Teatro, ha creato il soggetto della serie \"Gente di Mare\" che sull'onda del grande successo italiano \u00e8 stata trasmessa anche in Francia con il titolo di \"Police Maritime\". Suo anche il soggetto di serie di \"Ho sposato uno sbirro\" , \"Che Dio Ci Aiuti\", la miniserie \"K2 la montagna degli italiani\" regia di Robert Dornhelm e molti degli episodi della quinta e sesta serie di \"Don Matteo\".\nHa lavorato molto anche nel campo della pubblicit\u00e0. Per il cinema ha scritto \"Poli Opposti\" di Max Croci con Luca Argentero, \"Mio Pap\u00e0\" di Giulio Base con Giorgio Pasotti e Donatella Finocchiaro, \"La Strada di Paolo\" di Salvatore Nocita con Philippe Leroy, \"Copperman\" di Eros Puglielli con Luca Argentero e Antonia Troppo, \"Tutta un'altra Vita\" di Alessandro Pondi con Enrico Brignano e Ilaria Spada. Per il mercato internazionale ha sceneggiato \"The Elevator\" l'opera prima di Massimo Coglitore, con Caroline Goodall, James Park, Burt Young\nCon gli sceneggiatori Alessandro Pondi, Paolo Logli e Riccardo Irrera ha fondato la 9MQ, una factory di scrittura dove si sviluppano progetti televisivi, cinematografici, teatrali e letterari.\n\"9mq,\" in preparazione, sceneggiatore e regista, insieme a Alessandro Pondi, Paolo Logli e Riccardo Irrera.\nVita privata.\nNel maggio 2019 sposa Milena Miconi sua compagna da 18 anni. Dalla loro unione sono nate due figlie."}
{"id": "3650084", "revid": "599013", "url": "https://it.wikipedia.org/wiki?curid=3650084", "title": "Ja\u016dhen La\u0161anko\u016d", "text": "Carriera.\nClub.\nDurante la sua carriera ha giocato con varie squadre di club, tra cui anche il BATE Borisov.\nNazionale.\nIl 12 dicembre 2005 debutta con la Nazionale bielorussa, in una partite contro la Norvegia."}
{"id": "3650087", "revid": "217830", "url": "https://it.wikipedia.org/wiki?curid=3650087", "title": "Gran Premio motociclistico di San Marino e della Riviera di Rimini 2011", "text": "Il Gran Premio motociclistico di San Marino e della Riviera di Rimini 2011 corso il 4 settembre, \u00e8 il tredicesimo Gran Premio della stagione 2011 e ha visto vincere: Jorge Lorenzo in MotoGP, Marc M\u00e1rquez in Moto2 e Nicol\u00e1s Terol nella classe 125. La gara si \u00e8 disputata al Misano World Circuit di Misano Adriatico.\nMoto2.\nYonny Hern\u00e1ndez, Kenan Sofuo\u011flu e Axel Pons, infortunati, vengono sostituiti rispettivamente da Joan Oliv\u00e9, Tomoyoshi Koyama e Alex Baldolini. Jacob Gagne prende il posto di JD Beach nel team Aeroport de Castell\u00f3. In questo Gran Premio corre una wildcard: Alessandro Andreozzi su FTR M211.\nClasse 125.\nJack Miller prende il posto di P\u00e9ter Sebesty\u00e9n alla KTM. In questo Gran Premio corrono cinque wildcard: Alessandro Giorgi, Manuel Tatasciore, Kevin Calia, Massimo Parziani e Miroslav Popov, tutti su Aprilia."}
{"id": "3650090", "revid": "1442080", "url": "https://it.wikipedia.org/wiki?curid=3650090", "title": "Wembley Championship 1979 - Doppio", "text": "Il doppio del torneo di tennis Wembley Championship 1979, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Tom\u00e1\u0161 \u0160m\u00edd e Stan Smith 6-2, 6-3."}
{"id": "3650091", "revid": "339392", "url": "https://it.wikipedia.org/wiki?curid=3650091", "title": "ENIT - Agenzia nazionale del turismo", "text": ""}
{"id": "3650096", "revid": "52076", "url": "https://it.wikipedia.org/wiki?curid=3650096", "title": "Omra", "text": ""}
{"id": "3650097", "revid": "729019", "url": "https://it.wikipedia.org/wiki?curid=3650097", "title": "Isola Ban", "text": "Ban \u00e8 un'isola dell'arcipelago Kodiak ed \u00e8 situata nel golfo dell'Alaska, (USA). Si trova in una baia sul versante nord-ovest di Afognak. Amministrativamente appartiene al Borough di Kodiak Island ed \u00e8 disabitata.\nL'isola di Ban ha una superficie di 28,79\u00a0km\u00b2 e il suo punto pi\u00f9 alto tocca i 429\u00a0m. L'isola \u00e8 stata registrata con questo nome nel 1852 dal tenente Teben'kov."}
{"id": "3650099", "revid": "537927", "url": "https://it.wikipedia.org/wiki?curid=3650099", "title": "D\u00e9partement des Collines", "text": ""}
{"id": "3650101", "revid": "537927", "url": "https://it.wikipedia.org/wiki?curid=3650101", "title": "Debre Marqos", "text": ""}
{"id": "3650102", "revid": "537927", "url": "https://it.wikipedia.org/wiki?curid=3650102", "title": "Mankorar", "text": ""}
{"id": "3650103", "revid": "537927", "url": "https://it.wikipedia.org/wiki?curid=3650103", "title": "Debre Markos", "text": ""}
{"id": "3650105", "revid": "278830", "url": "https://it.wikipedia.org/wiki?curid=3650105", "title": "Miss Italia 2011", "text": "Miss Italia 2011 si \u00e8 svolta per la prima volta presso il PalaSpecchiasol di Montecatini Terme in due serate: il 18 settembre ed il 19 settembre 2011 ed \u00e8 stata condotta da Fabrizio Frizzi, che \u00e8 ritornato alla conduzione del programma dopo nove anni. Si tratta della prima edizione a tenersi a Montecatini Terme, dopo che l'organizzazione ha dovuto rinunciare alla \"storica\" sede di Salsomaggiore Terme per via di problemi economici. La regia del programma \u00e8 stata affidata a Stefano Mignucci.\nLa gara si \u00e8 svolta in due serate. Nella prima, il 18 settembre, sono state presentate le sessanta finaliste, che alla fine della serata sono state ridotte alla met\u00e0 tramite un sistema di eliminazione dettato a met\u00e0 dal televoto ed a met\u00e0 dalla giuria. Durante la seconda serata, le trenta concorrenti rimaste sono state ultimamente scremate, sino ad arrivare a tre sole concorrenti, dal quale \u00e8 stata selezionata la vincitrice, la diciottenne Stefania Bivone di Reggio Calabria. Seconda classificata Mayra Pietrocola di Sannicandro di Bari (BA) e infine terza Sarah Baderna di Piacenza. Ospiti della serata sono stati Lenny Kravitz la prima serata e Giorgia la seconda. Il Patron del concorso Enzo Mirigliani, mor\u00ec pochi giorni dopo il 26 settembre al Policlinico Agostino Gemelli di Roma, ai suoi funerali sempre a Roma, partecip\u00f2 anche la neoeletta Miss Italia Stefania Bivone.\nLe concorrenti.\n01) Alessia Cervelli (Miss Valle D'Aosta)\n02) Martina Invernizzi (Miss Piemonte)\n03) Daniela Bertuletti (Miss Lombardia)\n04) Nicole Andreolli (Miss Trentino Alto Adige)\n05) Valentina Vidal (Miss Friuli Venezia Giulia)\n06) Mara Dall'Armellina (Miss Veneto)\n07) Miriam Protino (Miss Liguria)\n08) Sarah Baderna (Miss Emilia)\n09) Maria Paola Parmeggiani (Miss Romagna)\n10) Michela Albiani (Miss Toscana)\n11) Rebecca Alessi (Miss Umbria)\n12) Susanna Faenza (Miss Marche)\n13) Maria Ludovica Perissinotto (Miss Abruzzo)\n14) Ilaria Rocchetti (Miss Lazio)\n15) Dalila Pasquariello (Miss Campania)\n16) Maura Manocchio (Miss Molise)\n17) Sara Teodoro (Miss Puglia)\n18) Stefania Bivone (Miss Calabria)\n19) Grazia Guerrieri (Miss Basilicata)\n20) Vanessa Cozza (Miss Sicilia)\n21) Daniela Cau (Miss Sardegna)\n22) Giusy Buonocunto (Miss Cinema Veribel Liguria)\n23) Alessia Tedeschi (Miss Cinema Veribel Abruzzo)\n24) Sophia Sergio (Miss Cinema Veribel Campania)\n25) Maria Falconieri (Miss Cinema Veribel Puglia)\n26) Silvia Sanna (Miss Cinema Veribel Sardegna)\n27) Silvia D'Onofrio (Miss Eleganza Si\u00e8lei Piemonte e Valle D'Aosta)\n28) Jennifer Milan (Miss Eleganza Si\u00e8lei Veneto)\n29) Virginia Cei (Miss Eleganza Si\u00e8lei Toscana)\n30) Francesca Scattolini (Miss Eleganza Si\u00e8lei Marche)\n31) Eleonora Pierella (Miss Eleganza Si\u00e8lei Lazio)\n32) Selene Cropelli (Miss Deborah Milano Lombardia)\n33) Claudia Marcassa (Miss Deborah Milano Veneto)\n34) Maria Chiara Farina (Miss Deborah Milano Abruzzo)\n35) Simona Colella (Miss Deborah Milano Molise)\n36) Jeannette Sammartino (Miss Deborah Milano Sicilia)\n37) Francesca Piatti (Miss Wella Professionals Lombardia)\n38) Valentina Canevelli (Miss Wella Professionals Liguria)\n39) Barbara Storoni (Miss Wella Professionals Lazio)\n40) Maria Polverino (Miss Wella Professionals Campania)\n41) Desir\u00e8e Ferlito (Miss Wella Professionals Basilicata)\n42) Sabrina Ferrigato (Miss Miluna Trentino Alto Adige)\n43) Giulia Gambin (Miss Miluna Veneto)\n44) Chiara Caporalini (Miss Miluna Toscana)\n45) Margherita Arciprete (Miss Miluna Campania)\n46) Mayra Pietrocola (Miss Miluna Puglia)\n47) Miriam Dadi (Miss Rocchetta Bellezza Trentino Alto Adige)\n48) Paola Ampezzan (Miss Rocchetta Bellezza Emilia-Romagna)\n49) Irene Cioni (Miss Rocchetta Bellezza Toscana)\n50) Chiara Cavassini (Miss Rocchetta Bellezza Lazio)\n51) Maria Selena Filippo (Miss Rocchetta Bellezza Puglia)\n52) Elisa Forti (Miss Curve d'Italia Elena Mir\u00f2 Trentino Alto Adige)\n53) Vanessa Zanardo (Miss Curve d'Italia Elena Mir\u00f2 Veneto)\n54) Sara Izzo (Miss Curve d'Italia Elena Mir\u00f2 Lazio)\n55) Valentina Cammarota (Miss Curve d'Italia Elena Mir\u00f2 Campania)\n56) Fabrizia Santarelli (Miss Curve d'Italia Elena Mir\u00f2 Puglia)\n57) Federica Pintus (Miss Wella Professionals Sardegna)\n58) Giulia Calcaterra (Miss Italia Sport Piemonte e Valle D'Aosta)\n59) Susanna Cicali (Miss Italia Sport Toscana)\n60) Erika Bufano (Miss Italia Sport Basilicata)\nProgrammi televisivi correlati.\nCinque puntate di mezz'ora andate in onda alcuni giorni prima della gara, dal 9 al 14 settembre, per la regia di Carlantonio Cavazzocca Mazzanti. Le cinque puntate sono state condotte alternativamente da alcune delle finaliste e vincitrici di Miss Italia degli anni precedenti: Elisa Silvestrin, Daniela Ferolla, Pamela Camassa, Maria Perrusi e Beatrice Bocci.\nDue puntate che precedono l'inizio della manifestazione e che sono andate in onda il 15 ed il 17 settembre con la regia di Luca Alcini. \u00c8 seguita la preparazione delle aspiranti Miss, con reportage sulla citt\u00e0 ospitante.\nSi tratta di un talk show che segue la finale del 19 settembre in cui si discute dell'andamento della gara con i protagonisti dell'edizione."}
{"id": "3650108", "revid": "104520145", "url": "https://it.wikipedia.org/wiki?curid=3650108", "title": "Football Club de Nantes 2006-2007", "text": ""}
{"id": "3650115", "revid": "376555", "url": "https://it.wikipedia.org/wiki?curid=3650115", "title": "Spiritual Unity", "text": "Spiritual Unity \u00e8 un album free jazz del musicista statunitense Albert Ayler pubblicato nel 1965 dall'etichetta discografica Esp-disk'.\nIl disco venne registrato dall'Albert Ayler Trio nel luglio del 1964, divenendo un album chiave del movimento free jazz che catapult\u00f2 Ayler all'attenzione dei critici ed appassionati del genere a livello internazionale per il suo approccio musicale cos\u00ec \"diverso e scioccante\". L'album include due versioni della composizione pi\u00f9 famosa di Ayler, il brano \"Ghosts\".\nIl disco.\nL'album venne registrato durante una sessione svoltasi il 10 luglio 1964 in un piccolo studio, il Variety Arts Recording Studio di New York City, situato appena fuori Times Square.\nLa sessione inizi\u00f2 erroneamente con la registrazione in mono, ma con l'ausilio appropriato di microfoni e altri oggetti si riusc\u00ec a ricreare un'eccellente versione stereo.\nDopo la registrazione del disco, l'amministratore delegato della ESP, Bernard Stollman, pag\u00f2 il compenso ai musicisti in un vicino caff\u00e8 e l\u00ec vennero firmati tutti i documenti contrattuali necessari.\nPochi giorni dopo, il trio, dopo aver registrato \"New York Eye and Ear Control\", part\u00ec per un tour europeo con Don Cherry.\nL'album \u00e8 un'ancora pi\u00f9 profonda espressione del concetto di musica \"free\" dei primi album di Ornette Coleman. Ornette si era rifiutato di suonare accordi, e tonalit\u00e0. L'Albert Ayler Trio respinse anche l'organizzazione del lavoro come una sola, anche se variabile, unit\u00e0 d'insieme tra i musicisti."}
{"id": "3650119", "revid": "729019", "url": "https://it.wikipedia.org/wiki?curid=3650119", "title": "Isola Dark", "text": " \nL'isola Dark (isola scura) fa parte dell'arcipelago Kodiak ed \u00e8 situata nel golfo dell'Alaska, (USA). Si trova 3,2\u00a0km a nord di Shuyak. Amministrativamente appartiene al Borough di Kodiak Island ed \u00e8 disabitata. L'isola ha una superficie di 0,8\u00a0km\u00b2 e il suo punto pi\u00f9 alto tocca i 22\u00a0m.\nIl nome attuale dell'isola \u00e8 la traduzione di quello russo (\"ostrov Temnyj\") con cui era stata registrata nel 1849 dalla Compagnia russo-americana."}
{"id": "3650126", "revid": "33921", "url": "https://it.wikipedia.org/wiki?curid=3650126", "title": "Cimitero votivo brasiliano", "text": ""}
{"id": "3650132", "revid": "110157", "url": "https://it.wikipedia.org/wiki?curid=3650132", "title": "Campionati mondiali di nuoto 2015", "text": "La XVI edizione dei Campionati mondiali di nuoto si \u00e8 svolta dal 24 luglio al 9 agosto 2015 a Kazan', in Russia. La competizione sportiva \u00e8 stata organizzata dalla Federazione Internazionale del Nuoto (FINA) e le discipline presenti sono il nuoto, il nuoto di fondo, il nuoto sincronizzato, la pallanuoto ed i tuffi. Per la prima volta nella storia dei campionati mondiali sono stati inseriti nel programma due concorsi di nuoto sincronizzato aperti anche ai sincronetti di sesso maschile: il duo misto programma libero ed il duo misto programma tecnico.\nAssegnazione.\nL'organizzazione della manifestazione venne ufficialmente affidata a Kazan' il 15 luglio 2011 durante il Congresso Generale Biennale della FINA, tenutosi a Shanghai, che ha ospitato i campionati mondiali di nuoto 2011. Kazan' ha battuto citt\u00e0 come Guadalajara (Messico), Hong Kong (Cina), Canton (Cina) e Montr\u00e9al (Canada); queste ultime due citt\u00e0 hanno ritirato la propria candidatura poco prima del voto finale.\nSedi di gara.\nLa maggior parte delle competizioni si \u00e8 tenuta nelle sedi di gara costruite in occasione della XXVII Universiade. Sono state inoltre allestite due piscine temporanee all'interno della Kazan Arena, stadio di propriet\u00e0 comunale utilizzato dalla locale squadra di calcio del Rubin Kazan'.\nEcco in sintesi le sedi che ospiteranno i vari eventi:\nDiscipline.\nIn questa edizione dei mondiali si sono disputate 75 gare, sette in pi\u00f9 rispetto a Barcellona 2013."}
{"id": "3650136", "revid": "117121522", "url": "https://it.wikipedia.org/wiki?curid=3650136", "title": "Passchendaele", "text": "Passendale (o Passchendaele secondo la grafia pi\u00f9 antica con la quale in molti casi storici la localit\u00e0 \u00e8 nota) \u00e8 una frazione del comune belga di Zonnebeke. La sua popolazione \u00e8 di 2.928 abitanti ed \u00e8 situata nella provincia fiamminga delle Fiandre Occidentali.\nStoria.\nDalle origini alla prima guerra mondiale.\nIn epoca pre-romana e romana l'area del villaggio si trovava sul confine tra le tribu dei Menapii e dei Morini, trib\u00f9 belghe appartenenti al ceppo dei galli e in tempi successivi fu sul confine tra i vescovati di Tournai e Th\u00e9rouanne.\nIl villaggio viene menzionato per la prima volta in un documento dell'844 col nome di \"Pascandale\", un'etimologia dericava da nomi latini o locali come Paulus, Pascan o Pasko. In epoca medievale, gran parte della regione ricadde sotto il controllo del monastero agostiniano di Zonnebeke e sotto il monastero benedettino di Nonnebossen. Sia l'abbazia che il monastero vennero distrutti durante la guerra per l'iconoclastia del 1580.\nLa grande guerra.\nIl nome del villaggio di Passchendaele \u00e8 per\u00f2 pi\u00f9 di ogni altro legato al nome della Battaglia di Passchendaele, nota anche col nome di terza battaglia di Ypres, una delle maggiori della prima guerra mondiale. Qui si tenne una pesante offensiva britannica ai danni dei tedeschi dal 31 luglio al 30 novembre 1917. Dopo 16 settimane di combattimenti tra pioggia, melma e fango, circa un sesto degli obiettivi predisposti erano stati raggiunti con una perdita di 400.000 britannici (di cui 17.000 ufficiali), e 400.000 soldati tedeschi, che per\u00f2 furono costretti ad abbandonare il paese cedendo la vittoria agli inglesi.\nA Passendale, proprio in ricordo della famosa battaglia, si possono ancora oggi trovare diversi cimiteri militari di differenti nazioni: il Cimitero britannico di Tyne Cot (il pi\u00f9 grande cimitero del Commonwealth al mondo), il New British Cemetery, il Canadian Memorial ed il New Zealand Forces Memorial. Il villaggio ospita inoltre un museo della guerra con numerosi reperti e monumenti dedicati alle differenti nazioni che presero parte allo scontro.\nTutti gli anni Passendale ospita anche un gran numero di eventi ed esibizioni dedicati alla prima guerra mondiale.\nEconomia.\nPassendale \u00e8 famosa internazionalmente anche per via della sua birra, di colore chiaro e di antica fabbricazione, che viene tradizionalmente servita in un bicchiere noto appunto come \"Passendale\". La citt\u00e0 \u00e8 conosciuta anche per il formaggio Passendale ed ogni anno ospita un festival del formaggio."}
{"id": "3650143", "revid": "6923", "url": "https://it.wikipedia.org/wiki?curid=3650143", "title": "Senecio doronicum", "text": "Il Senecione mezzano (nome scientifico Senecio doronicum ) \u00e8 una pianta erbacea, perenne appartenente alla famiglia delle Asteraceae.\nEtimologia.\nIl nome generico deriva da un vocabolo latino (\"senex\") che significa \u201cvecchio uomo\u201d in riferimento al caratteristico pappo formato da esili e sottili peli biancastri tutti della stessa lunghezza. La prima volta questo nome apparve in uno scritto di Plinio. L'epiteto specifico (\"doronicum\") deriva dalla somiglianza di queste piante con alcune specie del genere \"Doronicum\" (vedi il paragrafo \"\u201dSpecie simili\u201d\").\nIl binomio scientifico attualmente accettato (\"Senecio doronicum\") \u00e8 stato proposto da Carl von Linn\u00e9 nella pubblicazione \"\u201dSystema Naturae\u201d\" del 1759.\nDescrizione.\nL'altezza di queste piante varia da 2 a 7 dm. La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie. La forma biologica pu\u00f2 essere definita anche emicriptofita rosulata (H ros), ossia le foglie sono disposte a formare una rosetta basale. Tutta la pianta \u00e8 glabra oppure fioccoso-lanuginosa oppure grigio-tomentosa per peli persistenti. Queste piante possiedono al loro interno delle sostanze chimiche quali i lattoni sesquiterpenici e gli alcaloidi pirrolizidinici.\nRadici.\nLe radici sono fascicolate.\nFoglie.\nLe foglie di questa specie sono di due tipi: quelle radicali formanti una rosetta basale e quelle cauline (lungo il fusto). Entrambe hanno una consistenza coriacea (sono spesse e carnose), una lamina a forma lanceolata o ovata (da 3 a 5 volte pi\u00f9 lunga che larga), bordi grossolanamente dentati (qualche individuo ha il bordo quasi intero) e sono colorate di verde. In particolare quelle basali sono pi\u00f9 o meno picciolate e persistenti alla fioritura. La forma \u00e8 quasi spatolata. Quelle caulinari sono disposte in modo alterno e ridotte (quasi lineari); sono inoltre progressivamente ristrette verso il picciolo. Dimensione delle foglie maggiori: larghezza 1,5 \u2013 2,5\u00a0cm; lunghezza 5 \u2013 12\u00a0cm. Lunghezza del picciolo: 4 \u2013 12\u00a0cm.\nInfiorescenza.\nL'infiorescenza \u00e8 formata da pochi (2 \u2013 5, raramente uno solo) capolini in formazione corimbosa. La struttura dei capolini \u00e8 quella tipica delle Asteraceae: un peduncolo sorregge un involucro emisferico composto da squame (o brattee) disposte su un unico rango e tutte uguali fra loro, che fanno da protezione al ricettacolo pi\u00f9 o meno piano e nudo (senza pagliette) sul quale s'inseriscono i fiori periferici (ligulati) a 10 a 22 e i fiori tubulosi pi\u00f9 numerosi. Le brattee dell'involucro sono macchiate di nero. Alla base dell'involucro sono presenti alcune squame pi\u00f9 brevi. Diametro dei capolini: 3 \u2013 4,5\u00a0cm. Lunghezza delle squame: 12 \u2013 15\u00a0mm. Diametro dell'involucro: 8 \u2013 15\u00a0mm. Lunghezza delle squame: 8 \u2013 9\u00a0mm. \nFiore.\nI fiori in genere sono zigomorfi (in particolare actinomorfi quelli tubulosi) e tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni a forma pi\u00f9 o meno cilindrica. Sono inoltre provvisti di un pappo biancastro formato da esili e sottili peli tutti della stessa lunghezza.\nSistematica.\nLa famiglia di appartenenza del \"Senecio doronicum\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Senecio\" contiene oltre 1000 specie distribuite in tutto il mondo.\nIl numero cromosomico di \"Senecio doronicum\" \u00e8: 2n = 40.\nVariabilit\u00e0.\nQuesta specie \u00e8 definita proteiforme in quanto individui nelle zone pi\u00f9 estreme della variabilit\u00e0 possono essere considerati erroneamente appartenenti a specie distinte. I caratteri pi\u00f9 soggetti a variabilit\u00e0 sono i seguenti:\nSpesso questi caratteri variabili possono presentarsi contemporaneamente sulla stessa pianta rendendone l'individuazione ancor pi\u00f9 problematica.\nSul territorio italiano sono presenti due sottospecie qui sotto brevemente descritte.\nAltre sottospecie.\nUn'altra sottospecie (non presente sul territorio italiano) \u00e8: \ndistribuita solamente nella penisola Balcanica. \nAltre entit\u00e0 una volta considerate specie autonome, ora sono state incluse in \"Senecio doronicum\":\nUgualmente diverse variet\u00e0 di questa specie sono ora considerate sinonimi:\nLa specie di questa voce ha ancora bisogno di studi monografici per conoscerla meglio; in effetti non tutte le varie checklist botaniche sono concordi nell'accettare come valide le sottospecie indicate qui.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nOltre ad essere abbastanza simile ad altre specie dello stesso genere, questa pianta pu\u00f2 essere confusa con alcune specie del genere \"Doronicum\": \"Doronicum grandiflorum\" e \"Doronicum clusii\". La tabella seguente evidenzia le differenze tra i due generi soprattutto per quanto riguarda le specie in esame:\nUsi.\nFarmacia.\nSecondo la medicina popolare i fiori di questa pianta possono combattere l'asma.\nAltre notizie.\nIl Senecione mezzano in altre lingue viene chiamata nei seguenti modi:"}
{"id": "3650144", "revid": "1745361", "url": "https://it.wikipedia.org/wiki?curid=3650144", "title": "Contessa (Paolo Pietrangeli)", "text": "Contessa \u00e8 una canzone a sfondo politico composta da Paolo Pietrangeli, diventata poi una vera e propria colonna sonora del '68 italiano. Pietrangeli l'ha scritta ispirandosi a una conversazione \"intercettata\", in modo del tutto involontario, in un elegante caff\u00e8 di Roma, nel quartiere Trieste, vicino a casa sua.\nDescrizione.\n\"Contessa\" diviene negli anni seguenti una canzone popolare nella vera accezione del termine. Dalla canzone popolare riprende stile e andamento, nonch\u00e9 l'argomentare che propaganda il parallelismo tra lotte operaie e studentesche (una delle parole d'ordine dell'attivit\u00e0 del movimento studentesco che infatti nel 1969 va a saldarsi con il montante \"autunno caldo\" delle proteste operaie).\nCover.\nIl pezzo \u00e8 tornato in gran voga nelle manifestazioni di piazza degli anni novanta dopo che il gruppo dei Modena City Ramblers ne ha registrato una \"cover\" per l'album del 1994 \"Riportando tutto a casa\". Mentre il ritornello \u00e8 fedele alla versione originale di Pietrangeli, la melodia delle strofe di questa versione si ispira alle note di \"The Old Main Drag\" noto pezzo del gruppo folk irlandese \"The Pogues\" e l'intro strumentale \u00e8 invece ripresa dal celebre brano della tradizione irlandese \"The Spanish Cloak\" (conosciuto anche come \"The Munster Cloak\" o \"An Fhalaig\u00edn Mhuimhneach\")."}
{"id": "3650149", "revid": "125707495", "url": "https://it.wikipedia.org/wiki?curid=3650149", "title": "Episodi di Don Matteo (ottava stagione)", "text": "Lottava stagione della serie televisiva italiana Don Matteo, dal titolo Don Matteo 8, \u00e8 composta da 24 episodi ed \u00e8 andata in onda dal 15 settembre all'8 dicembre 2011 su Rai Uno e su Rai HD.\nL'ottava stagione \u00e8 la prima della serie a contenere inserimenti di prodotti a scopi promozionali (pubblicit\u00e0 indiretta, introdotta dal Testo Unico della radiotelevisione nel 2010). Nella fattispecie le aziende in questione sono Enel (tutte le settimane), Lottomatica (episodi 12 e 22), Credito cooperativo (episodio 17), Johnson &amp; Johnson (episodio 18) e Poltronesof\u00e0 (episodio 23). Inoltre \u00e8 stata l'ultima stagione di Don Matteo a essere girata a Gubbio: dalla stagione successiva si svolger\u00e0 a Spoleto.\nQuesta stagione \u00e8 stata la migliore sotto il profilo degli ascolti (soprattutto l'ultimo episodio) e quelli della critica con il trio Terence Hill-Nino Frassica-Simone Montedoro, quest'ultimo sposatosi con Patrizia, figlia del Maresciallo Cecchini rendendoli la coppia pi\u00f9 amata di Don Matteo.\nIl cast principale vede due nuovi ingressi: uno all\u2019interno della canonica, la ragazza madre Laura Belvedere (Laura Glavan); l\u2019altro all\u2019interno della caserma, la PM Andrea Conti. Passer\u00e0 in secondo piano la figura di suor Maria. Per quel che riguarda il cast secondario non comparir\u00e0 pi\u00f9 Amanda (Ilaria Spada), fidanzata del capitano nella sesta e nella settima stagione, mentre si rivede Clara, madre del capitano, assente nella settima stagione.\nEra mia figlia.\nTrama.\nDon Matteo oltre a indagare sul tentato omicidio di un antiquario, si occupa di Laura, una sedicenne incinta e molto ribelle, figlia di un suo vecchio amico che viene accusato del tentato omicidio. In caserma arrivano il nuovo sostituto procuratore Andrea Conti e la madre del capitano Tommasi, che non sa ancora il nome della fidanzata di suo figlio e creder\u00e0 che quest'ultimo sia fidanzato con la nuova PM.\nRave party.\nTrama.\nDurante un rave party una ragazza muore per aver assunto droga tagliata male. Intanto Cecchini non vuole che sua figlia Patrizia e il capitano Tommasi passino un fine settimana romantico da soli.\nProva d'amore.\nTrama.\nDopo che una donna muore per parto, la sua ginecologa viene uccisa. Nel frattempo Tommasi si prepara a un incontro di boxe e deve scegliere il suo coach tra il maresciallo Cecchini e la pubblico ministero Andrea Conti.\nL'uomo che sapeva volare.\nTrama.\nViene accoltellato un falconiere che aveva adottato un ragazzo autistico. Intanto Cecchini per un errore pensa che gli siano rimasti solo sei mesi di vita da vivere e quindi fa tutto ci\u00f2 che non ha mai fatto finora: compra e inizia a suonare una chitarra elettrica, si compra una moto che ha sempre desiderato e infine due biglietti per Parigi per lui e sua moglie Caterina, anche se sua moglie quando trova i biglietti pensa che vada con l'amante. Alla fine il maresciallo scopre che doveva fare sei mesi di dieta e poi con sua moglie dopo aver chiarito l'equivoco partono per Parigi.\nIl ritorno.\nTrama.\nDon Matteo e i carabinieri indagano sul tentato omicidio di una donna riemersa da un passato lontano. Mentre a casa di Patrizia si sono stabiliti i suoi atletici e giovani amici spagnoli e il capitano Tommasi dovr\u00e0 preoccuparsi di non fare brutta figura.\nTre nipoti e una tata.\nTrama.\nDurante un ricevimento nella villa di una famiglia ricca viene ritrovato un cadavere senza identit\u00e0. Nel corso delle indagini emerge il passato misterioso di un'amorevole tata. Invece il maresciallo Cecchini crede per sbaglio che sua figlia Patrizia sia incinta.\nSeverino innamorato.\nTrama.\nUna ragazza viene strangolata mentre stava compiendo un pellegrinaggio e successivamente viene scaricata nel fiume; i carabinieri, insieme a Don Matteo, indagano. Nel frattempo Severino viene istruito, senza troppo successo, dal maresciallo Cecchini su come conquistare la donna della sua vita.\nUn'altra vita.\nTrama.\nDurante una festa di carnevale viene aggredita una giovane che assomiglia alla figlia del padrone di casa. Natalina trova un nuovo, nobile corteggiatore e il capitano Tommasi \u00e8 alle prese con la repulsione per il Carnevale.\nSposami.\nTrama.\nUn ragazzo che appartiene alla comunit\u00e0 di tossicodipendenti viene ritrovato morto. Il capitano Tommasi compra l'anello a Patrizia; quando sta per dichiararsi, Patrizia gli comunica che \u00e8 stata accettata per un master a Barcellona. Giulio capisce che non \u00e8 il momento di farle questa sorpresa e decide di rimandare a un altro giorno: il caso viene risolto e Patrizia dice che parte per Barcellona.\nTiro mancino.\nTrama.\nUn vecchio signore di Gubbio viene ucciso da una dose di insulina. Intanto il capitano Tommasi dovr\u00e0 vedersela con il padre della PM Conti, un colonnello dell'Esercito, che \u00e8 arrivato in citt\u00e0 e lo crede il fidanzato di sua figlia. Invece Patrizia parte per Barcellona.\nIl suocero ha sempre ragione.\nTrama.\nUn Robin Hood nostrano viene accusato del tentato omicidio di un disonesto pensionato. Cecchini \u00e8 alle prese con l'esigente suocero che pretende cure e attenzioni.\nI segreti di Gubbio.\nTrama.\nL'autrice di un romanzo sui pettegolezzi di Gubbio viene ritrovata in fin di vita. Natalina si appassiona al libro scandalistico che provoca malumori in paese. Cecchini interpreta il sogno del capitano e gioca dei numeri al lotto, l'ultimo viene cambiato da Giulio, che si sbaglia e perde 120.000 euro, Cecchini quando lo scopre \u00e8 arrabbiatissimo. Nel finale viene citato l'evangelico Inno dell'Amore (o della Carit\u00e0).\nScelta di vita.\nTrama.\nSuor Maria \u00e8 in coma dopo essere stata aggredita e viene sospettato il fidanzato di una novizia, turbato dalla scelta della ragazza di farsi suora. Nel frattempo Natalina dopo una discussione con Don Matteo decide di rifugiarsi nella pace del convento, che riserver\u00e0 delle sorprese e, mentre il capitano Tommasi cerca casa per la sua fidanzata Patrizia e per lui, il maresciallo si intromette e gli fa perdere un'occasione.\nGenerazione Y.\nTrama.\nL'odiata matrigna di Valeria, la migliore amica di Assuntina Cecchini, viene ritrovata morta. La figlia del maresciallo idolatra la sua amica, che si \u00e8 messa davvero nei guai, mentre \u00e8 costretta a riconciliarsi con suo padre.\nIl giorno pi\u00f9 bello.\nTrama.\nI carabinieri e don Matteo indagano sulla modella di punta di una sfilata per abiti da sposa che qualcuno ha cercato di soffocare nel suo letto. Il capitano Tommasi va alla fiera della sposa, dove subir\u00e0 i battibecchi di madre e suocero sui dettagli del suo matrimonio con Patrizia.\nLa bambina del miracolo.\nTrama.\nUna prostituta viene uccisa e viene collegata a un'orfana, campionessa di scherma che ha trovato nella sua allenatrice e nel marito una seconda famiglia. Laura inizia ad avere dei dubbi sull'idea di abbandonare sua figlia.\nVecchie amiche.\nTrama.\nUna cameriera viene ritrovata morta nel centro termale di un hotel e viene accusato un uomo, e la sua futura sposa, che \u00e8 una ragazza madre, dalla disperazione chiede aiuto a don Matteo per collaborare alle indagini, ma anche di starle vicino. Nel frattempo a Gubbio arriva una zia suora sorda del capitano Tommasi insieme a una consorella mezza cieca perch\u00e9 scappate dal convento dove risiedevano le quali daranno filo da torcere al povero capitano ad esempio allestiranno un altare dedicato al santo patrono di Gubbio il vescovo Ubaldo Baldassini e con i ceri incendieranno la tenda di una finestra del soggiorno della casa del capitano Tommasi.\nIl bambino conteso.\nTrama.\nIl figlio di due genitori separati in lizza per affidamento sparisce, i carabinieri e don Matteo indagano. Il maresciallo Cecchini dopo un colpo alla testa perde la memoria, e diventa un carabiniere preciso e irreprensibile.\nL'ombra del sospetto.\nTrama.\nUn commercialista famoso per la sua generosit\u00e0 verso i meno fortunati viene ucciso. Don Matteo e i carabinieri indagano e la prima indiziata \u00e8 la cognata che ha avuto atteggiamenti intimi con la vittima. La sparizione di un carico di droga fa finire nei guai Tommasi. Intanto in caserma Severino e Ghisoni sono impegnati a organizzare l'addio al celibato del capitano ma saranno ostacolati sia dal maresciallo Cecchini sia dal capitano che \u00e8 ancora nei guai.\nIndagine su una figlia.\nTrama.\nDon Matteo e i carabinieri indagano su una sedicenne scomparsa e il rischio \u00e8 che la ragazza sia vittima di un maniaco. Nel frattempo il maresciallo Cecchini \u00e8 intenzionato a riportare serenit\u00e0 tra Patrizia e il capitano Tommasi, per\u00f2 la situazione peggiora.\nL'amore non basta.\nTrama.\nUna ragazza sorda, che non riesce a far accettare il suo handicap alla madre, si trova coinvolta nell'omicidio dell'amministratore del cementificio in cui lavora. Don Matteo prende a cuore il caso e collabora alle indagini per scagionare la ragazza. Poi gli indizi portano a sospettare un amico della ragazza che si occupa dell'inserimento dei disabili. Intanto Fernando chiede a Patrizia di aiutarlo nella conclusione di un contratto a lui affidato a Perugia ma questo fa scatenare la gelosia al capitano Tommasi.\nTradimenti.\nTrama.\nViene aggredita una giovane e si sospetta del padre di un suo amico, quindi don Matteo indaga perch\u00e9 crede nella sua innocenza. Intanto Laura \u00e8 gelosa dell'ex fidanzata di Dario mentre il fidanzamento tra Patrizia e il capitano Tommasi \u00e8 in crisi e il previsto matrimonio rischia di saltare. Cecchini vede la Conti e il capitano Tommasi che si baciano e resta deluso.\nTutto \u00e8 perduto.\nTrama.\nRocco Brizzi, un operaio che, dopo una vita di lavoro, viveva insieme alla moglie Viola in una roulotte poich\u00e9 ingiustamente licenziato, successivamente viene ritrovato morto. Nel frattempo il capitano Tommasi \u00e8 a pezzi all'idea che Patrizia abbia intenzione di tornare a Roma, cos\u00ec decide di occuparsi delle indagini a tempo pieno mettendo la propria vita a rischio.\nDon Matteo sotto accusa.\nTrama.\nA Gubbio arriva il padre della bambina di Laura per comunicarle che i suoi genitori reclamano a tutti i costi l'affidamento della nipote. Poco dopo il nonno di Ester si reca da don Matteo per dirgli di convincere Laura a rinunciare alla bambina. La ragazza non vuole separarsi da sua figlia, cos\u00ec il prete decide di aiutarla, rimanendo ingiustamente vittima di un tranello: viene denunciato per molestie da Emanuela, una donna appositamente pagata dal nonno di Ester. Quest'ultima prima si presenta in canonica da don Matteo e poi fugge dai Carabinieri sostenendo che il prete l'abbia molestata; successivamente il marito di Emanuela la ritrova in fin di vita, con il prete vicino con le mani macchiate di sangue. Don Matteo finir\u00e0 in carcere con l'accusa del tentato omicidio della ragazza che lo ha denunciato. Successivamente si verr\u00e0 a sapere che il nonno di Ester ricatta don Matteo, in quanto far\u00e0 ritirare la denuncia se Laura rinuncer\u00e0 alla piccola. Don Matteo si dar\u00e0 da fare al massimo per riuscire a dimostrare la sua innocenza prima che la situazione precipiti. Nel frattempo il capitano Tommasi e Patrizia tentano di riorganizzare in fretta e furia il matrimonio, tuttavia senza don Matteo non \u00e8 la stessa cosa. Cecchini si dimentica di confermare il ristorante trovando rimedio solo con la tavola calda \"Da Ciccio\" che si affaccia sulla strada ed \u00e8 specializzata in panini con la porchetta. Alla fine viene arrestato il vero colpevole, il padre di Ester, che, disgustato dal proprio padre, voleva convincere Emanuela a ritirare la denuncia. Don Matteo, Cecchini e Tommasi corrono al matrimonio (che era iniziato gi\u00e0 da 30 minuti), trovando ad attenderli una Patrizia meravigliosa. Tra la commozione generale, soprattutto quella di Giulio, si celebra il matrimonio tanto atteso. Cecchini \u00e8 preoccupato, costretto a portare tutti gli invitati \"Da Ciccio\". Nel finale, si scopre per\u00f2 che tutta Gubbio e Don Matteo avevano preparato agli sposi un rinfresco fuori dalla chiesa."}
{"id": "3650150", "revid": "1442080", "url": "https://it.wikipedia.org/wiki?curid=3650150", "title": "Bologna Indoor 1979 - Doppio", "text": "Il doppio del torneo di tennis Bologna Indoor 1979, facente parte della categoria Grand Prix, ha avuto come vincitori Peter Fleming e John McEnroe che hanno battuto in finale Fritz Buehning e Ferdi Taygan 6\u20131, 6\u20131."}
{"id": "3650151", "revid": "15756", "url": "https://it.wikipedia.org/wiki?curid=3650151", "title": "Arnold Esch", "text": "Biografia.\nArnold Esch ha studiato storia, archeologia classica e scienze politiche a M\u00fcnster, Parigi e Gottinga. Nel 1964 ha conseguito il dottorato con una tesi su \"Papa Bonifacio IX e lo Stato pontificio\" (\"Bonifaz IX. und der Kirchenstaat\"). Ha poi lavorato come assistente a Gottinga e dal 1970 al 1973 \u00e8 stato assistente presso l'Istituto Storico Germanico.\nNel 1974 ha conseguito l'abilitazione alla docenza con una \"Habilitationsschrift\" dal titolo \"Verh\u00e4ltnis von Stadt und Land am Beispiel der toskanischen Stadt Lucca\" (\"Il rapporto tra citt\u00e0 e campagna nel caso della citt\u00e0 toscana di Lucca\") discussa a Gottinga, citt\u00e0 in cui ha insegnato per un anno come docente e nella quale ha trascorso un altro anno come assegnista di ricerca presso l'Istituto storico germanico. Nel 1977 \u00e8 divenuto professore di storia medievale presso l'Universit\u00e0 di Berna. Dal 1988 al 2001 \u00e8 stato direttore del dell'Istituto storico germanico di Roma.\nAree e temi di studio.\nEsch si \u00e8 occupato principalmente della storia del papato, dell'et\u00e0 comunale, dell'Italia tra Trecento e Quattrocento, della fase di transizione che ha visto il ritorno del Papato dalla cattivit\u00e0 avignonese a Roma, dell'epoca storica che ha visto conosciuto le origini del Rinascimento italiano.\nRetaggio classico, riuso architettonico e funzione ideologica dell'antico.\nCentrale, nei suoi interessi, \u00e8 stato il retaggio culturale dell'antichit\u00e0 classica, il tema della sua sopravvivenza e ricezione in epoche successive, un orizzonte in cui la prospettiva dello storico si fonde con quella dell'archeologo, in una riflessione che ha orientato i suoi studi fin dal principio e a cui si deve, nonostante la personale propensione per la Grecia antica, l'elezione dell'Italia ad ambito privilegiato di studio, da lui ritenuto l'unico spazio geografico e culturale in cui la sopravvivenza dell'antichit\u00e0 classica ha potuto dispiegarsi su un arco di tempo cos\u00ec ampio.\nArnold Esch ha posto rinnovata enfasi sulla funzione ideologica dell'uso degli \"spolia\" da parte dei poteri universali (Papato e Impero) e comunali, sui modi di \"percezione\" estetica, \"ricezione\" culturale e \"imitazione\" nell'arte e nell'architettura, attraverso lo studio del reimpiego architettonico dei materiali di spoglio.\nContributi alla metodologia dell'analisi storica.\nOltre all'area di studi storiografici, Arnold Esch ha dato contributi nel campo della metodologia storica. Gi\u00e0 dalla sua dissertazione del 1974, sul rapporto tra citt\u00e0 e campagna nella Storia della Lucca medievale, basato sul discernimento di una gran mole di materiale degli archivi lucchesi, Arnold Esch ha dedicato attenzione al problema metodologico che lo storico deve affrontare per tenere conto della trasmissione selettiva delle fonti documentali.\nIn particolare, in materia di approccio critico alle fonti, la sua attenzione si \u00e8 appuntata alla definizione e all'analisi del problema metodologico che si pone allo studioso allorch\u00e9 si valuti l'intervento non neutrale della probabilit\u00e0 e del caso nella trasmissione dei documenti: si tratta delle diverse probabilit\u00e0 di conservazione che influenzano il destino di sopravvivenza dei documenti in base alla loro funzione, un problema particolarmente rilevante nella preservazione dei documenti medievali, in cui la maggior possibilit\u00e0 di conservazione (e quindi di trasmissione alle epoche successive) \u00e8 associata a funzioni nel campo dei titoli e diritti di propriet\u00e0 o di esazione, laddove invece una minor possibilit\u00e0 di sopravvivenza era garantita ad altre tipologie documentali, come quelle attestanti transazioni e rapporti commerciali a breve termine, la cui effimera utilit\u00e0 ne determinava la distruzione al sopraggiungere dell'obsolescenza.\nQuesto diverso trattamento riservato alla preservazione delle fonti determina un errore generale di prospettiva, di cui lo storico deve essere consapevole, che pu\u00f2 ingenerare la sensazione distorta di un Medioevo relativamente povero di rapporti di scambio commerciali e finanziari e prevalentemente intessuto di rapporti agrari e terrieri.\nRiconoscimenti.\nAffiliazioni.\nEsch \u00e8 socio straniero dell'Accademia Nazionale dei Lincei e socio corrispondente dell'Accademia delle scienze di Gottinga e dell'Accademia Bavarese delle Scienze, dell'Istituto Archeologico Germanico e della direzione centrale dei \"Monumenta Germaniae Historica\"; \u00e8 socio effettivo della Pontificia Accademia Romana di Archeologia e dell'Istituto di Studi Romani.\nEsch \u00e8 inoltre collaboratore dell'Istituto dell'Enciclopedia Italiana Treccani, per cui ha redatto voci inserite nel \"Dizionario Biografico degli Italiani\", nell'\"Enciclopedia dei Papi\" e nell'\"Enciclopedia Federiciana\", opera editoriale, quest'ultima, del cui comitato editoriale Arnold Esch \u00e8 anche componente.\n\u00c8 dottore \"honoris causa\" delle Universit\u00e0 di Siena e di Lecce.\n\"Festschriften\".\nGli sono state dedicate due \"Festschrift\":"}
{"id": "3650152", "revid": "16784", "url": "https://it.wikipedia.org/wiki?curid=3650152", "title": "Circondario di Schwerin-Land", "text": "Il circondario di Schwerin-Land (in tedesco: Kreis Schwerin-Land) era un circondario della Repubblica Democratica Tedesca, nel distretto di Schwerin. Esistette dal 1952 al 1994.\nIl circondario comprendeva il territorio rurale posto intorno alla citt\u00e0 di Schwerin, che pur ospitando l'amministrazione circondariale, non ne era parte, costituendo essa un circondario urbano (\"Stadtkreis\").\nStoria.\nIl circondario fu creato il 25 luglio 1952 con la riforma dei circondari della RDT. Fu creato dalla spartizione del vecchio circondario di Schwerin (l'altro circondario ottenuto fu quello di Gadebusch).\nCon la riunificazione tedesca del 1990, il circondario divenne parte del \"Land\" del Meclemburgo-Pomerania Anteriore, e assunse il nuovo nome di \"circondario rurale di Schwerin\" (\"Landkreis Schwerin\").\nIl 12 giugno 1994, con la riforma dei circondari del \"Land\", il circondario di Schwerin fu soppresso, e il territorio assegnato ai nuovi circondari di Ludwigslust, del Meclemburgo Nordoccidentale e di Parchim.\nSuddivisione.\nAl momento della riunificazione tedesca (1990) il circondario comprendeva una citt\u00e0 e 47 comuni:"}
{"id": "3650153", "revid": "767487", "url": "https://it.wikipedia.org/wiki?curid=3650153", "title": "Gatta alla pari", "text": "Gatta alla pari \u00e8 un film del 1993 diretto da John Coline (\"alias\" Gianni Cozzolino) e Bruno Mattei (non accreditato). \u00c8 una commedia erotica vietata ai minori di 18 anni. Il produttore, sceneggiatore e compositore delle musiche \u00e8 Nin\u00ec Grassia.\nTrama.\nSuria e sua sorella Nancy sono due giovani donne di famiglia benestante, Nancy \u00e8 fidanzata con Roger con il quale programma di convolare a nozze, mentre Suria \u00e8 sposata con James, lascivo avvocato che coglie ogni occasione per tradirla. Dal canto suo anche Suria lo tradisce con Frank, il guardiano della loro villa assunto da James.\nMentre Roger \u00e8 al volante dell'auto in compagnia di James, investe una donna di nome Baby, i due la portano nella loro casa, fortunatamente non si \u00e8 fatta nulla, in breve tempo la donna fa amicizia con Nancy e Suria, e le offrono un lavoro come ragazza alla pari. In realt\u00e0 Baby \u00e8 l'amante di Frank, \u00e8 grazie a lui che \u00e8 riuscita a farsi assumere alla villa, aveva inscenato l'incidente solo per avvicinarsi a James.\nBaby si sistema nella sua nuova stanza, ricevendo la visita di James, il quale la stava spiando mentre lei era tutta nuda intenta a godersi un bagno turco e, attratto dalla sua bellezza, cerca di sedurla, ma Baby, disgustata da lui, lo respinge in maniera aggressiva, ci\u00f2 porta James a fare sesso con sua moglie, sfogando con lei i suoi desideri nei confronti di Baby. Quest'ultima si intrufola nello studio di James e trova una foto di una donna con in braccio una bambina, per poi sgattaiolare via, quando arriva James il quale viene sedotto contemporaneamente dalla sua segretaria e della sua domestica.\nSuria e Baby ormai vanno sempre pi\u00f9 d'accordo tanto che le due finiscono con l'avere un m\u00e9nage \u00e0 trois con Frank. Quando James vede che la fotografia \u00e8 fuori posto, inizia ad agitarsi, poi la prende ma quando esce di casa salutando sua moglie non si accorge che la foto gli \u00e8 caduta, venendo poi raccolta da Suria che la mostra a Baby. Alla fine Baby rivela a Suria di essere la sorella di James, lui abbandon\u00f2 la famiglia tanti anni prima, infatti dopo tanto tempo non ha riconosciuto sua sorella: la bambina nella fotografia \u00e8 lei da piccola mentre la donna in sua compagnia era la loro defunta madre. Baby spiega a Suria che James \u00e8 soltanto uno spregevole arrampicatore sociale, la madre \u00e8 morta per un malore a causa dei continui dispiaceri che James le procurava, lui le rub\u00f2 tutti i suoi soldi sperperandoli. Suria ha capito che James l'ha sposata solo per arrivare a lei e Nancy e prendere possesso anche del loro patrimonio.\nJames non ha ancora capito che Baby \u00e8 sua sorella, ma inizia a sentirsi minacciato da lei. Quando torna a casa Baby, Suria, Nancy, Frank e Roger lo invitano a unirsi a loro in un gioco orgiastico, e James cede alla tentazione quando Baby gli banda gli occhi, e Suria (spacciandosi per Baby) pratica un fellatio al marito, e quando Baby gli toglie la benda gli rivela di essere sua sorella lasciandolo sconcertato credendo che la pratica sessuale di prima fosse opera sua (e non della moglie) a quel punto con la minaccia di denunciarlo per abuso e incesto con Roger, Nancy, Suria e Frank pronti a testimoniare contro di lui, lo manda via di casa. James \u00e8 obbligato a cedere al ricatto, Baby finalmente ha ottenuto giustizia e Suria la invita a rimanere a vivere nella villa insieme a lei, Nancy, Frank e Roger.\nProduzione.\nCast.\nPer questo film Nin\u00ec Grassia volle al suo fianco un cast di attori consolidato, scelto tra coloro che avessero gi\u00e0 partecipato a pellicole di cui egli avesse curato la regia o la produzione. Nin\u00ec Grassia \u00e8 anche accreditato per la quarta volta come Anthony Grey. Ed \u00e8 proprio quel film inizi\u00f2 la collaborazione tra il regista partenopeo e il re dei film di serie B Bruno Mattei.\nIn particolare \u00e8 il secondo dei quattro film interpretati da Carlo Macaro e il secondo di cinque film interpretati da Cristina Barsacchi. \u00c8, invece, solo il primo dei sette film con protagonista Antonio Zequila.\nRiprese.\nIl film \u00e8 stato girato a Rimini.\nTrilogia.\nSono tre i film erotici (non pornografici) interpretati, tra il 1993 e il 1995, da Ramba, con il nome di Mal\u00f9, insieme a Nin\u00ec Grassia. Oltre a \"Gatta alla pari\", fanno parte della serie:"}
{"id": "3650156", "revid": "928766", "url": "https://it.wikipedia.org/wiki?curid=3650156", "title": "Gran Premio di superbike del N\u00fcrburgring 2011", "text": "Il Gran Premio di superbike di Germania 2011 \u00e8 la decima prova del mondiale superbike 2011, nello stesso fine settimana si corre il nono gran premio stagionale del mondiale supersport 2011 e il settimo della Superstock 1000 FIM Cup. Ha registrato nelle due gare di Superbike rispettivamente le vittorie di Carlos Checa e Tom Sykes, di Chaz Davies in Supersport e di Davide Giugliano in Superstock.\nSuperbike.\nGara 2.\nLa gara \u00e8 stata fermata con la bandiera rossa dopo 13 giri per pioggia ed \u00e8 stata dichiarata conclusa.\nSuperstock.\nLa pole position \u00e8 stata fatta segnare da Davide Giugliano in 1:58.763; lo stesso pilota ha effettuato il giro pi\u00f9 veloce in gara, in 1:59.012."}
{"id": "3650157", "revid": "599013", "url": "https://it.wikipedia.org/wiki?curid=3650157", "title": "Andr\u00e9 Vos", "text": "Biografia.\nProveniente dal Selborne College di East London, esord\u00ec in Currie Cup nelle file dell'Eastern Province per poi divenire professionista nella \"franchise\" professionistica dei Cats (oggi Lions) di Johannesburg.\nNel 1998 trascorse una stagione di Super 12 in Australia nelle file dei Reds con 11 presenze e nel 1999 esord\u00ec negli \"Springbok\" a Port Elizabeth contro l'.\nPrese poi parte alla nel Regno Unito giungendo al terzo posto finale e, dopo il ritiro di Joost van der Westhuizen, divenne capitano del .\nNel 2002 annunci\u00f2 il suo ritiro dagli \"Springbok\" a soli 27 anni, dichiarando di non riuscire pi\u00f9 a sostenere fisicamente il ritmo del rugby internazionale e si trasfer\u00ec in Premiership ai londinesi Harlequins come assimilato, essendo sua moglie Caroline nata in Inghilterra e in possesso del passaporto britannico.\nCon gli Harlequins si aggiudic\u00f2 la Challenge Cup 2003-04 e gioc\u00f2 fino al 2007, anno del suo ritiro definitivo."}
{"id": "3650158", "revid": "287204", "url": "https://it.wikipedia.org/wiki?curid=3650158", "title": "Gran Premio motociclistico d'Olanda 1961", "text": "Il Gran Premio motociclistico d'Olanda fu il quinto appuntamento del motomondiale 1961.\nSi svolse sabato 24 giugno 1961 sul circuito di Assen, ed erano in programma tutte le classi in singolo oltre che i sidecar.\nLa Classe 500 e la 350 furono vinte da Gary Hocking sulla MV Agusta, la 250 da Mike Hailwood e la 125 da Tom Phillis, entrambi in sella a Honda; tra le motocarrozzette si impose l'equipaggio composto da Max Deubel e Emil H\u00f6rner su BMW\nClasse 500.\nFurono 21 i piloti alla partenza e ne vennero classificati 15 al termine della prova.\nClasse 125.\nDurante la corsa il pilota tedesco orientale Ernst Degner incapp\u00f2 in una caduta e fu costretto al ritiro. Ritirato anche Hailwood per problemi meccanici.\nClasse sidecar.\nApprofittando del ritiro del suo maggiore antagonista, lo svizzero Fritz Scheidegger e del fatto che la prova disputata nei Paesi Bassi era la penultima prevista nel calendario della classe sidecar, l'equipaggio tedesco composto da Max Deubel e Emil H\u00f6rner ottenne la certezza matematica del titolo iridato."}
{"id": "3650159", "revid": "767487", "url": "https://it.wikipedia.org/wiki?curid=3650159", "title": "Down on Us", "text": "Down on Us, conosciuto anche come Beyond the Doors, \u00e8 un film statunitense del 1984 diretto da Larry Buchanan in cui si teorizza che le rockstar Jim Morrison, Janis Joplin e Jimi Hendrix siano stati assassinati dal governo statunitense.\nTrama.\nJim Morrison, Janis Joplin e Jimi Hendrix sono tre giovani artisti musicali di fama internazionale. Il governo degli Stati Uniti ritiene che il messaggio che le tre rockstar diffondono con le loro canzoni sia negativo per le nuove generazioni ed organizza una squadra di sicari per ucciderli e per far apparire le loro morte come decessi avvenuti per abuso di droghe.\nProduzione.\nIl film \u00e8 una produzione a basso costo prodotta dalla Omni Leisure International e diretta dal regista di B.Movie Larry Buchanan. Il film non utilizza le canzoni originali degli artisti ritratti a causa delle elevate royalty.\nPromozione.\nLa tagline, presente sulla locandina, \u00e8: \"Their music got them killed... young!\" (\"La loro musica li port\u00f2 ad essere uccisi... giovani!\")."}
{"id": "3650162", "revid": "226458", "url": "https://it.wikipedia.org/wiki?curid=3650162", "title": "Rhodomicrobium vannielii", "text": "Rhodomicrobium vannielii \u00e8 un batterio appartenente al genere Rhodomicrobium. Prende il nome da C. B. van Niel, microbiologo studioso di biochimica dei batteri fotosintetici."}
{"id": "3650165", "revid": "1652635", "url": "https://it.wikipedia.org/wiki?curid=3650165", "title": "Passato presente futuro", "text": "Passato, presente, futuro o Passato, presente e futuro, pu\u00f2 riferirsi a:"}
{"id": "3650166", "revid": "1305772", "url": "https://it.wikipedia.org/wiki?curid=3650166", "title": "Eremburga di Mortain", "text": "Biografia.\nEra figlia del conte Guglielmo di Mortain e di Matilde di Montgommery.\nVenne data in sposa nel 1077 al conte Ruggero I di Sicilia divenendone la seconda moglie.\nDiede al marito due figli e sette figlie tra cui:\nMor\u00ec poco dopo la presa di Butera e venne sepolta a Mileto."}
{"id": "3650172", "revid": "205250", "url": "https://it.wikipedia.org/wiki?curid=3650172", "title": "Myriam de Urquijo", "text": "Inizia la sua carriera di attrice nel 1951 con il film \"La vida de una mujer\" e poi partecipa ad altri 12 film, oltre ad due serie televisive.\nVince il premio come miglior attrice ai Premio Mart\u00edn Fierro 1959\nMuore il 23 maggio 2011 a Buenos Aires all'et\u00e0 di 93 anni."}
{"id": "3650173", "revid": "729019", "url": "https://it.wikipedia.org/wiki?curid=3650173", "title": "Strada statale 363 di Guardiagrele", "text": "La ex strada statale 363 di Guardiagrele (SS 363), ora \"strada provinciale 215 ex SS 363 - di Guardiagrele (SP 215)\", \u00e8 una strada provinciale italiana, il cui percorso si snoda in Abruzzo.\nPercorso.\nLa strada ha origine dalla ex strada statale 84 Frentana in localit\u00e0 Croce di Sant'Eusanio, a met\u00e0 strada tra Castel Frentano e Sant'Eusanio del Sangro. La strada segue il percorso della diramazione Crocetta-Ortona della linea ferroviaria Sangritana, fino alla stazione di Guardiagrele dove si innesta la ex strada statale 538 Marrucina. Il tracciato continua in direzione ovest, raggiungendo la strada statale 81 Piceno Aprutina, da dove si distacca all'altezza del bivio per Guardiagrele.\nDopo aver attraversato il centro abitato, la strada punta nuovamente verso ovest raggiungendo la localit\u00e0 di Bocca di Valle dove termina innestandosi sulla ex strada statale 263 di Val di Foro e di Bocca di Valle.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Abruzzo che ha provveduto al trasferimento dell'infrastruttura al demanio della Provincia di Chieti."}
{"id": "3650174", "revid": "46931", "url": "https://it.wikipedia.org/wiki?curid=3650174", "title": "Beyond the Doors", "text": ""}
{"id": "3650175", "revid": "602145", "url": "https://it.wikipedia.org/wiki?curid=3650175", "title": "Palazzo Colonna di Stigliano", "text": ""}
{"id": "3650176", "revid": "88740", "url": "https://it.wikipedia.org/wiki?curid=3650176", "title": "Al cuor non si comanda", "text": "Al cuor non si comanda (\"Always and Forever\") \u00e8 un film per la TV del 2009 della Hallmark, diretto da Kevin Connor ed interpretato da Dean McDermott, Rena Sofer e Barbara Eden. \nTrama.\nGrace (Rena Sofer) e Michael (Dean McDermott) fidanzati alla scuola superiore, si ritrovano ad una riunione di ex-alunni vent'anni dopo essersi separati prima di proseguire gli studi all'universit\u00e0.\nIncontrandosi capiscono che non tutto \u00e8 finito tra loro, ma le cose risultano essere molto pi\u00f9 complicate a causa della presenza di Philipp (Rob Boltin), fidanzato di Grace e delle continue intromissioni da parte di Mary (Barbara Eden), madre di Grace.\nCapiranno che il loro sentimento \u00e8 pi\u00f9 forte che mai e dovranno confrontarsi con questa realt\u00e0."}
{"id": "3650178", "revid": "510436", "url": "https://it.wikipedia.org/wiki?curid=3650178", "title": "Battaglia del canale di St. Quentin", "text": ""}
{"id": "3650180", "revid": "1442080", "url": "https://it.wikipedia.org/wiki?curid=3650180", "title": "Indian Open 1979 - Doppio", "text": "Il doppio del torneo di tennis Indian Open 1979, facente parte della categoria Grand Prix, ha avuto come vincitori Jim Delaney e Chris Delaney che hanno battuto in finale Thomas Furst r Wolfgang Popp 7\u20136, 6\u20132."}
{"id": "3650190", "revid": "599013", "url": "https://it.wikipedia.org/wiki?curid=3650190", "title": "Grambow", "text": ""}
{"id": "3650193", "revid": "287204", "url": "https://it.wikipedia.org/wiki?curid=3650193", "title": "Prostituzione in Germania", "text": "La prostituzione in Germania \u00e8 legale e regolamentata, cos\u00ec come l'attivit\u00e0 delle case d'appuntamenti. Nel 2002 il Parlamento federale ha modificato la disciplina in materia di prostituzione, con l'intento di offrire maggiore tutela alle prostitute.\nStoria.\nPeriodo precedente alla Confederazione germanica del 1815.\nVi sono fonti che attestano l'esistenza di prostituzione in Germania fin dal medioevo. Fin dal XIII secolo, in diverse citt\u00e0 tedesche operavano case di tolleranza, conosciute come \"Frauenh\u00e4user\" (\"case delle donne\"). La pratica della prostituzione era considerata come un male necessario. Questa posizione, d'altronde, era gi\u00e0 stata assunta da Sant'Agostino.\nL'imperatore Sigismondo di Lussemburgo (1368\u20131437) invi\u00f2 un ringraziamento scritto ufficiale alla citt\u00e0 di Costanza per aver fornito circa 1.500 prostitute durante lo svolgimento del Concilio di Costanza, tenutosi fra il 1414 ed il 1418.\nAll'inizio del XVI secolo, con l'inizio della Riforma protestante ed il diffondersi della sifilide, le prostitute vennero perseguite in modo vigoroso.\nLa Confederazione germanica (1815-1871), Impero tedesco (1871-1918) e Repubblica di Weimar (1918-1933).\nDall'inizio del XIX secolo le prostitute erano tenute in molte regioni a registrarsi presso le locali autorit\u00e0 di polizia o sanitarie e a sottoporsi a visite periodiche per accertare l'assenza di malattie veneree.\nDurante l'Impero tedesco (1871\u20131918) l'atteggiamento nei confronti delle prostitute era ambivalente. Da un lato la prostituzione era tollerata come una funzione necessaria dall'altro era vista come una minaccia alla moralit\u00e0 pubblica. La prostituzione era quindi consentita ma sotto stretta regolamentazione. Nella citt\u00e0 portuale di Amburgo, le norme adottate dalle autorit\u00e0 cittadine regolamentavano dettagliatamente la condotta e l'abbigliamento che le prostitute dovevano avere sia dentro che fuori dalle case di tolleranza. Lo status giuridico e sociale delle prostitute era quello di una classe separata di donne, ridotte ai margini della societ\u00e0.\nGermania nazista (1933-1945).\nLo Stato nazista cre\u00f2 un sistema centralizzato di bordelli cittadini, di bordelli militari (detti \"Wehrmachtsbordell\") e di bordelli dei campi di concentramento, come incentivo per i lavoratori forzati trasferiti in Germania. Fra il 1942 e il 1945 vennero creati dei bordelli all'interno di dieci campi di concentramento, compreso quello di Auschwitz. Questa operazione fu pianificata da Himmler come un incentivo ai lavoratori forzati non-ebrei e non-russi a cooperare, al fine di aumentare la produttivit\u00e0 dei campi.\nNel documentario \"Memory of the Camps\", realizzato dal Ministero per l'Informazione britannico e dall'Ufficio per l'informazione di guerra degli Stati Uniti nell'estate del 1945, sono state filmate delle donne che raccontavano di essere state ridotte in stato di schiavit\u00f9 per essere utilizzate a fini sessuali dalle guardie e da alcuni prigionieri favoriti. La voce narrante racconta che le donne che morivano venivano rimpiazzate con altre prese dal campo di concentramento di Ravensbr\u00fcck.\nNessuna delle donne costrette a prostituirsi nei bordelli dei campi di concentramento ha mai ricevuto un indennizzo, dato che la legge tedesca sulle indennit\u00e0 per i fatti commessi durante il periodo nazista esclude i soggetti reclusi in quanto \"antisociali\".\nRepubblica Democratica Tedesca (1945\u20131990).\nDopo la fine della seconda guerra mondiale, il paese fu diviso in due parti. Nella Repubblica Democratica Tedesca, come in tutti i paesi del blocco comunista dell'Europa dell'est, la prostituzione era illegale e secondo la propaganda ufficiale non esisteva. Di fatto, tuttavia, il fenomeno esisteva e la stessa Stasi si serviva di talune prostitute come informatrici.\nRepubblica Federale Tedesca (1945\u20132001).\nNella Germania Ovest, gli obblighi di registrazione e di sottoporsi ad accertamenti sanitari rimasero in essere, con differenze nelle varie regioni del paese. In Baviera, era richiesto di sottoporsi, oltre ai normali check-up sulle malattie sessualmente trasmissibili, anche al test HIV fin dal 1987. Molte prostitute evitavano di sottoporsi ai test omettendo la registrazione. Nel 1992, uno studio mostr\u00f2 che solo il 2,5% delle prostitute che si sottoponevano a test avevano contratto malattie, una percentuale inferiore a quella delle donne non dedite alla prostituzione.\nNel 1967 fu aperta, nel quartiere Reeperbahn di Amburgo, quella che all'epoca era la pi\u00f9 grande casa d'appuntamenti in Europa: un \"Eros Center\" di sei piani. Nel 1972 fu aperto un altro enorme \"Eros Center\" a Colonia, che oggi \u00e8 conosciuto come \"Pascha\" ed \u00e8 la pi\u00f9 grande casa d'appuntamenti in Europa.\nNegli anni ottanta la paura dell'AIDS colp\u00ec negativamente il mercato della prostituzione e l'Eros Center di Amburgo come molte altre case di appuntamenti chiusero. Il \"Pascha\" continua ad esistere ed ora \u00e8 divenuto una catena di case di appuntamenti, presente non solo a Colonia, ma con filiali a Monaco di Baviera e Salisburgo.\nLe attivit\u00e0 di \"favoreggiamento della prostituzione\" (\"F\u00f6rderung der Prostitution\") sono rimaste illegali fino al 2001 (anche dopo la riforma complessiva del diritto penale del 1973), il che poneva i gestori di case di appuntamento in continuo pericolo. Per questa ragione, le case di appuntamento erano gestite come dei bar nei quali venivano affittate delle stanze da letto. Molte municipalit\u00e0, al fine di scoraggiare la prostituzione di strada ed evitare lo sfruttamento, realizzarono dei complessi di camere in affitto, detti \"Dirnenwohnheime\" (letteralmente: \"dormitori per prostitute\"), dove le prostitute potevano affittare una stanza pagata giorno per giorno. Oggi questi complessi sono in gran parte privatizzati.\nNel periodo fino al 2001, le giurisdizioni superiori tedesche hanno sempre affermato che la prostituzione offende il buon costume pubblico (\"verst\u00f6\u00dft gegen die guten Sitten\"). Da ci\u00f2 conseguiva la conseguenza legale che il contratto di prostituzione era considerato nullo, con la conseguenza che una prostituta non aveva la possibilit\u00e0 di agire in giudizio per il mancato pagamento. Le prostitute che lavoravano in appartamento potevano essere sfrattate e i locali pubblici potevano vedersi revocare la licenza se consentivano l'esercizio della prostituzione al loro interno.\nNel 1999, l'imprenditrice Felicitas Weigmann si vide revocare la licenza per il caff\u00e8 berlinese \"Psst!\", in quanto questo caff\u00e8 veniva utilizzato come luogo di adescamento di clienti da prostitute ed aveva un servizio di affittacamere collegato, sempre di propriet\u00e0 della Weigmann. Lei ag\u00ec in giudizio contro il municipio, sostenendo che la morale pubblica era evoluta e che la prostituzione non doveva pi\u00f9 essere considerata contraria al buon costume. Il giudice condusse un'ampia istruttoria, ricevendo un gran numero di opinioni. Nel dicembre 2000, il Tribunale accolse la linea della Weigmann. Questa sentenza \u00e8 considerata come un importante precedente che ha spianato la strada alla riforma legislativa del 2002. A seguito di un processo di appello, promosso dal municipio di Berlino, la Weigmann ottenne nuovamente la licenza del caff\u00e8 nell'ottobre 2002.\nPeriodo contemporaneo.\nLa riforma del 2002.\nNel 2002, una proposta di legge avanzata da Alleanza 90/I Verdi fu approvata dalla coalizione di maggioranza nel Bundestag, composta da socialdemocratici e verdi. La nuova disciplina elimin\u00f2 il generale divieto di favoreggiamento della prostituzione e permise alle prostitute di ottenere un regolare contratto di lavoro. Il principio fondante della nuova disciplina \u00e8 che la prostituzione non deve essere pi\u00f9 considerata un'attivit\u00e0 immorale. Tuttavia, la stigmatizzazione sociale della prostituzione continua a persistere e una gran parte delle prostitute esercita in modo segreto, conducendo una doppia vita.\nLa nuova legge \u00e8 stata criticata sulla base del fatto che essa non avrebbe apportato reali cambiamenti nelle condizioni di lavoro delle prostitute.\nNel gennaio 2007, il governo tedesco ha pubblicato un rapporto sull'impatto della nuova legislazione, concludendo che un limitato numero di prostitute ha concluso un regolare contratto di lavoro e che le condizioni di lavoro sono migliorate in misura molto modesta.\nDiffusione della prostituzione.\nStudi dei primi anni novanta stimavano che il numero di donne operanti come prostitute in Germania fosse fra 50.000 e 200.000.\nLa \"International Encyclopedia of Sexuality\", pubblicata nel 1997, stimava in oltre 100\u00a0000 il numero di donne operanti come prostitute in Germania.\nUno studio del 2005 considerava il numero di 200.000 come una stima realistica.\nL'associazione di prostitute \"HYDRA\", stima che il numero odierno di prostitute sia di 400.000. Uno studio del 2009 realizzato da TAMPEP ha confermato la stima di \"HYDRA\" di 400.000 fra prostitute part-time ed a tempo pieno, di cui il 93% donne, il 3% transgender e il 4% uomini.\nLo stesso studio ha stimato che il 63% delle prostitute in Germania \u00e8 straniero ed i due terzi di queste provengono dall'Europa centrale e l'Europa dell'est. Nel 1999 la percentuale delle prostitute straniere era stimata nel 52%. L'aumento della percentuale \u00e8 probabilmente da attribuirsi al processo di allargamento dell'Unione Europea.\nAltri studi stimano che una percentuale fra il 10% e il 30% degli uomini adulti ha avuto esperienze sessuali con prostitute.\nSituazione legale.\nA seguito della approvazione a fine 2001 della \"Gesetz zur Regelung der Rechtsverh\u00e4ltnisse der Prostituierten\" (Prostitutionsgesetz - ProstG), 20 Dec 2001, Bundesgesetzblatt (BGBl.) I, 2001, p.\u00a03983, a far data dal 1\u00ba gennaio 2002 in Germania la prostituzione \u00e8 un'attivit\u00e0 legale.\nLe prostitute possono lavorare come dipendenti con un normale contratto di lavoro, ma la gran parte di loro lavora come lavoratore autonomo. Le case di appuntamenti sono imprese registrate e non necessitano di particolari autorizzazioni. Se offrono cibo ed alcolici \u00e8 necessaria una normale licenza per somministrazione.\nLe prostitute sono tenute al pagamento delle imposte sul reddito e all'applicazione dell'IVA per i loro servizi. Tuttavia, trattandosi di un mercato dove per la gran parte i pagamenti avvengono in contanti, spesso le tasse sono evase I \"L\u00e4nder\" di Renania Settentrionale-Vestfalia, Baden-W\u00fcrttemberg e Berlino hanno adottato un sistema di imposizione nel quale le prostitute devono pagare anticipatamente un certo ammontare quotidiano, che deve essere riscosso direttamente dai gestori di case di appuntamenti. La Renania Settentrionale-Vestfalia richiede un importo di 25 euro al giorno per prostituta, mentre Berlino 30 euro. Nel 2007 le autorit\u00e0 hanno preso in considerazione la possibilit\u00e0 di una tassazione unificata ed uniforme per tutta la Germania.\nLa prima citt\u00e0 tedesca che ha introdotto una forma di tassazione sulla prostituzione \u00e8 stata Colonia. Questa tassa \u00e8 stata introdotta all'inizio del 2004 dal consiglio comunale, guidato da una coalizione conservatrice composta da cristiano-democratici e Verdi e si applicava a locali di spogliarello, peep show, cinema porto, centri massaggi e prostituzione. Nel caso della prostituzione, la tassa ammonta ad un imposto di 150 euro al mese per prostituta e deve essere corrisposto dal gestore della casa di appuntamenti. Nel 2006 la citt\u00e0 ha riscosso 828.000 euro da questa tassa.\nFino al 2002 era formalmente proibito a prostitute e case di appuntamenti di svolgere promozione pubblicitaria, per quanto tale divieto fosse scarsamente applicato. Nel luglio 2006 la Corte di Giustizia Federale ha stabilito che, in conseguenza dell'entrata in vigore della nuova disciplina sulla prostituzione, non deve pi\u00f9 considerarsi illegale la pubblicit\u00e0 di servizi sessuali.\nOgni municipalit\u00e0 ha la facolt\u00e0 di individuare zone del territorio comunale dove la prostituzione non \u00e8 consentita. Le prostitute sorprese ad esercitare in queste aree possono essere multate o in caso di recidiva arrestate. A Berlino la prostituzione \u00e8 consentita ovunque, ad Amburgo la prostituzione di strada \u00e8 consentita nel quartiere del Reeperbahn in certi orari del giorno. Quasi l'intero centro di Monaco \u00e8 precluso alla prostituzione ed agenti in borghese si fingono clienti per arrestare le prostitute che esercitano illegalmente in queste aree. A Lipsia la prostituzione di strada \u00e8 proibita quasi ovunque e le ordinanze locali consentono alla polizia di multare i clienti che ricercano prostituzione in pubblico. In molte piccole citt\u00e0, l'area preclusa comprende il centro cittadino e le zone residenziali. Diversi stati proibiscono la presenza di case di appuntamenti in citt\u00e0 di piccole dimensioni (ad esempio sotto i 35.000 abitanti).\nFar lavorare in una casa d'appuntamenti una prostituta minorenne \u00e8 illegale, come anche lo \u00e8 indurre a prostituirsi una persona minore di anni 21. \u00c8 anche illegale acquistare servizi sessuali da una minore di anni 18 (il limite era 16 prima del 2008). Questo divieto si applica anche ai cittadini tedeschi in viaggio all'estero, al fine di combattere estensivamente la pedofilia e il turismo sessuale.\nSalute e igiene.\nLa legge federale impone controlli sanitari obbligatori.\nIn Baviera la legge impone l'uso di preservativi nei rapporti con le prostitute, inclusi i rapporti orali."}
{"id": "3650202", "revid": "38120", "url": "https://it.wikipedia.org/wiki?curid=3650202", "title": "Passato presente e futuro", "text": ""}
{"id": "3650203", "revid": "767487", "url": "https://it.wikipedia.org/wiki?curid=3650203", "title": "Innamorata (film)", "text": " Innamorata \u00e8 un film del 1995 diretto da Nin\u00ec Grassia e da Bruno Mattei (non accreditato). \u00c8 una commedia erotica, vietata ai minori di 18 anni, il cui regista \u00e8 anche produttore, sceneggiatore e compositore delle musiche.\nTitoli alternativi: Mal\u00f9 Innamorata e The Surrogate..\nTrama.\nIn una villa vivono Carlo Belleri con Marisa e il fratello Nino, che si rapporta con difficolt\u00e0 all'altro sesso e cos\u00ec Marisa escogita un piano da attuare con la complicit\u00e0 della bella nipotina Giusy, che tenta di sedurre con difficolt\u00e0 Nino. \nChiedono aiuto al giardiniere Marco e a una turista accampatasi con amici nella spiaggia della villa. Una girandola d'incontri tra tutti gli ospiti della villa risolve la questione.\nProduzione.\n\u00c8 l'ultimo film di Nin\u00ec Grassia ad essere girato a Rimini. Inoltre \u00e8 il sesto dei sette film (tra regia e produzione) in cui Nin\u00ec Grassia \u00e8 accreditato come Anthony Grey. \u00c8 l'ultimo degli otto film girati con il regista per Saverio Vallone, l'ultimo dei sei film per Cristina Barsacchi e per Antonio Zequila \u00e8 il quarto degli otto film con il regista.\nTrilogia.\nSono tre i film erotici interpretati, tra il 1993 e il 1995, da Ramba, con il nome di Mal\u00f9, insieme a Nin\u00ec Grassia e a Bruno Mattei. \"Innamorata\" rappresenta l'ultima pellicola della serie, formata anche da \"Gatta alla pari\" (1993) e da \"Un grande amore\" (1994).\nL'attrice stava abbandonando il mondo del cinema e queste interpretazioni rientrano tra le ultime cinque pellicole della sua carriera."}
{"id": "3650204", "revid": "38120", "url": "https://it.wikipedia.org/wiki?curid=3650204", "title": "Passato, presente, futuro", "text": ""}
{"id": "3650207", "revid": "287204", "url": "https://it.wikipedia.org/wiki?curid=3650207", "title": "Seehof", "text": ""}
{"id": "3650214", "revid": "149727", "url": "https://it.wikipedia.org/wiki?curid=3650214", "title": "Seehof (Meclemburgo-Pomerania Anteriore)", "text": ""}
{"id": "3650219", "revid": "58545819", "url": "https://it.wikipedia.org/wiki?curid=3650219", "title": "Medicus (esercito romano)", "text": ""}
{"id": "3650223", "revid": "484362", "url": "https://it.wikipedia.org/wiki?curid=3650223", "title": "Distretto di Schwerin", "text": "Il distretto di Schwerin (\"Bezirk Schwerin\") era uno dei 14 distretti in cui era divisa la Repubblica Democratica Tedesca, esistito dal 1952 al 1990.\nCapoluogo era la citt\u00e0 di Schwerin.\nStoria.\nIl distretto di Schwerin fu istituito il 25 luglio 1952 nell'ambito della nuova suddivisione amministrativa della Repubblica Democratica Tedesca (i nuovi distretti sostituivano gli stati federati).\nIl distretto fu ricavato dalla parte occidentale dello stato del Meclemburgo.\nSuddivisione amministrativa.\nIl distretto di Schwerin comprendeva 1 circondario urbano (\"Stadtkreis\") e 10 circondari (\"Kreis\"):"}
{"id": "3650226", "revid": "1543377", "url": "https://it.wikipedia.org/wiki?curid=3650226", "title": "Cornelis Bernardus van Niel", "text": "Ha introdotto lo studio della microbiologia generale negli Stati Uniti. Noto per le sue ricerche sulla biochimica dei batteri fotosintetici.\nNel 1923, Cornelis van Niel sposa Christina van Hemert, laureata in ingegneria chimica presso la Delft University e diventa assistente di Albert Jan Kluyver, pioniere della biochimica comparata. Nel 1928 scrive la sua tesi di dottorato \"The propionic acid bacteria\" e successivamente parte per gli Stati Uniti per continuare il suo lavoro alla Hopkins Marine Station della Stanford University.\nAttraverso lo studio dei \"batteri sulfurei porpora\" e dei \"batteri sulfurei verdi\" \u00e8 stato il primo scienziato a dimostrare che la fotosintesi \u00e8 una reazione redox luce-dipendente in cui l'idrogeno proveniente da un composto ossidabile riduce l'anidride carbonica formando sostanze organiche, reazione riassumibile come:\nLa sua scoperta consente di prevedere che l'acqua H2O sia il principale donatore di idrogeno nella fotosintesi delle piante verdi, e si ossidi formando O2. Questa reazione di fotoossidazione dell'acqua con formazione di ossigeno, \u00e8 stata una pietra miliare nella comprensione della chimica della fotosintesi, la sua esistenza \u00e8 stata successivamente dimostrata dal biochimico Robert Hill.\nNel 1961, Van Niel in collaborazione con RY Stanier defin\u00ec i procarioti come cellule in cui il materiale nucleare non \u00e8 circondato da una membrana nucleare, una definizione usata ancora oggi. Ha ricevuto la National Medal of Science nel 1963."}
{"id": "3650228", "revid": "235890", "url": "https://it.wikipedia.org/wiki?curid=3650228", "title": "Antilinearit\u00e0", "text": ""}
{"id": "3650240", "revid": "1602064", "url": "https://it.wikipedia.org/wiki?curid=3650240", "title": "T.S.O.L. - Veri suoni della libert\u00e0", "text": "T.S.O.L. - Veri suoni della libert\u00e0 \u00e8 il primo album del gruppo Hardcore punk Affluente, pubblicato nel 2000.\nI titoli delle canzoni sono le traduzioni in italiano dei nomi di alcuni famosi gruppi hardcore punk statunitensi, come ad esempio \"Bandiera nera\" sta per \"Black Flag.\" Lo stesso titolo dell'album \u00e8 un riferimento al gruppo T.S.O.L. "}
{"id": "3650245", "revid": "599013", "url": "https://it.wikipedia.org/wiki?curid=3650245", "title": "Stefan Hierl\u00e4nder", "text": "Carriera.\nClub.\nDebutta il 18 marzo 2009 nella vittoria 4-2 contro lo Sturm Graz."}
{"id": "3650250", "revid": "110157", "url": "https://it.wikipedia.org/wiki?curid=3650250", "title": "Libera fame", "text": "Libera fame \u00e8 il secondo album del gruppo Hardcore punk Affluente, pubblicato nel 2006."}
{"id": "3650253", "revid": "729019", "url": "https://it.wikipedia.org/wiki?curid=3650253", "title": "Strada statale 362 Jesina", "text": "La ex strada statale 362 Jesina (SS 362), ora \"strada provinciale 362 Jesina (SP 362)\" in provincia di Ancona e \"strada provinciale 362 Macerata-Jesi (SP 362)\" in provincia di Macerata, \u00e8 una strada provinciale italiana che collega Jesi con Macerata.\nPercorso.\nLa strada ha inizio nel centro abitato di Jesi, distaccandosi da un tratto facente parte del vecchio itinerario della strada statale 76 della Val d'Esino. L'arteria prosegue in direzione sud, superando in sequenza la linea ferroviaria Roma-Ancona, il fiume Esino e il nuovo tracciato della SS 76.\nLambisce Santa Maria Nuova per giungere poi a Filottrano, superato il quale, entra nella provincia maceratese, terminando il proprio percorso presso Villa Potenza, frazione di Macerata, innestandosi sulla ex strada statale 361 Septempedana.\nIn seguito al decreto legislativo n. 112 del 1998, dal 2001, la gestione \u00e8 passata dall'ANAS alla Regione Marche: in realt\u00e0 su sollecitazione di quest'ultima, la strada \u00e8 passata di propriet\u00e0 alla Provincia di Ancona e alla Provincia di Macerata per le tratte territorialmente competenti."}
{"id": "3650258", "revid": "767487", "url": "https://it.wikipedia.org/wiki?curid=3650258", "title": "Buonanotte, dolce Marilyn", "text": "Buonanotte, dolce Marilyn (\"Goodnight, Sweet Marilyn\") \u00e8 un film drammatico statunitense del 1989 diretto da Larry Buchanan.\nTrama.\nIl fim ripercorre la morte dell'attrice Norma Jean Baker, in arte Marilyn Monroe, attraverso le parole di un suo conoscente. L'ipotesi presentata nel film \u00e8 che l'attrice sia morta per un complotto.\nProduzione.\nIl film fu diretto dal regista di B-Movie Larry Buchanan e utilizza, attraverso dei flashback, alcuni filmati della precedente produzione del 1976 \"Ciao Norma Jean\" (\"Goodbye, Norma Jean\"), in cui la giovane Norma Jean Baker era interpretata da Misty Rowe. Phyllis Coates (la Lois Lane nella serie televisiva degli anni cinquanta \"Adventures of Superman\") interpreta in un cameo l'eccentrica madre di Norma."}
