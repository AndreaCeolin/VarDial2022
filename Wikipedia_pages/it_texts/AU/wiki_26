{"id": "3442059", "revid": "599013", "url": "https://it.wikipedia.org/wiki?curid=3442059", "title": "Jos\u00e9 Percudani", "text": "Caratteristiche tecniche.\nGiocava attaccante, ricoprendo il ruolo di centravanti.\nCarriera.\nClub.\nEntrato nel settore giovanile dell'Independiente a tredici anni, divenne professionista a sedici. Gioc\u00f2 in prima squadra due incontri nel Metropolitano 1982; dopo un'ulteriore esperienza nel Nacional 1983 con 5 presenze e un gol, venne incluso in pianta stabile tra i titolari nel Metropolitano di quello stesso anno, durante il quale disput\u00f2 35 gare, segnando 11 reti e laureandosi campione d'Argentina. Nel 1984 svolse un ruolo di rilievo nella conquista della Coppa Intercontinentale: con la sua marcatura al 6\u00ba minuto, permise alla societ\u00e0 argentina di battere il Liverpool e conquistare cos\u00ec l'alloro mondiale, ottenendo in cambio il premio come miglior giocatore della partita. Nel gennaio 1988 venne acquistato dall'Austria Vienna per 1 milione di dollari, circa 12 milioni di scellini. La formazione della capitale austriaca desiderava sostituire Anton Polster nel ruolo di centravanti titolare. Nell'Austria Vienna Percudani ebbe un impatto assai positivo in campionato, con 12 gol in 13 presenze. La stagione seguente marc\u00f2 18 volte in 22 partite, nonch\u00e9 altre 4 su 5 incontri in Coppa d'Austria, e riusc\u00ec anche ad andare a rete in Coppa UEFA. Nel 1989, per\u00f2, inizi\u00f2 a trovare sempre meno spazio: a causa della regola del torneo austriaco, che prevedeva l'utilizzo di un numero massimo di 2 stranieri (e l'Austria ne aveva 4), Percudani fu escluso sovente dalla prima squadra, e fu mandato a giocare con la formazione Under-21. Pertanto, fu ceduto in prestito da dicembre all'Atl\u00e9tico Madrid. Anche nella compagine iberica trov\u00f2 scarsa fortuna, poich\u00e9 fu schierato esclusivamente con la squadra riserve, in cui assomm\u00f2 6 presenze. Nel luglio del 1990 firm\u00f2 un contratto per due stagioni con l'Universidad Cat\u00f3lica, rimanendo in Cile sino al 1991. Pass\u00f2 la stagione 1992 al Pe\u00f1arol, trasferendosi poi all'Estudiantes, con la cui maglia partecip\u00f2 alla Primera Divisi\u00f3n argentina 1992-1993. Concluse la carriera all'Almirante Brown.\nNazionale.\nIl 20 giugno 1987 debutt\u00f2 con la Nazionale maggiore; fu poi convocato per la Copa Am\u00e9rica 1987. Nella massima competizione sudamericana per Nazionali fece il suo esordio il 27 giugno contro il a Buenos Aires, giocando tutti e novanta i minuti della gara. Disput\u00f2 per intero anche l'incontro seguente, contro l' il 2 luglio. Il 9 dello stesso mese scese in campo nel primo tempo della sfida con l', venendo poi sostituito da Juan Funes nell'intervallo; lo stesso avvenne anche nella finale 3\u00ba-4\u00ba posto, contro la ."}
{"id": "3442061", "revid": "144796", "url": "https://it.wikipedia.org/wiki?curid=3442061", "title": "His Grace", "text": ""}
{"id": "3442062", "revid": "144796", "url": "https://it.wikipedia.org/wiki?curid=3442062", "title": "Frederick North, lord Nort", "text": ""}
{"id": "3442063", "revid": "179980", "url": "https://it.wikipedia.org/wiki?curid=3442063", "title": "Jos\u00e9 Alberto Percudani", "text": ""}
{"id": "3442073", "revid": "1573940", "url": "https://it.wikipedia.org/wiki?curid=3442073", "title": "Lasiocampidae", "text": "I Lasiocampidi (Lasiocampidae ) sono una famiglia di lepidotteri di dimensioni medio-grandi, diffusa in tutti i continenti con 224 generi, divisi in 1952 specie (dati aggiornati al 23.12.2011). Rappresentano l'unica famiglia della superfamiglia Lasiocampoidea .\nDescrizione.\nAdulto.\nQueste falene sono di taglia medio-grande, e mostrano una prevalenza di colori tra il giallo e il rosso-bruno, sia nelle ali, sia nel corpo, che di norma \u00e8 molto peloso (Chinery, 1987). Alcune specie possono avere una colorazione verde, tale da permettere loro di mimetizzarsi con le foglie che le circondano.\nSia le ali anteriori, sia quelle posteriori, sono ben sviluppate, ma prive di frenulo; per questo motivo, l'accoppiamento tra ala anteriore e posteriore \u00e8 ottenuto grazie ad un'estesa zona omerale nell'ala posteriore, innervata da una o pi\u00f9 venature. Al contrario, \u00e8 presente un apparato di connessione tra ala anteriore e metatorace (Chinery, 1987 e 1992).\nLe antenne sono bipettinate in entrambi i sessi; la spiritromba \u00e8 assente o ridotta, e comunque non funzionante; i palpi mascellari sono assenti, mentre quelli labiali possono avere varie dimensioni, e spesso sono dritti o piegati (Scoble, 1995) a formare una sorta di \"muso\" allungato.\nNelle zampe dei maschi l'epifisi \u00e8 sempre presente, mentre pu\u00f2 essere ridotta o assente nelle femmine; gli speroni tibiali sono molto corti (Scoble, 1995).\nAll'estremit\u00e0 distale dell'addome delle femmine si trova, di regola, un folto ciuffo di peli.\nNella maggior parte delle specie si pu\u00f2 riscontrare un dimorfismo sessuale alquanto marcato sia nelle dimensioni, sia nella colorazione. Le femmine tendono ad avere movimenti lenti ed in alcuni membri della famiglia sono addirittura attere (Franclemont, 1973; Munroe, 1982; Common, 1990).\nUovo.\nLe uova sono del tipo piatto e presentano il micropilo disposto su un lato. Sono deposte singolarmente, in piccoli gruppi o in ammassi compatti, a seconda della specie. In alcuni casi le uova sono, almeno inizialmente, ricoperte dalle squame del ciuffo terminale dell'addome della femmina, oppure da una sorta di sostanza vischiosa, secreta dalle ghiandole accessorie, che solidifica una volta giunta a contatto con l'aria atmosferica (Scoble, 1995).\nLarva.\nI bruchi appaiono ricoperti da una peluria molto fitta, anche lungo i fianchi, ed \u00e8 necessario maneggiarli con cautela, in quanto talune specie sono dotate di peli molto urticanti. Le pseudozampe mostrano uncini disposti su doppie file (Carter, 1993; Scoble, 1995) e ripiegamenti cutanei pi\u00f9 o meno sviluppati. Sono inoltre presenti due ghiandole dorsali a livello addominale.\nLe larve di \"Malacosoma neustria\", il Bombice gallonato, mostrano una tendenza al gregarismo nelle prime fasi di sviluppo, tanto da poter rivestire il Biancospino ed altre specie di Rosaceae con vere e proprie tele di seta. Anche altre specie possono arrecare seri danni alla vegetazione boschiva (Chinery, 1987).\nIl nome della famiglia si deve alle caratteristiche della larva: dal greco \u03bb\u03ac\u03c3\u03b9\u03bf\u03c3 (lasios), peloso e \u03ba\u03ac\u03bc\u03c0\u03b7 (campe), bruco.\nPupa.\nL'impupamento ha luogo all'interno di robusti bozzoli sericei, fissati alla pianta ospite (Chinery, 1987), che di norma hanno una forma ovale (Carter, 1993). Il corpo \u00e8 robusto e presenta uncini nella zona anale. In alcune specie, qualora le condizioni ambientali non siano favorevoli, la pupa \u00e8 capace di attendere anche diversi anni, prima di portare a termine la metamorfosi e trasformarsi in adulto (Leraut, 1992).\nDistribuzione e habitat.\nLa famiglia \u00e8 distribuita in tutto il mondo, ma la maggiore diversit\u00e0 si raggiunge nella fascia tropicale. Le Chionopsychinae sono rappresentate da un unico genere africano. Le Chondrosteginae sono tipicamente africane, con sconfinamenti nelle penisole Iberica ed Arabica. Le Macromphaliinae si trovano esclusivamente in America, mentre le Poecilocampinae hanno distribuzione paleartica. La sottofamiglia Lasiocampinae \u00e8 presente in tutti i continenti (Lemaire and Minet, 1999).\nLa famiglia conta circa 2000 specie in tutto il mondo, delle quali solo 38 sono presenti in Europa, e 23 in Italia (Leraut, 1992; Carter, 1993).\nL'habitat predominante \u00e8 quello delle foreste tropicali e sub-tropicali, e delle praterie pi\u00f9 o meno aperte (Carter, 1993).\nBiologia.\nGli adulti sono forti volatori ed hanno, nella maggior parte delle specie, abitudini crepuscolari o notturne, ma i maschi di alcuni Lasiocampidi sono anche in grado di volare in pieno sole, alla ricerca delle femmine (Leraut, 1992). Quando sono a riposo, queste farfalle mantengono l'ala posteriore estesa oltre il margine frontale dell'ala anteriore (Scoble, 1992). In entrambi i sessi gli adulti vengono attirati da fonti luminose.\nAlimentazione.\nI bruchi di questa famiglia attaccano le foglie di una grande variet\u00e0 di piante ospite; viene qui riportato un elenco, forzatamente parziale, di alcune di esse, suddivise per famiglia e genere:\nGli adulti non si alimentano, essendo privi di un apparato boccale utile, e la loro funzione \u00e8 esclusivamente riproduttiva.\nTassonomia.\nSottofamiglie.\nLa famiglia Lasiocampidae si suddivide in cinque sottofamiglie (Lemaire &amp; Minet, 1999):\nSinonimi.\nNon sono stati riportati sinonimi."}
{"id": "3442074", "revid": "1543377", "url": "https://it.wikipedia.org/wiki?curid=3442074", "title": "Madonna col Bambino, Giovanni Battista e un santo", "text": "La Madonna col Bambino, Giovanni Battista e un santo \u00e8 un dipinto a olio su tela (90x120 cm) di Tiziano, databile al 1514 circa e conservato nella National Gallery of Scotland di Edimburgo.\nStoria.\nL'opera, nata quasi sicuramente per la devozione privata, proviene dalle collezioni del conte di Ellesmere, date in deposito alla galleria scozzese.\nLa mano di Tiziano venne riconosciuta da Morelli ma non condivisa da Cavalcaselle, che fece incertamente i nomi di Palma il Vecchio, Bernardino Licinio e Polidoro Lanzani. In seguito l'autografia \u00e8 stata confermata dalla maggior parte degli studiosi.\nNe esiste una variante, ritenuta successiva, nella Kelvingrove Art Gallery and Museum di Glasgow.\nDescrizione e stile.\nL'opera fa parte di una serie di sacre conversazioni in un paesaggio, databili pi\u00f9 o meno agli stessi anni, tra le quali spicca per dimensioni e qualit\u00e0 la \"Sacra conversazione Balbi\" della Fondazione Magnani-Rocca. Anche nella tela di Edimburgo lo spazio pittorico \u00e8 diviso in due met\u00e0 asimmetriche, una dominata dall'ombra e una di aperto paesaggio; in primo piano risaltano le luminose figure della Vergine col Bambino, tra i due santi disposti attorno a lei con attitudini sciolte e ben disposte nello spazio. A sinistra Giovanni Battista, in serena contemplazione mentre accarezza l'Agnus Dei, e a destra un santo non identificabile (o un donatore?) dalla sgargiante veste rossa e viola, che risalta al pari di quella di Maria, attraversata da bagliori lucidi.\nLa straordinaria orchestrazione cromatica preannuncia gi\u00e0 i capolavori degli anni successivi, con lo sguardo dello spettatore magnetizzato dai rossi e dai blu intensi, compreso quello del cielo."}
{"id": "3442075", "revid": "106908", "url": "https://it.wikipedia.org/wiki?curid=3442075", "title": "Chardin", "text": ""}
{"id": "3442076", "revid": "3115", "url": "https://it.wikipedia.org/wiki?curid=3442076", "title": "\u010cesk\u00e9 Brezovo", "text": "\u010cesk\u00e9 Brezovo (in ungherese \"Csehberek\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica.\nDiede i natali a Bohuslav Tablic (1769-1832), uno dei maggiori poeti del classicismo illuministico slovacco."}
{"id": "3442077", "revid": "88740", "url": "https://it.wikipedia.org/wiki?curid=3442077", "title": "Boucher", "text": "Boucher (\"macellaio\" in francese) pu\u00f2 riferirsi a:"}
{"id": "3442078", "revid": "809148", "url": "https://it.wikipedia.org/wiki?curid=3442078", "title": "Istituto Landau di Fisica Teorica", "text": "L'Istituto Landau di Fisica Teorica dell'Accademia russa delle scienze \u00e8 un istituto di ricerca, situato nella piccola citt\u00e0 di \u010cernogolovka nei pressi di Mosca. I settori principali di ricerca sono:\nMembri importanti.\nL'istituto fu guidato fino al 1992 da Isaak Markovi\u010d Chalatnikov, poi sostituito da Vladimir Evgen'evi\u010d Zacharov. Molti i prominenti scienziati membri dell'istituto, fisici e matematici, tra cui il premio Nobel Aleksej Alekseevi\u010d Abrikosov, Lev Petrovi\u010d Gor'kov, Anatolij Ivanovi\u010d Larkin, Arkadij Bejnusovi\u010d Migdal, Sergej Petrovi\u010d Novikov, Aleksandr Markovi\u010d Poljakov, Valerij Leonidovi\u010d Pokrovskij e Jakov Grigor'evi\u010d Sinaj."}
{"id": "3442079", "revid": "287204", "url": "https://it.wikipedia.org/wiki?curid=3442079", "title": "Ceske Brezovo", "text": ""}
{"id": "3442081", "revid": "287204", "url": "https://it.wikipedia.org/wiki?curid=3442081", "title": "Steen", "text": ""}
{"id": "3442082", "revid": "36426", "url": "https://it.wikipedia.org/wiki?curid=3442082", "title": "Zurbaran", "text": ""}
{"id": "3442085", "revid": "767487", "url": "https://it.wikipedia.org/wiki?curid=3442085", "title": "Hoodwinked Too! Hood vs. Evil", "text": "Hoodwinked Too! Hood vs. Evil conosciuto come Cappuccetto Rosso e gli insolitti sospetti - Capitolo II: Liberiamo Hansel e Gretel \u00e8 un film animato del 2011 diretto da Mike Disa. \u00c8 il sequel in 3D del film \"Cappuccetto Rosso e gli insoliti sospetti\" del 2006, uscito nelle sale americane il 29 aprile 2011. A causa dello scarso successo avvenuto col primo in Italia, non fu trasmesso nelle sale.\nTrama.\nIl Lupo, la Nonna e Scattino sono in missione per salvare Hansel e Gretel da una strega malvagia di nome Verushka, ma il piano va storto e anche la Nonna viene rapita. Nel frattempo, Rossa si sta allenando con un misterioso gruppo chiamato Sorelle del Cappuccio, da cui apprende che una misteriosa ricetta di tartufo \u00e8 stata rubata. Il detective Nicky Zampe assegna a lei, Lupo e Scattino il compito di ritrovare la ricetta e salvare la Nonna.\nIl gruppo va al nightclub del Gigante per interrogare la sua arpa parlante e ottenere informazioni sul caso, scoprendo che Boingo (in carcere dopo gli eventi del film precedente) ha inviato dei particolari ingredienti a Verushka. La squadra, direttasi in prigione per incontrare Boingo, sorprende la strega che riesce a sfuggire loro per poco. Rossa e il Lupo hanno una discussione riguardo chi abbia causato la fuga di Verushka, portando il gruppo a dividersi. Nel frattempo, Verushka si rivela essere la ladra della ricetta per il tartufo e cerca di costringere la Nonna a prepararla. La Nonna riesce a scappare e trova Hansel e Gretel, i quali sono in realt\u00e0 le vere menti dietro il furto della ricetta. La Nonna \u00e8 cos\u00ec ricatturata e scopre che Verushka era una sua vecchia compagna delle Sorelle del Cappuccio, invidiosa del suo costante successo, ragion per cui ha collaborato con Hansel e Gretel per vendicarsi.\nSu incitamento di Scattino, il Lupo decide di scusarsi con Rossa, ma si imbatte nei tre Porcellini che ora fanno parte di un gruppo di maiali mercenari assoldati da Hansel e Gretel, i quali cercano di catturarlo. Il Lupo e Scattino salvano Rossa quando cerca di intrufolarsi nella tana di Verushka, quindi si infiltrano nella base di Hansel e Gretel con l'aiuto del Taglialegna, che ora fa parte di una compagnia di jodel. Rossa rivela accidentalmente l'ingrediente finale per la ricetta del tartufo, che viene cos\u00ec completata.\nHansel e Gretel mangiano i tartufi, si trasformano in giganti e si scatenano per la citt\u00e0; tradiscono Veruska cercando di farla uccidere, ma la Nonna la convince a passare dalla loro parte. Il gruppo inganna Hansel e Gretel per portarli a mangiare pi\u00f9 tartufi, facendoli cos\u00ec diventare obesi a tal punto da non riuscire pi\u00f9 a muoversi e permettendo il loro arresto. La squadra \u00e8 di nuovo riunita, e Nicky la recluta per una nuova missione.\nDistribuzione.\nIl primo trailer ufficiale \u00e8 stato distribuito dalla Weinstein Company su YouTube."}
{"id": "3442088", "revid": "3115", "url": "https://it.wikipedia.org/wiki?curid=3442088", "title": "\u010eub\u00e1kovo", "text": "\u010eub\u00e1kovo (in ungherese \"V\u00e1g\u00f3\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442090", "revid": "287204", "url": "https://it.wikipedia.org/wiki?curid=3442090", "title": "Dubakovo", "text": ""}
{"id": "3442093", "revid": "113571150", "url": "https://it.wikipedia.org/wiki?curid=3442093", "title": "Magilo", "text": "Biografia.\nFu colui che, accompagnato da una schiera di cavalieri, si diresse in Gallia Transalpina, verso il fiume Rodano, per scortare Annibale oltre le Alpi in quanto entrambi erano nemici di Roma.\nCos\u00ec scrisse Tito Livio nel volume 21 del Ab Urbe condita libri: "}
{"id": "3442094", "revid": "767487", "url": "https://it.wikipedia.org/wiki?curid=3442094", "title": "Pietro Camozzi", "text": "Carriera.\nGiocatore.\nHa giocato nel dal 1959 fino al 1961, ed in seguito ha disputato la Serie C 1961-1962 con il Pescara.\nDopo due campionati di Serie D, ha giocato nella per tre stagioni, dal 1964-1965 al 1966-1967: la prima in Serie C1, le due seguenti in Serie B. Allenato sempre da Tommaso Maestrelli, in maglia amaranto ha disputato 32 partite in C1 (siglando 2 reti) e 71 in B (con 8 reti).\nHa disputato la Serie B per altre cinque stagioni con le maglie di , e , ottenendo anche una promozione in Serie A con il Foggia nel 1969-1970, e totalizzando complessivamente nella serie cadetta 238 presenze in tutta la sua carriera.\nHa militato nel suo ultimo anno tra i professionisti con la nel campionato di Serie C 1972-1973.\nAllenatore.\nHa allenato inoltre la Maceratese, la e la Vigor Senigallia in Serie C2 nel corso degli anni ottanta."}
{"id": "3442095", "revid": "1684799", "url": "https://it.wikipedia.org/wiki?curid=3442095", "title": "Hradi\u0161te (Bansk\u00e1 Bystrica)", "text": "Hradi\u0161te (in ungherese \"V\u00e1rk\u00fat\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442098", "revid": "124808", "url": "https://it.wikipedia.org/wiki?curid=3442098", "title": "Hoodwinked!", "text": ""}
{"id": "3442100", "revid": "124808", "url": "https://it.wikipedia.org/wiki?curid=3442100", "title": "Hoodwinked", "text": ""}
{"id": "3442102", "revid": "92723", "url": "https://it.wikipedia.org/wiki?curid=3442102", "title": "Hrn\u010diarska Ves", "text": "Hrn\u010diarska Ves (in ungherese \"Cserepes\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica.\n\u00c8 suddivisa in tre centri abitati: Ma\u0161tinec, Pondelok e Ve\u013ek\u00e1 Such\u00e1. Pondelok diede i natali a Michal Miloslav Bakul\u00edny (1819-1892), insegnante e patriota."}
{"id": "3442104", "revid": "287204", "url": "https://it.wikipedia.org/wiki?curid=3442104", "title": "Hrnciarska Ves", "text": ""}
{"id": "3442108", "revid": "117884486", "url": "https://it.wikipedia.org/wiki?curid=3442108", "title": "Isaak Markovi\u010d Chalatnikov", "text": "Si laure\u00f2 in fisica nel 1941 presso l'Universit\u00e0 Nazionale di Dnipropetrovsk. Nel 1952 ottenne il dottorato in fisica e matematica.\nGran parte della produzione scientifica di Chalatnikov nacque dalla collaborazione con il fisico Lev Landau. Tra i lavori pi\u00f9 importanti si pu\u00f2 ricordare la teoria di Landau-Chalatnikov della superconduttivit\u00e0.\nChalatnikov fu direttore del prestigioso Istituto Landau di Fisica Teorica dal 1965 al 1992."}
{"id": "3442109", "revid": "897219", "url": "https://it.wikipedia.org/wiki?curid=3442109", "title": "Andrea Mangoni", "text": "Carriera.\nGiocatore.\nDopo avere debuttato in Serie D nell'Aglianese, approd\u00f2 all' nel 1980, quando questa squadra militava in Serie C1. Dopo due stagioni con i toscani vinse il campionato, conquistando la promozione in Serie B, categoria in cui rimase per altri sei anni.\nNel 1988 pass\u00f2 alla , squadra militante in Serie B, giocandovi per un anno. Nel 1989 si trasfer\u00ec al Viareggio, vincendo il Campionato Interregionale e ottenendo la promozione in Serie C2.\nNel 1991 pass\u00f2 alla SPAL, in Serie C1, dove vinse un altro campionato e ottenne un'altra promozione in Serie B.\nRimase a Ferrara pure nel seguente campionato cadetto e nella successiva stagione in Serie C1, prima di chiudere la carriera nel 1994.\nIn carriera ha totalizzato 238 presenze (e 2 reti) in Serie B.\nAllenatore e direttore sportivo.\nUna volta appese la scarpe al chiodo ha intrapreso la carriera di direttore sportivo. Nell'agosto 2010 \u00e8 stato nominato DS dell'Atletico Arezzo. Il 13 gennaio 2013 \u00e8 diventato il tecnico della Juniores del Quarrata. Dopo due stagioni alla guida della Juniores, il 17 giugno 2015 \u00e8 diventato il tecnico della prima squadra."}
{"id": "3442112", "revid": "1781667", "url": "https://it.wikipedia.org/wiki?curid=3442112", "title": "Hrn\u010diarske Zalu\u017eany", "text": "Hrn\u010diarske Zalu\u017eany (in ungherese \"Fazekaszsaluzs\u00e1ny\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442113", "revid": "287204", "url": "https://it.wikipedia.org/wiki?curid=3442113", "title": "Hrnciarske Zaluzany", "text": ""}
{"id": "3442115", "revid": "767487", "url": "https://it.wikipedia.org/wiki?curid=3442115", "title": "Kalinovo", "text": "Kalinovo (in ungherese \"K\u00e1ln\u00f3\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442116", "revid": "606039", "url": "https://it.wikipedia.org/wiki?curid=3442116", "title": "Lasiocampidi", "text": ""}
{"id": "3442117", "revid": "729019", "url": "https://it.wikipedia.org/wiki?curid=3442117", "title": "Aurelio Liotta", "text": "Biografia.\nNato da una famiglia aristocratica, il padre Ignazio era medico e la madre, la baronessa Pirrone Maria, era proprietaria di latifondi presso San Fratello.\nAurelio venne indirizzato inizialmente dai genitori verso gli studi religiosi presso un collegio palermitano, ma prefer\u00ec la vita militare. \nTrasferitosi a Modena, frequent\u00f2 la scuola militare di Modena (poi Accademia militare di Modena) dal 5 novembre 1906, specializzandosi nel campo aeronautico, ed usc\u00ec da sottotenente il 4 settembre 1908 con l'assegnazione all'8\u00ba Reggimento Bersaglieri diventando Tenente dal 4 settembre 1911.\nIl 23 novembre arriva a Homs (Libia) per la Campagna di Libia fino al 23 ottobre 1912.\nTrasfer\u00ec la sua residenza a Roma in Via Gian Battista Benedetti, 3. \nDal 1\u00ba giugno 1913 fece parte del battaglione ciclisti con il quale dal 23 maggio 1915 va in zona di guerra diventando Capitano dal 6 luglio. \nA gennaio del 1916 chiese di essere ammesso alla scuola di pilotaggio al campo di Cascina Costa di Samarate al Battaglione Scuole Aviatori, dal 18 maggio a Busto Arsizio e dal 29 giugno a Cascina Malpensa su Caproni.\nDal 31 luglio \u00e8 temporaneamente comandante del Campo Scuola di Cameri e dal 20 giugno 1917 di Venaria Reale. \nFu promosso Maggiore il 16 agosto, dopo un periodo passato da insegnante, rientr\u00f2 ai reparti di linea nella Campagna di Albania al comando prima dell'VIII Gruppo (poi 8\u00ba Gruppo Volo) dal 27 agosto 1918, poi della 116\u00aa Squadriglia fino al 15 gennaio 1920. \nIl 1\u00ba giugno torna a Valona con la Squadriglia mista fino al 20 agosto e dal 10 aprile 1921 passa al Corpo Aeronautico Militare nel 9\u00ba Raggruppamento Aeroplani da ricognizione.\nIl 4 settembre passa al 1\u00ba Raggruppamento Aeroplani da caccia diventandone comandante interinale dal 24 settembre fino al 18 febbraio 1923 quando frequenta il corso di perfezionamento alle Scuole Centrali di Civitavecchia.\nIl 31 marzo diventa comandante del 2\u00ba Raggruppamento Aeroplani.\nIl 16 ottobre 1923 entra nel Corpo di Stato Maggiore Generale, all'atto della costituzione della Regia Aeronautica, col grado di Tenente Colonnello che si chiama ora Comandante di Gruppo che dal 5 aprile 1925 cambia in Vice Comandante di Stormo e dal 25 giugno in Ten. Col. Arma Aeronautica Ruolo Combattenti.\nDal 1\u00ba febbraio 1926 ricopr\u00ec diversi incarichi di stato maggiore, il 21 luglio 1927 diventa Colonnello e dal 24 settembre 1931 Generale di Brigata.\nIl 3 ottobre diventa Ispettore delle Squadriglie da turismo aereo e dal 24 settembre 1932 Capo di Stato Maggiore della 3\u00aa Zona Aerea Territoriale (Z.A.T.) cessando dall'incarico di Direttore della Rivista Aeronautica.\nIl 15 ottobre 1933 comanda la 3\u00aa Z.A.T. e dal 30 ottobre diventa Generale di Divisione.\nDal 17 febbraio 1936 diventa Generale di Squadra ed il 20 agosto passa al Ministero dell'Aeronautica.\nNei successivi gradi si occup\u00f2 degli aeroporti (costruzione) e del Reale Aero Club d'Italia come commissario straordinario.\nIn Africa Orientale.\nIl 19 dicembre 1936 assunse il comando del Comando aeronautica dell'Africa orientale italiana. Nel '37 il generale Liotta salv\u00f2 la vita al vicer\u00e9 Rodolfo Graziani durante l'attentato: \"...Un secondo ordigno sfiora ancora le autorit\u00e0 italiane, ma un terzo colpisce in pieno il Vicer\u00e9, esplodendo alle sue spalle e riempiendo il suo corpo di ferite. Graziani cade a terra, riverso in una pozza di sangue, mentre tutto intorno a lui si scatena la strage. \nVengono lanciate altre bombe, 7 o 8 secondo i primi rapporti, pi\u00f9 tardi si parla di 18. Si contarono sette morti e una cinquantina di feriti. Fra di essi il generale Liotta, cui fu amputata una gamba e che perse la vista da un occhio.\"\nLe gravi ferite riportate gli valsero la medaglia d'Oro militare aeronautica di lunga navigazione aerea di 1\u00ba grado ma lo resero inabile al servizio aprendogli le porte della carriera diplomatica come addetto militare aeronautico all'Ambasciata d'Italia a Berlino (4 aprile 1938) per essere poi collocato fuori quadro. \nQui conobbe la sua anima gemella Steiman Elena (da lui soprannominata \"Lilly\") la quale aveva gi\u00e0 una figlia Schoch Ester. \nPer questo amore il generale Aurelio Liotta ottenne una seconda residenza a Berlino in C/o Regia Ambasciata d'Italia a Berlino.\nIl 27 marzo 1939 dal ministero dell'aeronautica e prefetto di Messina Ciampani Tommaso fu proposta la nomina a senatore che fu convalidata il 5 aprile 1939. Ha eseguito il giuramento il 17 aprile 1939. Allo scoppio della seconda guerra mondiale riprese il Comando servizi aerei speciali fino al 1941. Mor\u00ec a Messina il 26 marzo 1948 dopo essere stato epurato e spogliato (18 gennaio 1945) del titolo di Senatore dall'Alta Corte di Giustizia per le Sanzioni contro il Fascismo (ACGSF). Le spoglie furono trasferite nella sua citt\u00e0 natale, Sant'Agata di Militello, dove l'amministrazione comunale, i concittadini e il sindaco proclamarono lutto cittadino. Per contribuire ad una degna commemorazione del generale, il giorno del funerale, l'aviazione militare italiana invi\u00f2 una serie di idrovolanti per \"sorvegliare\" la cittadina nebroidea scortando la salma nel tragitto verso il cimitero. In suo onore fu intitolata una delle vie centrali di Sant'Agata di Militello."}
{"id": "3442118", "revid": "1573940", "url": "https://it.wikipedia.org/wiki?curid=3442118", "title": "Pachyonomastus", "text": "Pachyonomastus \u00e8 un genere di ragni appartenente alla famiglia Salticidae.\nEtimologia.\nIl nome \u00e8 composto dal prefisso greco \"pachy-\", che significa \"spesso, grosso\" e dal genere Onomastus con cui condivide vari caratteri.\nDistribuzione.\nL'unica specie oggi nota di questo genere \u00e8 stata rinvenuta in Africa orientale\nTassonomia.\nA dicembre 2010, si compone di una specie:"}
{"id": "3442120", "revid": "287204", "url": "https://it.wikipedia.org/wiki?curid=3442120", "title": "Kokava nad Rimavicou", "text": "Kokava nad Rimavicou (in ungherese \"Rimakokova\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442129", "revid": "281779", "url": "https://it.wikipedia.org/wiki?curid=3442129", "title": "Circuito radiofonico", "text": "Un circuito radiofonico \u00e8 un gruppo di emittenti radiofoniche distribuite su un ampio territorio che uniformano il proprio prodotto in alcune ore del giorno.\nOgni circuito radiofonico in FM ha un'emittente capofila (che produce i contenuti ed emana il segnale principale) e una serie di affiliati che ripetono quanto trasmesso dalla capofila.\nEsempi di circuiti radiofonici in Italia sono: Circuito Radio Sette, LatteMiele, Radio Cuore, Popolare Network, CNR Media."}
{"id": "3442130", "revid": "767487", "url": "https://it.wikipedia.org/wiki?curid=3442130", "title": "Associazione Sportiva Reggina 1965-1966", "text": "Questa pagina raccoglie i dati riguardanti l'Associazione Sportiva Reggina nella stagione 1965-1966.\nStagione.\nLa squadra, allenata da Tommaso Maestrelli, ha concluso la sua prima stagione in Serie B in quarta posizione\ncollezionando 14 vittorie - 13 pareggi e 11 sconfitte 45 reti fatte e 32 subite."}
{"id": "3442131", "revid": "124123", "url": "https://it.wikipedia.org/wiki?curid=3442131", "title": "Petr Rada", "text": "Statistiche d'allenatore.\nClub.\n\"Statistiche aggiornate al 17 dicembre 2018.\"\n\"In grassetto le competizioni vinte.\""}
{"id": "3442133", "revid": "1781667", "url": "https://it.wikipedia.org/wiki?curid=3442133", "title": "Krn\u00e1", "text": "Krn\u00e1 (in ungherese \"Kiskorna\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442134", "revid": "287204", "url": "https://it.wikipedia.org/wiki?curid=3442134", "title": "Krna", "text": ""}
{"id": "3442135", "revid": "775372", "url": "https://it.wikipedia.org/wiki?curid=3442135", "title": "Prospect Creek", "text": "Prospect Creek \u00e8 una localit\u00e0 dell'Alaska, sopra il Circolo Polare Artico, oramai solamente base scientifica visto che il clima non permetteva la vita su un territorio cos\u00ec aspro, stepposo e ghiacciato.\nDescrizione.\nProspect Creek \u00e8 situata a 54\u00a0km a nord del centro dell'Alaska con le coordinate , ed \u00e8 all'altezza del miglio 135 della James W. Dalton Highway. Coldfoot \u00e8 il villaggio pi\u00f9 vicino in direzione nord-est e si trova a circa 65\u00a0km (miglio 175 della Dalton Highway); in direzione sud-est, lungo la Hickel Highway, a circa 40\u00a0km si trova il villaggio di Bettles.\nSecondo l'Ufficio per la Gestione del Territorio degli Stati Uniti, il torrente Prospect che d\u00e0 il nome alla localit\u00e0 \"si unisce al fiume Jim entro 3 miglia dalla strada di attraversamento, per poi sfociare nel South Fork del fiume Koyukuk. Non lontano scorre il fiume Snake. Prospect Creek \u00e8 circondata da due riserve naturali nazionali, il \"Kanuti\" e l\"'Arctic National Wildlife Refuge\". L'area di Prospect Creek \u00e8 di per s\u00e9 pianeggiante, i suoi dintorni presentano moderati rilievi ricoperti dalla caratteristica foresta boreale . Nella zona sono stati trovati minerali di tungsteno e bismuto, oltre ad una vena di quarzo\". Nonostante questa ricchezza di risorse naturali, nessuna azienda ha ancora investito nella zona a causa della posizione isolata e delle temperature estremamente rigide.\nGeografia fisica.\nClima.\nIl clima della zona di Prospect Creek, secondo la classificazione di K\u00f6ppen, \u00e8 essenzialmente subartico di tipo \"Dc\". Nel 1979 venne registrata una temperatura di \u221262,1\u00a0\u00b0C, la pi\u00f9 bassa mai raggiunta ufficialmente negli Stati Uniti."}
{"id": "3442136", "revid": "602120", "url": "https://it.wikipedia.org/wiki?curid=3442136", "title": "Giovanni di Gand, I duca di Lancaster", "text": ""}
{"id": "3442139", "revid": "1781667", "url": "https://it.wikipedia.org/wiki?curid=3442139", "title": "M\u00e1linec", "text": "M\u00e1linec (in ungherese \"M\u00e1lnapatak\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442140", "revid": "287204", "url": "https://it.wikipedia.org/wiki?curid=3442140", "title": "Malinec", "text": ""}
{"id": "3442148", "revid": "767487", "url": "https://it.wikipedia.org/wiki?curid=3442148", "title": "Ml\u00e1dzovo", "text": "Ml\u00e1dzovo (in ungherese \"Nemesfalva\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442150", "revid": "287204", "url": "https://it.wikipedia.org/wiki?curid=3442150", "title": "Mladzovo", "text": ""}
{"id": "3442151", "revid": "39900440", "url": "https://it.wikipedia.org/wiki?curid=3442151", "title": "Norman Kingsley Mailer", "text": ""}
{"id": "3442153", "revid": "287204", "url": "https://it.wikipedia.org/wiki?curid=3442153", "title": "Jaroslav Boucek", "text": ""}
{"id": "3442155", "revid": "39900457", "url": "https://it.wikipedia.org/wiki?curid=3442155", "title": "Arthur Asher Miller", "text": ""}
{"id": "3442158", "revid": "1781667", "url": "https://it.wikipedia.org/wiki?curid=3442158", "title": "Ozd\u00edn", "text": "Ozd\u00edn (in ungherese \"Ozdin\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442159", "revid": "287204", "url": "https://it.wikipedia.org/wiki?curid=3442159", "title": "Ozdin", "text": ""}
{"id": "3442160", "revid": "287204", "url": "https://it.wikipedia.org/wiki?curid=3442160", "title": "Geza Kalocsay", "text": ""}
{"id": "3442170", "revid": "74801", "url": "https://it.wikipedia.org/wiki?curid=3442170", "title": "Rov\u0148any", "text": "Rov\u0148any (in ungherese \"Ipolyr\u00f3na\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica.\nHa dato i natali a Elena V\u00e1rossov\u00e1, filosofa e storica della filosofia."}
{"id": "3442172", "revid": "287204", "url": "https://it.wikipedia.org/wiki?curid=3442172", "title": "Rovnany", "text": ""}
{"id": "3442174", "revid": "599013", "url": "https://it.wikipedia.org/wiki?curid=3442174", "title": "Jan Nezmar", "text": "Carriera.\nClub.\nIl 6 agosto 2005 sigla una doppietta contro il Puchov (0-2). Alla settima giornata firma il gol che decide la sfida contro il Dubnica (1-0). Risulta decisivo anche contro l'MSK Zilina (0-1), alla quattordicesima giornata. Il 30 novembre 2005 segna l'unico gol tra Ruzomberok e Futbalov\u00fd Klub AS Tren\u010d\u00edn, consentendo ai padroni di casa di ottenere i tre punti. Il 25 aprile 2006 segna due reti allo Spartak Trnava (2-1). Il 31 maggio 2006, all'ultima giornata di Superliga, firma una tripletta ai danni dell'AS Trencin (3-0)."}
{"id": "3442177", "revid": "287204", "url": "https://it.wikipedia.org/wiki?curid=3442177", "title": "Mario Osben", "text": ""}
{"id": "3442178", "revid": "1543377", "url": "https://it.wikipedia.org/wiki?curid=3442178", "title": "Ritratto d'uomo (Tiziano Copenaghen)", "text": "Il Ritratto d'uomo \u00e8 un dipinto a olio su tela (80,5x66,5\u00a0cm) di Tiziano, databile al 1514 circa e conservato nello Statens Museum for Kunst di Copenaghen.\nStoria e descrizione.\nL'opera \u00e8 conosciuta da quando si trovava in una raccolta svedese nel 1828. Entr\u00f2 nelle collezioni del museo, per acquisto, nel 1912. L'attribuzione \u00e8 pressoch\u00e9 unanime, con analogie del soggetto, un uomo a mezzo busto in una stanza, con il suonatore di clavicembalo nel \"Concerto\".\nAlcuni hanno ipotizzato che l'uomo, il cui volto scarta verso un interlocutore invisibile, possa essere Giovanni Bellini. Innovativa, rispetto alla tradizione, \u00e8 la postura del corpo e dello sguardo, rivolti in direzioni opposte. Da una finestra a sinistra, elemento tipico della ritrattistica veneziana, si scorge un luminoso paesaggio agreste."}
{"id": "3442179", "revid": "287204", "url": "https://it.wikipedia.org/wiki?curid=3442179", "title": "Patricio Yanez", "text": ""}
{"id": "3442182", "revid": "1781667", "url": "https://it.wikipedia.org/wiki?curid=3442182", "title": "Selce (Polt\u00e1r)", "text": "Selce (in ungherese \"Telep\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442183", "revid": "435288", "url": "https://it.wikipedia.org/wiki?curid=3442183", "title": "ProSiebenSat.1", "text": ""}
{"id": "3442184", "revid": "1305772", "url": "https://it.wikipedia.org/wiki?curid=3442184", "title": "Mlabri", "text": "I mlabri (in thai \u0e21\u0e25\u0e32\u0e1a\u0e23\u0e35), detti anche yumbri o ma ku, sono un gruppo etnico che fa parte del ramo khmuico dei mon khmer, popolazioni di lingua austroasiatica stanziatesi nel sudest asiatico. Secondo stime del 2009, i membri dell'etnia variano da 500 a 600 individui che vivono nelle aree del confine settentrionale tra il Laos e la Thailandia. La parola mlabri nella loro stessa lingua e nella lingua dei khmu significa \"gente della foresta\" (mla=persona e bri=foresta). Non amano questo termine con cui sono chiamati, sinonimo di selvatico, e preferiscono essere chiamati semplicemente mla.\nOrigini.\nDato il secolare isolamento nei boschi e la mancanza di fonti scritte, poco si sa di questa etnia. In una leggenda tramandata nella tradizione orale di una trib\u00f9 vicina molto affine ai mlabri, i tin prai, diversi secoli fa questi ultimi punirono due bambini mandandoli in una zattera lungo il torrente, questi sopravvissero nella foresta e divennero i capostipiti dei mlabri. Studi genetici e linguistici stimano che la formazione di questa etnia sia avvenuta tra i 500 ed i 1000 anni fa dalla scissione di una trib\u00f9 linguisticamente correlata ai mlabri, probabilmente gli stessi tin.\nStile di vita.\nVivono alla maniera nomade in parti sperdute delle foreste sotto a dei rudimentali ripari fatti con foglie di banana, non appena queste ingialliscono le abbandonano e si trasferiscono ed \u00e8 per questo che sono chiamati anche \"spiriti della foglia gialla\" (in lingua thai: \u0e1c\u0e35\u0e15\u0e2d\u0e07\u0e40\u0e2b\u0e25\u0e37\u0e2d\u0e07, in lingua lao: \u0e9c\u0eb5\u0e95\u0ead\u0e87\u0ec0\u0eab\u0ea5\u0eb7\u0ead\u0e87, traslitterato: \"Phi Tong Luang\"). Non amano questo nome e preferiscono essere chiamati \"il popolo della foglia gialla\". Condividono questa usanza e questo nome con i krii, un'altra etnia presente in Laos, Thailandia e Vietnam, che vengono chiamati \"schiavi della foglia gialla\" (traslitterato dal lao e dal thai: \"Kha Tong Luang\"). Questi ultimi fanno parte del ramo vietico dei mon khmer e non sono correlati ai mlabri.\nVivono di caccia e raccolta e di solito si spostano ogni una o due settimane, a seconda del tempo che ci vuole per sfruttare l'area circostante al riparo.Quando cacciano non usano le trappole ed attirano le prede con del cibo finendole con delle lance. Altra fonte di sostentamento sono le bacche ed altri frutti selvatici che raccolgono nella foresta.\nPrimi contatti col mondo esterno.\nI mlabri si sono sempre tenuti lontani dalle altre realt\u00e0, scegliendo di vivere confinati nella foresta e venivano visti solo in sporadiche occasioni. Uno dei primi contatti con gli occidentali avvenne durante una spedizione scientifica del 1938, il resoconto di tale incontro \u00e8 documentato nel libro \"The Spirits of the Yellow Leaves\" di Hugo Bernatzik (vedi nella bibliografia).\nCon la deforestazione degli ultimi decenni, la carenza di selvaggina li ha spinti allo scoperto e hanno dovuto cambiare stile di vita. Non avendo mai praticato l'agricoltura non erano in grado di coltivare campi propri, e han finito per accettare lavori sottopagati di manovalanza per conto di altre trib\u00f9, soprattutto quella dei hmong. Sono sfruttati anche dalle agenzie di viaggi che si arricchiscono portando i turisti a vederli nei costosi trekking nella giungla.\nIntegrazione con la societ\u00e0 moderna.\nAll'inizio degli anni ottanta un giornalista thai, il signor Boonyuen, impietosito dalle pessime condizioni di vita dei mlabri nei villaggi hmong, ne ha radunato una comunit\u00e0 nel villaggio Ban Boon Yuen, moo 13, tambon Vieng, distretto di Rongkwang, in provincia di Phrae. In seguito si \u00e8 trasferito nel villaggio anche un missionario protestante americano, il reverendo Long, la cui organizzazione ha provveduto a scolarizzarli, a insegnargli dei lavori, e negli ultimi anni ha finanziato l'avvio di una fortunata produzione di amache che vengono esportate in 17 paesi del mondo e che ha loro garantito un livello di vita dignitoso.\nQuesta comunit\u00e0, che nel 2007 contava 200 individui, ha intrapreso un programma di ri-forestazione delle aree circostanti, coltiva il proprio riso e ha costruito un mulino per macinarlo; da qualche anno i mlabri presenti a Ban Boon Yueng hanno ricevuto la cittadinanza thailandese. Malgrado gli sforzi del missionario, nessuno di loro si \u00e8 convertito ed hanno continuato a professare il loro credo animista.\nLingua.\nI mlabri parlano la propria lingua che \u00e8 di origine mon khmer e fa parte delle lingue austroasiatiche nel sottogruppo delle lingue khmuiche insieme a quelle tin, khao, khmu e xinh mun. Per questioni di sopravvivenza hanno imparato anche la lingua hmong ed il thai settentrionale. Negli ultimi anni stanno cercando di scrivere la propria lingua con l'alfabeto thai allo scopo di tramandare le proprie tradizioni."}
{"id": "3442185", "revid": "838137", "url": "https://it.wikipedia.org/wiki?curid=3442185", "title": "Promesse (atletica leggera)", "text": "La categoria promesse (promesse uomini o promesse donne a seconda del sesso) \u00e8 una suddivisione dell'atletica leggera stabilita in base all'et\u00e0 dalle federazioni nazionali, e istituita al fine di favorire i giovani atleti a integrarsi nel contesto adulto. Comprende gli atleti dai 20 ai 22 anni compiuti nell'anno in cui gareggiano per la categoria. \u00c8 la terza nell'ordine per et\u00e0 nell'insieme delle categorie assolute: una promessa pu\u00f2 gareggiare insieme a qualunque atleta di almeno 14 anni compiuti, anche se le premiazioni avvengono comunque divise per categoria.\nNella categoria promesse \u00e8 possibile gareggiare in tutte le discipline della categoria seniores, e a differenza delle categorie allievi e juniores anche le altezze degli ostacoli e il peso degli attrezzi nel getto del peso, lancio del disco e lancio del martello si mantengono tali."}
{"id": "3442190", "revid": "1781667", "url": "https://it.wikipedia.org/wiki?curid=3442190", "title": "Su\u0161any", "text": "Su\u0161any \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442193", "revid": "287204", "url": "https://it.wikipedia.org/wiki?curid=3442193", "title": "Susany", "text": ""}
{"id": "3442197", "revid": "767487", "url": "https://it.wikipedia.org/wiki?curid=3442197", "title": "Ranulph il Meschino, III conte di Chester", "text": "Biografia.\nRanulph era di origini normanne, come molti altri nobili che avevano seguito Guglielmo il Conquistatore e le radici della sua fortuna famigliare risiedono in Francia. Suo padre, Ranulph di Briquessart, era signore delle terre del Bessin non lontano da Bayeux, mentre la famiglia di sua madre aveva numerose terre nell'Avranchin, attorno alla citt\u00e0 di Avranches. Ranulph aveva altri tre fratelli, Richard, morto giovane, William, pi\u00f9 giovane di lui e una sorella, Agnes. Oltre alle terre la famiglia di Ranulph poteva contare anche su una serie di relazioni importanti intrattenute con la famiglia di Guglielmo il Conquistatore.\nSi presume che Ranulph padre fosse un buon amico del futuro Enrico I d'Inghilterra e questo facilit\u00f2 la carriera di Ranulph presso la corte inglese. Attorno al 1089 suo padre moriva lasciandolo erede di un cospicuo patrimonio fatto di terreni e titoli, attorno al 1101, quindi un anno dopo l'ascesa al trono di Enrico I d'Inghilterra, Ranulph spos\u00f2 Lucia di Bolingbroke (morta attorno al 1138) erede di numerose propriet\u00e0 nel Lincolnshire oltre alla signoria di Appleby-in-Westmorland nel Westmorland derivante dal primo matrimonio di Lucia. Il matrimonio con un'ereditiera avveniva soltanto grazie al placet reale e questo fa pensare che Ranulph avesse mantenuto con il re gli stessi buoni rapporti che aveva il padre, in ogni caso la presenza di Ranulph a corte \u00e8 registrata solo occasionalmente e solo occasionalmente era testimone della firma di documenti, anche se la sua presenza aument\u00f2 dopo la sua nomina a conte.\nNel 1106 e nel 1116 viene annotato il suo ruolo di giudice presso York per dirimere una controversia sulla signoria di Ripon.\nSe non era a corte con il re Ranulph comunque era al suo fianco in altri momenti, nel 1106 marci\u00f2 con Enrico I d'Inghilterra contro Roberto II di Normandia, il 28 settembre dello stesso anno fu uno dei tre comandanti alla battaglia di Tinchebray alla testa di uomini provenienti da Bayeux, Avranches e Coutances, gli altri erano Roberto di Beaumont, I conte di Leicester e Guglielmo di Warenne.\nPrima di sposare Ranulph, sua moglie era gi\u00e0 convolata a nozze altre due volte. Il primo marito, Ivo Taillebois, aveva acquisito la propriet\u00e0 di diverse terre nel Westmorland e nel Lancashire dopo il 1080 e quando Lucia si era risposata il loro controllo era andato al secondo marito. Alcuni storici ritengono che Ranulph subentr\u00f2 come terzo marito subito dopo il matrimonio, come sarebbe dimostrato dal suo ruolo di giudice a York nel 1106, altri invece ritengono che egli ne abbia preso possesso soltanto dopo la battaglia di Tinchebray come ricompensa per il suo aiuto.\nSia come sia Ranulph don\u00f2 diverse terre alla chiesa, sovvenzion\u00f2 la costruzione di conventi e distribu\u00ec terre e baronie ai suoi seguaci com'era uso per i grandi magnati dell'epoca, i beneficiari furono i suoi cognati, il giovane fratello William, che ricevette una signoria, ed il suo sceriffo.\nIl 25 novembre 1120 nel naufragio della Nave Bianca perirono 300 persone fra cui Guglielmo Adelin, erede di Enrico I d'Inghilterra e Riccardo d'Avranches, II duca di Chester. Il contado era vicinissimo al confine con il Galles che non pose tempo in mezzo, approfittando del vuoto di potere razziarono la zona di Chester bruciando due castelli. Enrico I d'Inghilterra scelse Ranulph, che era cugino del defunto conte, come successore al titolo, vuoi perch\u00e9 contava sulla sua abilit\u00e0 militare o per la sua lealt\u00e0 alla corona. Ranulph deteneva il titolo di conte di Chester, ma le propriet\u00e0 erano sparse in tutto il regno e solo 1/4 di tutte le terre risiedeva nel Cheshire una regione allora povera e soggetta a continue invasioni da parte dei gallesi. La possibilit\u00e0 di espandersi al di l\u00e0 del confine con l'Inghilterra poteva costituire un'attrattiva, ma Enrico I d'Inghilterra cerc\u00f2 sempre di mantenere la pace con i bellicosi vicini.\nNel 1123 Ranulph fu mandato, insieme a Roberto di Gloucester figlio illegittimo del re, a rafforzare le fortezze e le guarnigioni in Normandia. Poco dopo Guglielmo Cliton, figlio di Roberto II di Normandia organizz\u00f2 una cospirazione ai danni del re, a \u00c9vreux Ranulph lo fronteggi\u00f2 nel corso del 1123-1124. Fu Ranulph a catturare Waleran de Beaumont, I conte di Worchester, figlio di quel Roberto di Beaumont, I conte di Leicester al cui fianco aveva combattuto nel 1106, che si era unito ai cospiratori sorprendendolo lungo la strada.\nCirca cinque anni dopo Ranulph mor\u00ec, era il 1129, lasciando la moglie ed il figlio Ranulph de Gernon che gli successe al titolo di conte."}
{"id": "3442204", "revid": "1781667", "url": "https://it.wikipedia.org/wiki?curid=3442204", "title": "\u0160olt\u00fdska", "text": "\u0160olt\u00fdska (in ungherese \"\u00dajantalfalva\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442205", "revid": "287204", "url": "https://it.wikipedia.org/wiki?curid=3442205", "title": "Soltyska", "text": ""}
{"id": "3442215", "revid": "767487", "url": "https://it.wikipedia.org/wiki?curid=3442215", "title": "Uhorsk\u00e9", "text": "Uhorsk\u00e9 (in ungherese \"Ipolymagyari\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442216", "revid": "287204", "url": "https://it.wikipedia.org/wiki?curid=3442216", "title": "Uhorske", "text": ""}
{"id": "3442220", "revid": "767487", "url": "https://it.wikipedia.org/wiki?curid=3442220", "title": "Oliver Shanti", "text": "Fu il fondatore della band \"Inkarnation\", poi rinominata \"Oliver Shanti &amp; Friends\". A 13 anni imbarcato su una nave che faceva la spola tra Europa e Caraibi si sposta da Parigi, Amsterdam, fino alla California e al Nord Africa guadagnandosi da vivere cantando nei night club e adeguandosi a diverse mansioni; affascinato dalla musica orientale ha poi vissuto qualche anno in Libano da dove \u00e8 scomparso per un certo periodo. Ricompare in India sulle rive del Gange a lavorare in un ospedale da campo da lui stesso fondato. Nel 1980 i suoi amici lo convincono a ritornare in Europa e solo a quel punto la vita di Oliver cambia facendolo diventare 'Shanti'.\nAccuse di pedofilia.\nNel 2002 in Germania fu emesso un mandato di cattura contro di lui, in quanto sospettato di aver commesso abusi di natura sessuale a danno di bambini.\nDopo anni di ricerche, Shanti fu arrestato a Lisbona, Portogallo, il 29 giugno 2008 ed incriminato di 314 casi di abuso di minore il 20 aprile 2009.\nDopo aver tentato il suicidio durante il periodo di custodia precedente al processo, il 4 dicembre 2009 \"Oliver Shanti\" fu condannato a sei anni e dieci mesi di detenzione in quanto responsabile di 76 casi di abuso sessuale minorile."}
{"id": "3442225", "revid": "287204", "url": "https://it.wikipedia.org/wiki?curid=3442225", "title": "Yaounde", "text": ""}
{"id": "3442227", "revid": "767487", "url": "https://it.wikipedia.org/wiki?curid=3442227", "title": "Utek\u00e1\u010d", "text": "Utek\u00e1\u010d (in ungherese \"\u00dajantalv\u00f6lgy\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442228", "revid": "1318658", "url": "https://it.wikipedia.org/wiki?curid=3442228", "title": "Radiolisi", "text": "In chimica, la radiolisi rappresenta la scissione di uno o pi\u00f9 legami causata da radiazioni ionizzanti. Si differenzia dalla fotolisi in quanto quest'ultima sfrutta luce visibile o ultravioletta.\nL'utilizzo della radiolisi a impulsi, tecnica che permette di generare reazioni veloci, trova utilizzo nello studio dei processi in cui \u00e8 implicata la formazione di radicali liberi.\nRadiolisi dell'acqua.\nLa radiolisi dell'acqua, la cui comprensione permette di valutare il danno arrecato alle cellule in seguito all'esposizione alle radiazioni, \u00e8 una complessa cascata di reazioni che porta alla produzione, attraverso specie ioniche e radicaliche intermedie, di composti ad elevato potere ossidante quali il perossido di idrogeno (H2O2) e il superossido di idrogeno (HO2).\nDal punto di vista tecnico, invece, la radiolisi dell'acqua viene messa nella dovuta attenzione nella progettazione dei reattori ad acqua leggera in quanto le specie prodotte dall'irraggiamento possiedono un potenziale corrosivo nei confronti delle tubazioni del circuito interno di raffreddamento.\nIn forma compatta, la radiolisi dell'acqua pu\u00f2 essere scritta come:\nApplicazioni.\nProduzione di idrogeno.\nNell'ottica dell'economia a idrogeno, un oggetto di studio riguarda l'applicazione della radiolisi dell'acqua come metodo alternativo per la produzione di idrogeno. L'utilizzo di supporti solidi quali quelli a base di SiO2, ZrO2 o TiO2 risulta in un miglioramento dell'efficienza del processo.\nRadioterapia.\nQuando radiazioni ionizzanti attraversano un corpo, interagiscono con gli atomi e le molecole nelle cellule (composte principalmente da acqua) dando il via ad una serie di reazioni che producono radicali liberi e molecole in grado di diffondere abbastanza da raggiungere il DNA e danneggiarlo indirettamente attraverso reazioni chimiche . Il danneggiamento del DNA pu\u00f2 causare ad esempio la morte della cellula interessata e pertanto portare alla distruzione del tumore. "}
{"id": "3442229", "revid": "287204", "url": "https://it.wikipedia.org/wiki?curid=3442229", "title": "Utekac", "text": ""}
{"id": "3442230", "revid": "1781667", "url": "https://it.wikipedia.org/wiki?curid=3442230", "title": "Ve\u013ek\u00e1 Ves", "text": "Ve\u013ek\u00e1 Ves (in ungherese \"Losoncnagyfalu\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442231", "revid": "287204", "url": "https://it.wikipedia.org/wiki?curid=3442231", "title": "Velka Ves", "text": ""}
{"id": "3442239", "revid": "307923", "url": "https://it.wikipedia.org/wiki?curid=3442239", "title": "Henri Gu\u00e9rin", "text": ""}
{"id": "3442240", "revid": "1226", "url": "https://it.wikipedia.org/wiki?curid=3442240", "title": "Esotico", "text": ""}
{"id": "3442242", "revid": "1781667", "url": "https://it.wikipedia.org/wiki?curid=3442242", "title": "Zlatno (Bansk\u00e1 Bystrica)", "text": "Zlatno (in ungherese \"Zlatn\u00f3\") \u00e8 un comune della Slovacchia facente parte del distretto di Polt\u00e1r, nella regione di Bansk\u00e1 Bystrica."}
{"id": "3442243", "revid": "124808", "url": "https://it.wikipedia.org/wiki?curid=3442243", "title": "Shall we dansu?", "text": ""}
{"id": "3442247", "revid": "287204", "url": "https://it.wikipedia.org/wiki?curid=3442247", "title": "Shall We Dance?", "text": ""}
{"id": "3442249", "revid": "287204", "url": "https://it.wikipedia.org/wiki?curid=3442249", "title": "Francois Bracci", "text": ""}
{"id": "3442250", "revid": "110157", "url": "https://it.wikipedia.org/wiki?curid=3442250", "title": "\u017bycie Warszawy", "text": "\u017bycie Warszawy \u00e8 un quotidiano locale polacco.\nStoria.\nIl quotidiano \u00e8 stato fondato nel 1944, quando Varsavia usciva dalla Guerra e dalla dominazione tedesca e cominciava la ricostruzione. Il primo numero \u00e8 stato pubblicato 15 ottobre 1944 con una tiratura di 3\u00a0000 copie.\nDurante il periodo della legge marziale la pubblicazione fu sospesa e riprese il 16 gennaio 1982. \nNel 1991 viene acquistato da Nicola Grauso imprenditore sardo che porta numerose innovazioni, come aveva gi\u00e0 fatto con \"L'Unione sarda\". \nIn seguito appartenne all'uomo d'affari polacco Zbigniew Jakubas. Nel mese di agosto 2007 la societ\u00e0 \u00e8 stata venduta da Dom Prasowy Sp. z o.o. a Presspublica Sp.z o.o, societ\u00e0 del gruppo Gremi Media, che \u00e8 editore anche di \"Rzeczpospolita\".\nAl 2017 il quotidiano \u00e8 solo disponibile come allegato del quotidiano \"Rzeczpospolita\"."}
{"id": "3442251", "revid": "767487", "url": "https://it.wikipedia.org/wiki?curid=3442251", "title": "Se sei cos\u00ec ti dico s\u00ec", "text": "Se sei cos\u00ec ti dico s\u00ec \u00e8 un film del 2011 diretto da Eugenio Cappuccio, con protagonisti Emilio Solfrizzi e Bel\u00e9n Rodr\u00edguez.\nTrama.\nPiero Cicala \u00e8 un ex cantante quasi sessantenne che ha avuto un solo grande successo musicale all'inizio degli anni ottanta, con la canzone \"Io, te e il mare\", composta con i suoi due migliori amici di allora e che ha venduto oltre settecentomila copie. La fortuna fatta grazie a questo successo \u00e8 stata per\u00f2 dilapidata da Cicala che, dopo aver comprato un ristorante a Savelletri, lo ha perso nella causa di divorzio contro la moglie.\nFinito in breve tempo nel dimenticatoio, frustrato anche nelle sue ambizioni di proporre nuove canzoni, Piero Cicala si \u00e8 quindi accontentato di una vita modesta come cuoco in quello che era il suo ristorante, ora di propriet\u00e0 della ex moglie e dove lavora anche il giovane orfano di uno degli amici dell'originale trio.\nIl grigiore della vita di Cicala viene per\u00f2 interrotto quando il suo ex-agente invia un emissario che gli propone di esibirsi con il suo cavallo di battaglia nella trasmissione televisiva \"I migliori anni\" condotta da Carlo Conti. Inizialmente restio a partecipare, anche perch\u00e9 scoraggiato dalle critiche della ex moglie Marta, Piero si rende conto che la sua partecipazione potrebbe essere una svolta nella sua vita.\nInvitato a Roma per partecipare alla trasmissione, Piero alloggia nello stesso albergo di Talita Cort\u00e8s, diva argentina in Italia per promuovere un nuovo profumo. La Cort\u00e8s crede erroneamente che Cicala sia un cantante ancora in auge, e per una serie di circostanze i due vengono immortalati dai paparazzi, che credono che Cicala sia la nuova fiamma della diva sudamericana.\nNella trasmissione TV Piero tenta di cantare una sua canzone meno nota, ma la regia interrompe la sua esibizione. Piero canta quindi \"Io, te e il mare\", riscuotendo grande successo.\nAnche Talita Cortes segue l'esibizione di Piero e decide di portarlo con s\u00e9 a New York per partecipare a una festa. Alla serata di festa l'ambiente mondano e altolocato non apprezza la musica di Piero, che decide quindi di tentare con quello che \u00e8 sempre stato il suo brano preferito e fino ad allora sfortunato. Al pianoforte intona \"Amami di pi\u00f9\", il successo \u00e8 enorme.\nAl ritorno a Savelletri, Cicala conosce una nuova notoriet\u00e0, seppur locale, e decide di ricominciare ad esibirsi come cantante con l'unico amico rimasto dell'originario trio, e il figlio dell'altro; tutti adesso pi\u00f9 maturi, pronti a suonare per il puro piacere di farlo, e non per l'ambizione del successo ad ogni costo.\nProduzione.\nIl film, distribuito da Medusa Film, \u00e8 stato prodotto con il contributo di Apulia Film Commission. La pellicola \u00e8 stata girata in Puglia (Savelletri, frazione di Fasano) dal 4 al 23 ottobre 2010, e poi a Roma e Houston. Eugenio Cappuccio ha scelto per la colonna sonora il giovane compositore barese Francesco Cerasi (dopo \"Volevo solo dormirle addosso\" e \"Uno su due\")..\nIl locale di Piero Cicala, che nella realt\u00e0 si chiamava \"Da Vincenzo\" prima che vi fosse girato il film, ha conservato anche dopo le riprese il nome inventato dagli sceneggiatori e oggi si chiama infatti \"Al Polpo Re\".\nDistribuzione.\nIl film \u00e8 uscito nelle sale italiane il 15 aprile 2011.\nIncassi.\nHa incassato complessivamente \u20ac 481.000.\nRiconoscimenti.\nIl film ha ricevuto due candidature ai Nastri d'argento: migliore attore protagonista (Emilio Solfrizzi) e migliore canzone originale (\"Amami di pi\u00f9\" di Francesco Cerasi, Emilio Solfrizzi e Alessio Bonomo cantata dallo stesso Solfrizzi) vincendo l'ultima citata.. All'Ischia Film Festival 2011, Eugenio Cappuccio ha ricevuto il Premio Castello Aragonese per la Regia."}
{"id": "3442265", "revid": "1442080", "url": "https://it.wikipedia.org/wiki?curid=3442265", "title": "C/2011 G1 McNaught", "text": "C/2011 G1 (McNaught) \u00e8 la 59\u00b0 cometa scoperta dall'astronomo scozzese/australiano Robert H. McNaught, si tratta pi\u00f9 precisamente di una cometa non periodica."}
{"id": "3442268", "revid": "539217", "url": "https://it.wikipedia.org/wiki?curid=3442268", "title": "Bandiera nordirlandese", "text": ""}
{"id": "3442269", "revid": "46291", "url": "https://it.wikipedia.org/wiki?curid=3442269", "title": "Perdicium", "text": "Perdicium \u00e8 un genere di piante angiosperme dicotiledoni della famiglia delle Asteraceae, endemico delle Province del Capo (Sudafrica).\nDescrizione.\nLe specie di questa voce sono piante scapose perenni con portamenti erbacei.\nIn genere sono presenti sia foglie basali che cauline. Le foglie lungo il caule sono disposte in modo alternato. Quelle basali spesso formano delle rosette (disposizione rosulata). La forma delle lamine \u00e8 strettamente obovata con bordi grossolanamente lobati, talvolta roncinati o sparsamente seghettati.\nLe infiorescenze sono composte da capolini terminali scaposi e solitari. I capolini sono eterogami, disciformi e sono formati da un involucro a forma campanulata composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi e ligulati. Le brattee, simili a foglie, disposte su alcune serie in modo embricato sono di vario tipo e consistenza. Il ricettacolo, pubescente o glabro, a forma convessa, \u00e8 nudo (senza pagliette).\nI fiori sia quelli tubulosi che ligulati sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi o zigomorfi e fertili. In genere i fiori del raggio (quelli periferici) sono femminili e disposti in modo uniseriale, con corolla bilabiata (pi\u00f9 o meno zigomorfa) e glabra (gli staminoidi sono assenti). I fiori del disco (quelli centrali), sono ermafroditi, con corolle a 5 lobi (actinomorfe) oppure (inizialmente) subligulati.\nI frutti sono degli acheni con pappo. La forma dell'achenio in genere \u00e8 fusiforme (raramente \u00e8 obcompressa) con alcune coste longitudinali. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 densamente papillosa o glabra. Il carpopodium \u00e8 assente, oppure ha delle forme anulari. Il pappo, formato da una o pi\u00f9 serie di setole piumose o barbate, connato alla base, \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite in Sudafrica.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Mutisieae con la trib\u00f9 Nassauvieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Perdicium\" \u00e8 descritto all'interno della trib\u00f9 Mutisieae, raggruppamento che la classificazione tradizionale collocava all'interno della sottofamiglia Cichorioideae e che la moderna classificazione filogenetica ha ricollocato, ridisegnandone i confini, all'interno della sottofamiglia Mutisioideae. Provvisoriamente il genere fa parte del gruppo informale Gerbera Complex.\nAll'interno del \"Gerbera Complex\" il genere di questa voce, da un punto di vista filogenetico e quindi evolutivo, fa parte del \"Clade B\" formato dai generi \"Chaptalia\", \"Gerbera\", \"Leibnitzia\", \"Oreoseris\", \"Piloselloides\" e \"Perdicium\". Le possibili date relative alla divergenza di questo genere dal clade B variano da 12 a 5 milioni di anni fa.\nI caratteri distintivi per le specie di questo genere sono:\nElenco specie.\nComprende le seguenti 2 specie:"}
{"id": "3442270", "revid": "729019", "url": "https://it.wikipedia.org/wiki?curid=3442270", "title": "AWA British Empire Heavyweight Championship", "text": "L'AWA British Empire Heavyweight Championship \u00e8 stato un titolo di wrestling di modesta importanza attivo fra il 1968 e il 1979 nella federazione American Wrestling Association.\nVeniva difeso principalmente in Canada poich\u00e9 nella traduzione del suo nome si trova \"Impero Britannico\"."}
{"id": "3442279", "revid": "287204", "url": "https://it.wikipedia.org/wiki?curid=3442279", "title": "Marti Verges", "text": ""}
{"id": "3442283", "revid": "287204", "url": "https://it.wikipedia.org/wiki?curid=3442283", "title": "Jesus Glaria", "text": ""}
{"id": "3442285", "revid": "729019", "url": "https://it.wikipedia.org/wiki?curid=3442285", "title": "AWA Midwest Heavyweight Championship", "text": "L'AWA Midwest Heavyweight Championship \u00e8 stato un titolo di wrestling di modesta importanza attivo fra il 1967 ed il 1972 nella federazione American Wrestling Association.\nVeniva difeso nell'area di Omaha in Nebraska."}
{"id": "3442286", "revid": "92723", "url": "https://it.wikipedia.org/wiki?curid=3442286", "title": "Rev\u00faca", "text": "Rev\u00faca (in ungherese \"Nagyr\u0151ce\", in tedesco \"Gro\u00df-Rauschenbach\") \u00e8 una citt\u00e0 della Slovacchia, capoluogo del distretto omonimo, nella regione di Bansk\u00e1 Bystrica.\nCi \u00e8 nato il calciatore Michal Breznan\u00edk."}
{"id": "3442287", "revid": "287204", "url": "https://it.wikipedia.org/wiki?curid=3442287", "title": "Revuca", "text": ""}
{"id": "3442290", "revid": "287204", "url": "https://it.wikipedia.org/wiki?curid=3442290", "title": "Ngaoundere", "text": ""}
{"id": "3442299", "revid": "400694", "url": "https://it.wikipedia.org/wiki?curid=3442299", "title": "Henrietta Leaver", "text": "Biografia.\nAl momento dell'elezione la Leaver aveva abbandonato gli studi, ed era in cerca di lavoro, possibilmente nel mondo dello spettacolo, per aiutare la propria famiglia.\nDue mesi dopo l'elezione, la Leaver ingaggi\u00f2 una battaglia legale contro lo scultore di Pittsburgh Frank Vittor, che aveva realizzato una statua in argilla in cui la modella era nuda, nonostante lei avesse posato in costume da bagno. La Leaver rinunci\u00f2 alla sua pretesa che la statua venisse \"coperta\" soltanto dopo che una commissione di sette artisti e una classe di studenti d'arte espressero la propria opinione relativa alla statua, definendola affatto volgare.\nPoco tempo dopo l'elezione a Miss America, la modella spos\u00f2 il suo fidanzato storico Johnny Mustacchio, bench\u00e9 circolarono a lungo voci che la volevano sposata gi\u00e0 diversi mesi prima dell'elezione. In ogni caso, la Leaver divorzi\u00f2 da Mustacchio nel 1944, e nel 1948 si un\u00ec in seconde nozze con John Thomason. Dopo la morte di due mariti, si rispos\u00f2 per la quarta volta nel 1983 con Ed Mider.\nHenrietta Leaver mor\u00ec di cancro nel 1993, lasciando due figlie e cinque nipoti."}
{"id": "3442300", "revid": "287204", "url": "https://it.wikipedia.org/wiki?curid=3442300", "title": "Goran Hagberg", "text": ""}
{"id": "3442301", "revid": "73843", "url": "https://it.wikipedia.org/wiki?curid=3442301", "title": "Giro delle Fiandre 1990", "text": "Il Giro delle Fiandre 1990, settantaquattresima edizione della corsa e valida come secondo evento della Coppa del mondo di ciclismo su strada 1990, fu disputato il 1\u00ba aprile 1990, per un percorso totale di 265\u00a0km. Fu vinto dall'italiano Moreno Argentin, al traguardo con il tempo di 6h47'25\" alla media di 39,026\u00a0km/h.\nPartenza a Sint-Niklaas con 194 ciclisti di cui 112 portarono a termine il percorso. Con questa vittoria Argentin conquist\u00f2 anche la leadership nella classifica di Coppa del mondo, a discapito del precedente leader, Gianni Bugno, che giunse al traguardo dodicesimo."}
{"id": "3442305", "revid": "110157", "url": "https://it.wikipedia.org/wiki?curid=3442305", "title": "Jel\u0161ava", "text": "Jel\u0161ava (in ungherese \"Jolsva\", in tedesco \"Eltsch\" o \"Jelschau\", in lstino \"Alnovia\") \u00e8 una citt\u00e0 della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3442306", "revid": "1393243", "url": "https://it.wikipedia.org/wiki?curid=3442306", "title": "Slam Tilt", "text": "Slam Tilt \u00e8 un videogioco del genere simulatore di flipper pubblicato nel 1996 da 21st Century Entertainment per Amiga 1200. Nel 1997 ha ricevuto una conversione per Microsoft Windows dal titolo Slam Tilt Pinball.\nNel 1999 usc\u00ec anche \"Slam Tilt Resurrection\", un seguito per Windows dotato di 3D.\nModalit\u00e0 di gioco.\nNel videogioco si possono selezionare quattro diversi tavoli di gioco. "}
{"id": "3442307", "revid": "287204", "url": "https://it.wikipedia.org/wiki?curid=3442307", "title": "Sanny Aslund", "text": ""}
{"id": "3442309", "revid": "287204", "url": "https://it.wikipedia.org/wiki?curid=3442309", "title": "Jelsava", "text": ""}
{"id": "3442315", "revid": "767487", "url": "https://it.wikipedia.org/wiki?curid=3442315", "title": "Namkung Do", "text": "Carriera.\nClub.\nDurante la sua carriera ha giocato con varie squadre di club, tra cui anche il Seongnam Ilhwa Chunma.\nNazionale.\nConta 8 presenze con la Nazionale sudcoreana."}
{"id": "3442317", "revid": "767487", "url": "https://it.wikipedia.org/wiki?curid=3442317", "title": "Lontano da casa (film 1989)", "text": "Lontano da casa (\"Far from Home\") \u00e8 un film statunitense del 1989 diretto da Meiert Avis.\nTrama.\nJoleen \u00e8 una quattordicenne in viaggio con il padre nel deserto statunitense. Ad un tratto la loro auto rimane a secco nel bel mezzo del Nevada ed i due devono riparare in un villaggio. Nel paese si aggira da tempo uno psicopatico che sta mietendo vittime a ripetizione: anche Joleen entra presto nel suo mirino."}
{"id": "3442320", "revid": "106908", "url": "https://it.wikipedia.org/wiki?curid=3442320", "title": "Robert B. Parker", "text": "Biografia.\nDopo una prima laurea al Colby College di Waterville (Maine), Parker serv\u00ec nell'esercito delle Forze Armate Statunitensi (US Army) in Corea. Nel 1957, ottenne la laurea magistrale (Master universitario) in letteratura inglese dalla Boston University e lavor\u00f2 in advertising e pubblicistica fino al 1962. Parker ricevette il suo PhD in letteratura inglese dalla Boston University nel 1971. La sua tesi, intitolata \"The Violent Hero, Wilderness Heritage and Urban Reality\", discuteva dei detective privati eroi dei romanzi di Dashiell Hammett, Raymond Chandler e Ross Macdonald.\nParker scrisse il suo primo romanzo nel 1971 mentre si trovava alla Northeastern University. Divenne professore cattedratico nel 1976, per poi mettersi a scrivere a tempo pieno nel 1979, quando pubblic\u00f2 cinque episodi di \"\" in una sola volta.\nParker e sua moglie Joan hanno avuto due figli, David e Daniel T. Originalmente, il personaggio (col cognome) di Spenser doveva esser chiamato \"David\", ma Parker non voleva sembrar preferire uno dei suoi figli a discapito dell'altro. Allora decise di non rivelare per niente il nome di Spenser, e a tutt'oggi il nome di Spenser \u00e8 ignoto.\nParker \u00e8 morto improvvisamente di infarto, mentre sedeva alla sua scrivania a Cambridge (Massachusetts) il 18 gennaio 2010, all'et\u00e0 di 77 anni. Stava scrivendo il suo ultimo thriller di Spenser.\nCarriera.\nI popolari romanzi di Parker sono ben noti per la diversit\u00e0 dei suoi molti protagonisti, di svariate razze, religioni e tendenze sessuali, che rendono i personaggi attuali e moderni. Per esempio, la serie di \"Spenser\" include figure come Hawk e Chollo, uno afroamericano e l'altro messicano-americano, mentre Susan, la ragazza di Spenser, \u00e8 ebrea; ci sono poi vari russi, ucraini, cinesi, il poliziotto gay Lee Farrell, e persino un boss mafioso gay, Gino Fish. \nLa dichiarata omosessualit\u00e0 di entrambi i figli permea la narrativa di Parker di una sensibilit\u00e0 che rafforza la sua stessa sensibilit\u00e0 verso i gay.\nNel 1985 \"Spenser\" fu prodotto in serie televisiva di successo, intitolata \"\" con gli attori Robert Urich, Avery Brooks e Barbara Stock.\nPraker cre\u00f2 la detective Sunny Randall a richiesta dell'attrice Helen Hunt, che desiderava lui scrivesse un ruolo da protagonista per un nuovo film che voleva interpretare. Scrisse quindi il primo romanzo di Randall e la versione cinematografica fu programmata per l'anno 2000, ma non venne mai realizzata. All'editore per\u00f2 piacque molto il personaggio e chiese a Parker di continuare a scriverlo in serie.\nUn altro interessante personaggio di Parker \u00e8 stato Jesse Stone, un problematico detective della \nLAPD, che inizia una nuova carriera come capo della polizia in una piccola cittadina del New England. Tra il 1997 e il 2010 Parker scrisse nove episodi di Jesse Stone, molti dei quali sono stati sceneggiati in film per la televisione dalla CBS con l'attore Tom Selleck nella parte di Stone.\nOltre ai gialli, Parker ha scritto diversi romanzi Western, tra i quali \"Appaloosa\", e libri per bambini. Nel 1994 ha collaborato con fotografo giapponese Kasho Kumagai per un volume illustrato intitolato \"Spenser's Boston\", che esplora la citt\u00e0 di Boston attraverso gli \"occhi\" di Spenser e fotografie di alta qualit\u00e0 a 4 colori. Oltre all'introduzione di Parker, ci sono estratti di vari episodi della rispettiva serie.\nParker e la moglie Joan hanno creato una societ\u00e0 cinematografica indipendente chiamata \"Pearl Productions\" e con sede a Boston. Pearl \u00e8 il nome del loro cane pointer, come anche quello del cane nella serie di \"\".\nIn aprile 2011, la famiglia Parker (Joan e i due figli Daniel e David) hanno deciso, insieme agli editori, di far continuare due serie, quella di \"Spenser\" e quella di \"Jesse Stone\", incaricando due scrittori statunitensi di proseguirne le avventure nei prossimi anni. Ace Atkins si cimenta con \"Spenser\" a partire da marzo 2012, mentre l'amico e collaboratore di Parker, Michael Brandman, prosegue gli episodi di \"Jesse Stone\" da fine 2011.\nPremi.\nParker ricevette tre nomine e due Premi Edgar (Edgar Award) dai Mystery Writers of America. Il suo primo premio per \"migliore romanzo dell'anno\" gli fu conferito nel 1977, per il quarto episodio della serie \"Spenser\", intitolato \"Promised Land\". Nel 1990 condivise con la moglie Joan una nomina per \"Migliore Episodio Televisivo\" per la serie TV \"B.L. Stryker\".\nNel 2002 ricevette il \"Grand Master Award\" dell'Edgar per l\"'opera omnia\".\nNel 2008 gli venne conferito il Premio \"Gumshoe Lifetime Achievement Award\".\nOpere.\nRomanzi brevi.\n\"Surrogate\"' (1991)\" storia pubblicata sulla rivista di letteratura gialla \"New Crimes 3\" ISBN 0-8818-4737-2"}
{"id": "3442321", "revid": "110157", "url": "https://it.wikipedia.org/wiki?curid=3442321", "title": "Torna\u013ea", "text": "Torna\u013ea (tra il 1948 e il 1992 \"\u0160af\u00e1rikovo\", in ungherese \"Tornalja\") \u00e8 una citt\u00e0 della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3442322", "revid": "287204", "url": "https://it.wikipedia.org/wiki?curid=3442322", "title": "Tornala", "text": ""}
{"id": "3442324", "revid": "123014", "url": "https://it.wikipedia.org/wiki?curid=3442324", "title": "Fontana del Babuino", "text": ""}
{"id": "3442325", "revid": "108012762", "url": "https://it.wikipedia.org/wiki?curid=3442325", "title": "Bernard\u00ed Martorell", "text": "Biografia.\nFu un architetto del movimento modernista e fu influenzato da Antoni Gaud\u00ed e Llu\u00eds Dom\u00e8nech i Montaner, anche se sensibile alla tradizione storicista e neogotica (era nipote di Joan Martorell). Visse e lavor\u00f2 prevalentemente a Barcellona ed in Catalogna."}
{"id": "3442331", "revid": "944751", "url": "https://it.wikipedia.org/wiki?curid=3442331", "title": "Mont Oriol (miniserie televisiva)", "text": "Mont Oriol \u00e8 uno sceneggiato televisivo messo in onda dalla RAI nella primavera del 1958.\nFa parte della serie dei primi teleromanzi trasmessi dall'allora appena nata televisione di stato sull'unico canale televisivo disponibile, chiamato all'epoca Programma Nazionale (dopo la riforma del 1975 divenuto Rai1). Queste opere venivano trasmesse in alternanza con altre di puro teleteatro.\nLa \"fiction\" era tratta dal romanzo omonimo di Guy de Maupassant, adattata per il piccolo schermo da Nicola Manzari, poteva contare sulla regia televisiva di Claudio Fino.\nLe quattro puntate dello sceneggiato andarono in onda nel prime time del sabato dall'8 marzo al 29 marzo 1958.\nCast.\nIl \"cast\" era composto da attori mediamente giovani di formazione teatrale fra cui spiccavano i nomi dei veterani Sergio Tofano e Nino Besozzi.\nTrama.\nLa vicenda \u00e8 ambientata nella cittadina termale di Mont Oriol al centro di una grossa speculazione che vede impegnato uno spregiudicato uomo d'affari, William Andermatt. La moglie di questi, Christiane, si innamora di un giovane di Parigi, Paul Bretigny. Inizialmente il sentimento si sviluppa romanticamente, ma ai primi screzi - e dopo molte titubanze e ripensamenti - la donna comincer\u00e0 a chiedersi se si tratti di vero amore o meno; e finir\u00e0 per rinunciare all'amante, allontanandosi da lui. Il giovane rivolger\u00e0 allora le sue attenzioni sulla figlia del sindaco.\nCritica.\nSecondo il Dizionario della TV a cura di Giorgio Carbone e Leo Pasqua lo sceneggiato non ebbe molto gradimento sul piano critico, tanto che l'esordio di una giovane Monica Vitti fu compromesso dal generale insuccesso.\nAnche l\"'Enciclopedia della televisione\" curata da Aldo Grasso, nel lemma dedicato a quest'opera parla senza mezzi termini di \u00abprimo bruciante insuccesso dello sceneggiato televisivo\u00bb; ci\u00f2 anche in riferimento alla prova della stessa Vitti, coinvolta evidentemente in un'operazione non compiutamente messa a punto e come tale dall'esito non propriamente felice."}
{"id": "3442337", "revid": "3115", "url": "https://it.wikipedia.org/wiki?curid=3442337", "title": "Dr\u017ekovce", "text": "Dr\u017ekovce (in ungherese \"Deresk\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3442338", "revid": "114674395", "url": "https://it.wikipedia.org/wiki?curid=3442338", "title": "Lonesome Day", "text": "Lonesome Day \u00e8 un singolo del 2002 di Bruce Springsteen. Il tema \u00e8 lo stesso del singolo precedente, la rinascita dopo una tragedia. La canzone \u00e8 presente anche negli album \"The Essential Bruce Springsteen\" e \"Greatest Hits\"."}
{"id": "3442341", "revid": "287204", "url": "https://it.wikipedia.org/wiki?curid=3442341", "title": "Drzkovce", "text": ""}
{"id": "3442342", "revid": "92723", "url": "https://it.wikipedia.org/wiki?curid=3442342", "title": "Arcidiocesi di Naxos, Andros, Tinos e Mykonos", "text": ""}
{"id": "3442353", "revid": "28592", "url": "https://it.wikipedia.org/wiki?curid=3442353", "title": "Gran Principato di \u010cernihiv", "text": ""}
{"id": "3442354", "revid": "28592", "url": "https://it.wikipedia.org/wiki?curid=3442354", "title": "Principato di Chernigov", "text": ""}
{"id": "3442360", "revid": "73843", "url": "https://it.wikipedia.org/wiki?curid=3442360", "title": "Giro delle Fiandre 1989", "text": "Il Giro delle Fiandre 1989, settantatreesima edizione della corsa e valida come secondo evento della Coppa del mondo di ciclismo su strada 1989, fu disputato il 2 aprile 1989, per un percorso totale di 264\u00a0km. Fu vinto dal belga Edwig Van Hooydonck, al traguardo con il tempo di 7h01'00\" alla media di 37,625\u00a0km/h.\nPartenza a Sint-Niklaas con 170 ciclisti di cui 77 portarono a termine il percorso."}
{"id": "3442362", "revid": "1516566", "url": "https://it.wikipedia.org/wiki?curid=3442362", "title": "Principato di \u010cernigov", "text": "Il Principato di \u010cernigov () fu un principato dell'epoca della Rus' di Kiev con capoluogo \u010cernigov. Fondato nel 1097, esistette fino al 1401 quando entr\u00f2 a far parte del Granducato di Lituania.\nPosizione.\nLa maggior parte del Principato era situato sulla riva sinistra del fiume Dnepr, entro i bacini dei fiumi Desna e Sejm. Il principato fu presumibilmente popolato in gran parte dalle trib\u00f9 slave dell'Ucraina e in parte da polani del Dnepr. Successivamente il territorio del Principato fu esteso alle terre del Radimici e, in parte Vjati\u010di e Drehovici. La capitale del principato era la citt\u00e0 di \u010cernigov, moderna \u010cernihiv, e l'influenza del Principato di \u010cernigov si estese a Nord fino al Murom-Rjazan', e al Sud-Est fino al Tmutarakan'.\nStoria.\nSecondo la \"Cronaca degli Anni Passati\", prima dell'XI secolo il principato fu governato dai locali (tribali) anziani e dai voivodi mandati da Kiev su nomina del Gran Principe per raccogliere gli omaggi da parte della popolazione locale, gestire i processi giudiziari, e difendere la terra dai nemici esterni. Negli anni 1024-1036 il principato di \u010cernigov pass\u00f2 sotto l'amministrazione del figlio del Vladimir I di Kiev, Mstislav di \u010cernigov che vi si recava da Tmutarakan'. Insieme con Jaroslav il Saggio, Mstislav govern\u00f2 il Rus di Kiev, che elev\u00f2 \u010cernigov ad uno dei centri pi\u00f9 importanti dell'amministrazione all'interno della Rus'. Alla morte di Mstislav, \u010cernigov entr\u00f2 a tutti gli effetti a far parte della Rus' di Kiev.\nDopo Jaroslav il Saggio il principato di \u010cernigov pass\u00f2 ad uno dei suoi figli, il Gran Principe Sviatoslav II di Kiev, che diede origine al ramo \u010cernigov della Dinastia Rurik. Durante la guerra civile degli Jaroslavici, \u010cernigov fu contesa tra figli di Svjatoslav e Vsevolod. Solo con la decisione del Congresso di Ljube\u010d (1097) i figli di Svjatoslav Oleg, Davyd, e i loro discendenti ottennero finalmente il principato per la loro famiglia, dando autonomia e stabilit\u00e0.\nCon il tempo, il Principato fu suddiviso in tre principati maggiori: \u010cernigov, Novgorod-Seversk e Murom-Rjazan', mentre Tmutarakan' a causa della sua lontananza fu spesso contestato e alla fine usc\u00ec dai domini. Murom e pi\u00f9 tardi anche il Principato di Rjazan' si allontanarono dall'influenza di \u010cernigov e dopo qualche tempo entrarono nella sfera del Principato di Vladimir. Tuttavia l'influenza dei Principi di \u010cernigov rimase elevata tanto da mantenere ancora il titolo di Gran Principe, mentre la capitale fu uno dei pi\u00f9 grandi centri economici e culturali della Rus' di Kiev.\nSovrani.\nVedi alla voce Principi di \u010cernigov."}
{"id": "3442363", "revid": "125662893", "url": "https://it.wikipedia.org/wiki?curid=3442363", "title": "Gioco pericoloso (film)", "text": "Gioco pericoloso \u00e8 un film del 1942 diretto da Nunzio Malasomma.\nTrama.\nPietro, credendosi tradito dalla moglie Anita, uccide il presunto amante. La donna pur di scagionarlo ammette davanti ai giudici di essergli stata infedele. L'uomo viene assolto ma ferito nell'orgoglio ripudia la moglie.\nLa moglie dell'ucciso per\u00f2 interviene per riportare la pace tra i due. Il tradimento non c'\u00e8 mai stato ma lei, folle di gelosia, aveva scritto delle lettere anonime per insinuare il dubbio in Pietro.\nProduzione.\nTratto da una commedia di Andrea Hindi, il film venne girato a Cinecitt\u00e0 nella primavera del 1942.\nDistribuzione.\nIl film venne distribuito nel circuito cinematografico italiano l'11 settembre del 1942."}
{"id": "3442369", "revid": "31886", "url": "https://it.wikipedia.org/wiki?curid=3442369", "title": "Dynasty Warriors 2", "text": "Dynasty Warriors 2, in Giappone , \u00e8 un videogioco d'azione strategico pubblicato dalla Koei nel 2000, spin-off del picchiaduro \"Dynasty Warriors\", primo titolo della serie \"Dynasty Warriors\". Il videogioco \u00e8 stato pubblicato sul mercato al di fuori del Giappone con il titolo \"Dynasty Warriors 2\", creando una discrepanza nella numerazione dei titoli. Nell'America del Nord \u00e8 stato utilizzato come titolo di lancio per la PlayStation 2.\nNel 2012 \u00e8 stato distribuito in Giappone tramite PlayStation Network per PlayStation 3.\nSviluppo.\n\"Dynasty Warriors 2\" vede la creazione di un nuovo genere, conosciuto successivamente in Giappone come \"mus\u014d\", in cui vengono uniti elementi d'azione con elementi strategici, mentre l'ambientazione \u00e8 quella dei periodo della storia cinese dei Tre Regni.\nL'ambientazione era gi\u00e0 apparsa in altri giochi sviluppati dall'Omega Force, come \"Dynasty Warriors\" e \"Romance of the Three Kingdoms\", e vede come protagonisti gli eponimi tre regni, i Wei, i Wu e gli Shu mentre cercano di dominare l'intero territorio.\nOgni personaggio \u00e8 stato sviluppato con un sistema di combattimento e un'arma unica, cercando di mantenere una certa fedelt\u00e0 storica. Sono stati inoltre implementati elementi di gioco di ruolo, come lo sviluppo del personaggio, sia temporaneo che permanente, tramite l'utilizzo di oggetti ottenuti nel gioco.\nI livelli in cui vengono riproposte le battaglie storiche sono molto vasti, pi\u00f9 di un chilometro quadrato nel gioco, per dare spazio agli elementi strategici in tempo reale. Per esempio, in alcune zone del livello il morale dei soldati che combattono per il giocatore pu\u00f2 essere alzato solamente se il giocatore vi combatte insieme, risultando in una maggiore probabilit\u00e0 di vincere.\nModalit\u00e0 di gioco.\nIl gameplay implementa il genere \"mus\u014d\", unendo elementi d'azione con quelli di strategia in tempo reale. Il giocatore interpreta un generale di uno dei tre eserciti e combatte nelle battaglie al fianco di soldati semplici. In ogni livello sono presenti diversi luoghi da conquistare per arginare l'affluenza di rinforzi dei nemici, protetti da generali nemici e da centinaia di soldati semplici. In questo modo il giocatore \u00e8 costretto sia a combattere con i diversi nemici sia sviluppare una strategia efficace per bloccare la fazione avversaria e conquistare il vastissimo territorio.\nI soldati alleati che combattono al fianco del protagonista tendono ad essere passivi, ma seguono fedelmente il protagonista se guidati da esso. Inoltre, combattere al loro fianco aumenta il loro morale, rendendoli pi\u00f9 forti in combattimento. Il giocatore, oltre ad attacchi in mischia, pu\u00f2 utilizzare un arco e anche cavalcare.\nLe modalit\u00e0 di gioco comprendono quella \"mus\u014d\", che crea una specie di storia per ogni personaggio, e la modalit\u00e0 libera, che permette al giocatore di rivivere ogni battaglia precedentemente combattuta.\nPersonaggi.\nLa maggior parte dei personaggi appartiene ad uno dei Tre Regni, mentre alcuni non rientrano in essi. All'inizio del gioco sono giocabili solamente i primi tre personaggi di ogni regno nella lista sottostante, mentre gli altri vengono sbloccati successivamente.\nLivelli.\nOgni livello corrisponde ad una battaglia storica o presente nell'opera fittizia \"Il romanzo dei Tre Regni\", per un totale di 8 livelli.\nAccoglienza.\n\"Dynasty Warriors 2\" \u00e8 stato ben accolto dalla critica. Secondo Doug Perry di IGN il videogioco merita un voto di 7.8 su 10: esso sfrutta al meglio le capacit\u00e0 della PlayStation 2, con una grafica accattivante e delle cutscene ben concepite, mentre il sistema di combattimento, seppure ben strutturato, tende a diventare ripetitivo. GameRankings e Metacritic suggeriscono voti simili, rispettivamente un 71.88% e un 75 su 100."}
{"id": "3442372", "revid": "599013", "url": "https://it.wikipedia.org/wiki?curid=3442372", "title": "Kim Hyun-soo (calciatore febbraio 1973)", "text": "Carriera.\nClub.\nDurante la sua carriera ha giocato con varie squadre di club, tra cui principalmente con il Jeonbuk Hyundai Motors, con cui conta 127 presenze e 2 goal.\nNazionale.\nConta 6 presenze con la Nazionale sudcoreana."}
{"id": "3442373", "revid": "767487", "url": "https://it.wikipedia.org/wiki?curid=3442373", "title": "Kim Hyun-soo (calciatore marzo 1973)", "text": "Carriera.\nClub.\nDurante la sua carriera ha giocato con varie squadre di club, tra cui il Seongnam Ilhwa Chunma.\nNazionale.\nConta 3 presenze con la Nazionale sudcoreana."}
{"id": "3442374", "revid": "767487", "url": "https://it.wikipedia.org/wiki?curid=3442374", "title": "Didier Cou\u00e9cou", "text": "Carriera.\nVinse il campionato francese nel 1971 e nel 1972 con il Marsiglia e nel 1973 con il Nantes, oltre alla Coppa di Francia nel 1972."}
{"id": "3442380", "revid": "85634", "url": "https://it.wikipedia.org/wiki?curid=3442380", "title": "Congettura BKL", "text": ""}
{"id": "3442388", "revid": "767487", "url": "https://it.wikipedia.org/wiki?curid=3442388", "title": "Ri Han-jae", "text": "Carriera.\nClub.\nDurante la sua carriera ha giocato principalmente con il Sanfrecce Hiroshima.\nNazionale.\nConta 7 presenze ed una rete con la Nazionale nordcoreana."}
{"id": "3442390", "revid": "1870933", "url": "https://it.wikipedia.org/wiki?curid=3442390", "title": "Yves Herbet", "text": "Carriera.\nGioc\u00f2 in varie squadre nella massima serie francese e prese parte con la Nazionale ai Mondiali del 1966."}
{"id": "3442391", "revid": "6923", "url": "https://it.wikipedia.org/wiki?curid=3442391", "title": "Koei", "text": ", in precedenza , \u00e8 una casa di progettazione, sviluppo e pubblicazione di videogiochi giapponese, fondata nel 1978. Il nome Koei \u00e8 un anagramma di \"Keio University\", la scuola dove i due fondatori Y\u014dichi Erikawa e Keiko Erikawa avevano studiato. La compagna \u00e8 principalmente conosciuta per i suoi videogiochi a tema storico, basati sul romanzo \"Il romanzo dei tre regni\", oltre che per altri titoli di simulazione basati su eventi pseudo-storici. Fra le serie di videogiochi di maggior successo pubblicate dalla Koei si possono citare \"Dynasty Warriors\" e \"Samurai Warriors\".\nNel 2010 la Koei \u00e8 stata unita alla Tecmo per fondare la una nuova divisione di sviluppo, la Koei Tecmo Games, definendo lo scioglimento definitivo della societ\u00e0."}
{"id": "3442392", "revid": "1543377", "url": "https://it.wikipedia.org/wiki?curid=3442392", "title": "Franti\u0161ek Ko\u010dvara", "text": "Biografia.\nKo\u010dvara nacque a Praga, in Boemia. Viaggi\u00f2 molto in Europa, suonando in svariate orchestre. La sua carriera nel periodo della maturit\u00e0 si svolse intorno alla citt\u00e0 di Londra, nella quale pubblic\u00f2 le sue composizioni dal 1775 in poi. La copertina della pubblicazione dei suoi quartetti op. 3 e delle sonate a tre indica la presenza del compositore a Bath, l'op. 5 invece riporta un indirizzo londinese. Negli anni precedenti il 1790 il compositore si trovava in Irlanda. Successivamente suon\u00f2 al \"Concerts of Antient Music\", in occasione della commemorazione di H\u00e4ndel del 1791, per diventare poi contrabbassista al King's Theatre di Londra (riaperto il 26 marzo 1791, dopo una serie di lavori di restauro) su invito di Giovanni Gallini, fino alla sua morte.\nIl 2 febbraio 1791 Ko\u010dvara mor\u00ec asfissiato mentre si intratteneva negli alloggi di una prostituta, Susannah Hill, in Vine Street (Westminster). Ko\u010dvara ebbe con lei un rapporto sessuale dopo essersi legato al collo una fune legata alla maniglia della porta, che gli provoc\u00f2 l'asfissia. Susann Hill fu processata con l'imputazione di omicidio, ma venne assolta, in quanto la giuria prest\u00f2 fede alla sua testimonianza. Le carte del processo vennero distrutte per evitare un possibile scandalo, ma sembra che una copia di esse sia stata usata nel 1797 per scrivere un pamphlet sulla vicenda, includendo la versione della protagonista.\nNel 1984 \u00e8 stato pubblicato un documento sulla morte di Ko\u010dvara, su \"American Journal of Forensic Medicine and Pathology\", intitolato \"The sticky end of Frantisek Koczwara, composer of \"The Battle of Prague\"\".\nComposizioni.\nKo\u010dvara pubblic\u00f2 varie sonate a tre (per due violini e basso continuo o per flauto, violino e basso continuo) e alcune sonate per viola e basso continuo, diversi trii e quartetti per archi.\nLa composizione che gli diede una certa notoriet\u00e0 \u00e8 la \"Battaglia di Praga\", pubblicata a Dublino intorno al 1788 ed ispirata all'omonima battaglia del 1757 tra Regno di Prussia e Austria. La \"Battaglia di Praga\" ha goduto di una grande popolarit\u00e0 nel XVIII e nel XIX secolo ed \u00e8 stata ristampata molte volte in Europa e negli Stati Uniti (sono sopravvissute circa quaranta edizioni). La battaglia era un brano frequentemente eseguito ed \u00e8 servito da modello per successive composizioni analoghe ispirate alle battaglie napoleoniche. Riferimenti letterari alla composizione sono presenti anche in alcuni libri di Mark Twain (quali \"Le avventure di Huckleberry Finn\" e \"A Tramp Abroad\"). \u00c8 spesso attribuita a Ko\u010dvara anche una composizione simile, \"L'assedio di Quebec\", ma si tratta di un arrangiamento di W.B. de Krifft realizzato impiegando materiale musicale di Ko\u010dvara.\nTra le pubblicazioni di Ko\u010dvara:\nAltre composizioni di Ko\u010dvara sono un duetto per pianoforte o clavicembalo a quattro mani, come duetto n. 3 in una raccolta di sei duetti del 1790, e tre duetti per violino e viola pubblicati nella raccolta \"6 Favorite Duetts\" (1800 circa)."}
{"id": "3442394", "revid": "148107", "url": "https://it.wikipedia.org/wiki?curid=3442394", "title": "Singolarit\u00e0 BKL", "text": "Una singolarit\u00e0 BKL (Belinski\u2013Khalatnikov\u2013Lifshitz) \u00e8 un modello dell'evoluzione dinamica dell'universo vicino alla singolarit\u00e0 gravitazionale, descritto da una soluzione anisotropica, omogenea e caotica delle equazioni di campo di Einstein della gravitazione."}
{"id": "3442396", "revid": "283141", "url": "https://it.wikipedia.org/wiki?curid=3442396", "title": "Franz Ko\u010dvara", "text": ""}
{"id": "3442397", "revid": "279320", "url": "https://it.wikipedia.org/wiki?curid=3442397", "title": "Hat Trick Hero", "text": ""}
{"id": "3442400", "revid": "2110845", "url": "https://it.wikipedia.org/wiki?curid=3442400", "title": "Edmond Baraffe", "text": "Carriera.\nGioc\u00f2 nella massima serie francese con Red Star, Tolosa e Lille. \nMuore il 19 aprile 2020 all'et\u00e0 di 77 anni."}
{"id": "3442402", "revid": "775372", "url": "https://it.wikipedia.org/wiki?curid=3442402", "title": "Sistema di sicurezza regionale", "text": "Il sistema di sicurezza regionale (in inglese Regional Security System o RSS) \u00e8 un accordo internazionale per la difesa e la sicurezza della regione orientale dei Caraibi.\n\u00c8 stato creato per soddisfare l'esigenza di un bisogno di risposta collettiva alle minacce alla sicurezza, che hanno avuto un impatto sulla stabilit\u00e0 della regione alla fine del 1970 e all'inizio del 1980."}
{"id": "3442405", "revid": "16758", "url": "https://it.wikipedia.org/wiki?curid=3442405", "title": "Kim Hyun-soo", "text": "Kim Hyun-soo (in coreano ) pu\u00f2 riferirsi a:"}
{"id": "3442406", "revid": "76963", "url": "https://it.wikipedia.org/wiki?curid=3442406", "title": "Henry Eccles", "text": "Biografia.\nIl primo evento biografico del quale si abbiano notizie risale alla data del 2 gennaio 1705, nella quale ha tenuto un concerto di beneficenza presso la sala da ballo degli Hill. Nello stesso anno vengono pubblicate alcune sue composizioni in \"Select Preludes &amp; Voluntarys for the Violin\" (1705), \"Comical Songs\" (1706) e nel terzo volume di \"Wit and Mirth\" (febbraio 1707). Il 15 maggio 1717 ha tenuto un concerto presso la sala della Stationers' Company, in onore del duca d'Aumont, ambasciatore francese.\nNel dicembre 1713 Eccles si \u00e8 probabilmente trasferito in Francia assieme al duca d'Aumont e al suo seguito. A Parigi ebbe forse modo di entrare al servizio del Re Sole. Ivi pubblic\u00f2, in due volumi, \"Dodici sonate per violino\" (1720). Il primo libro contiene un adattamento di diciotto movimenti dagli \"Allettamenti per camera\" (op. 8) di Giuseppe Valentini e un movimento proveniente dalle \"Invenzioni\" (op. 10) di Francesco Antonio Bonporti. Una seconda raccolta di dodici sonate (per violino, due per flauto) \u00e8 stata pubblicata nel 1723. Di questa raccolta, \u00e8 abbastanza celebre la \"\"Sonata in Sol minore\" (in particolare, il primo tempo \"Largo\"\"). Queste composizioni risentono pesantemente dell'influenza di Giovanni Valentini."}
{"id": "3442407", "revid": "104458", "url": "https://it.wikipedia.org/wiki?curid=3442407", "title": "Jean-Claude Piumi", "text": "Carriera.\nGioc\u00f2 per quasi tutta la carriera nel Valenciennes. Prese parte con la Nazionale ai Mondiali del 1966 in Inghilterra."}
{"id": "3442413", "revid": "1971044", "url": "https://it.wikipedia.org/wiki?curid=3442413", "title": "Miyuki Ishikawa", "text": "Durante il periodo della Seconda Guerra Mondiale ha ucciso un numero compreso tra gli 85 e i 169 neonati di un ospedale. La stima generale che le autorit\u00e0 hanno espresso \u00e8 di almeno 103 omicidi.\nL'Ostetrica Demone.\nOrigini.\nMiyuki Ishikawa nacque a Miyazaki nel 1897. Alla fine dei suoi studi si laure\u00f2 all'universit\u00e0 di Tokyo. In seguito si spos\u00f2 con un uomo chiamato Takeshi Ishikawa, da cui non ebbe mai figli. Successivamente inizi\u00f2 a lavorare come direttrice e ostetrica nell'ospedale/centro di maternit\u00e0 di Kotobuki (\u5bff \u4ea7 \u9662).\nOmicidi.\nIshikawa col passare del tempo si accorse che i genitori dei neonati erano gente molto povera che non avrebbe potuto crescere al meglio i propri figli. Preoccupata di ci\u00f2 si rivolse a enti di assistenza per chiedere loro se potessero in qualche modo aiutare quelle famiglie disagiate, ma tutti gli enti declinarono le sue domande; allora pens\u00f2 di fare del bene a queste famiglie uccidendo loro il figlio, in modo che non avessero problemi di alcun tipo. Cos\u00ec inizi\u00f2 a far morire i neonati dell'ospedale.\nTecnicamente Ishikawa non sarebbe da considerare una serial killer, in quanto faceva deperire i neonati di fame e di sete, senza ucciderli di persona, avvelenandoli o soffocandoli, ma viene comunque considerata come tale dalle forze dell'ordine. Tutti gli omicidi avvennero in un arco di tempo compreso tra la met\u00e0 del 1944 e l'inizio del 1948. Per tutto questo tempo quasi nessuno sospett\u00f2 di Miyuki, cosa che le facilit\u00f2 molto le uccisioni.\nAnche le forze dell'ordine del reparto di Shinjuku non presero seriamente la situazione. Ishikawa ebbe anche la complicit\u00e0 di un medico, Shiro Nakayama, e del suo assistente Masako Kishi, che la aiutarono pi\u00f9 volte a falsificare i certificati di morte. Ishikawa, dopo diverse uccisioni tent\u00f2 anche di ottenere dei pagamenti dagli omicidi, chiedendo ai genitori se, in cambio della morte del loro neonato gli potessero dare dai 4000 ai 5000 yen, una cifra che lei riteneva inferiore alla spesa effettiva di crescita di questi \u201cfardelli inutili\u201d (come lei li reputava). Infine anche il marito Takeshi Ishikawa divenne suo complice e inizi\u00f2 a partecipare alle uccisioni. Le vittime complessivamente furono molte pi\u00f9 di un centinaio.\nArresto.\nSolo dopo molto tempo Miyuki Ishikawa fu sospettata per lo strano incremento del tasso di mortalit\u00e0 infantile nell'area. Fu quindi arrestata da due agenti con il marito Takeshi il 15 gennaio del 1948, mentre i due si trovavano alla stazione di Waseda. Il suo arresto fece finalmente interrompere la catena di omicidi. La polizia le attribu\u00ec 169 omicidi premeditati; gli agenti, facendo l'autopsia a decine di salme sequestrate dalle pompe funebri, rinvennero evidenti segni di deperimento fisico, quali totale assenza di cibo e latte nello stomaco, spesso accompagnate da una polmonite; le loro morti erano quindi evidentemente intenzionali. Gli inquirenti ne accertarono 85 ma, ritenendo la cifra troppo scarsa se paragonata agli omicidi di cui era fortemente sospettata la Ishikawa, ne fecero la media, alzandoli a 103 circa. Il caso fece subito molto scalpore.\nProcesso.\nNel tribunale distrettuale di Tokyo Miyuki Ishikawa fu ritenuta colpevole degli omicidi; Takeshi e il dottor Shiro Nakayama furono giudicati colpevoli, nel ruolo di complici. Miyuki difese le sue azioni dicendo che i veri colpevoli erano i genitori irresponsabili, e il pubblico fu anche parzialmente d'accordo con tale affermazione. A causa di un grave vuoto giuridico di allora (criticato anche dalla scrittrice Miyamoto Yuriko) gli imputati non vennero condannati a morte, ma rispettivamente a 8 e 4 anni di carcere; dopo che nel 1952 fecero appello contro la pena, gli anni di carcere di Ishikawa furono ridotti a 4 e quelli di Takeshi e Nakayama a 2. Da allora di loro non si seppe pi\u00f9 nulla.\nConseguenze.\nLa conseguenza maggiore fu la sensibilizzazione del governo Giapponese circa la legalizzazione dell'aborto: il 24 giugno del 1949 l'aborto per motivi legati all'economia fu legalizzato. Questa sensibilizzazione fu inoltre alimentata da un aumento delle nascite avvenuto nel 1948 e generalmente ritenuto \u201cindesiderato\u201d.\nCasi analoghi.\nQuello della Ishikawa non fu il primo caso di infanticidio di massa: ad esempio nel 1930 a Itabashi alcune persone furono accusate di aver ucciso 41 bambini in affido. Un altro caso riguarda Hatsutaro Kawamata, arrestato nel 1933 per aver ucciso almeno 25 bambini in affidamento."}
{"id": "3442414", "revid": "125078930", "url": "https://it.wikipedia.org/wiki?curid=3442414", "title": "Tanga Loa", "text": "In precedenza, Fifita ha combattuto in WWE dal 2011 al 2012 come Camacho, svolgendo il ruolo di manager di Hunico. Fifita \u00e8 un figlio d'arte poich\u00e9 suo padre era Haku.\nCarriera.\nCircuito indipendente (2008\u20132009).\nFifita debutta nel wrestling nel 2008. L'8 novembre, prende parte ad uno Show della Southern Championship Wrestling Florida, con il ring name di Nuku facendo coppia con Kava e perdendo contro Jason Hexx e Ryze. Il 19 dicembre, i Sons of Tonga, cos\u00ec si facevano chiamare Kava e Nuku, battono DJ Hyde e The Puerto Rican Hound Dogg ad uno Show della World Xtreme Wrestling. Il giorno dopo, battono anche Michael Patrick e Mr. Irresistible. Il 3 gennaio 2009, lottano per la World Wrestling Council perdendo contro i Los Aereos (Carlitos &amp; Hiram Tua). Il 17 gennaio, battono The Perfect Creation e The Puerto Rican Hound Dogg. Successivamente, Fifita firma per la WWE.\nWWE (2009\u20132014).\nFlorida Championship Wrestling (2009\u20132011).\nEssendo figlio di Haku, nota superstar degli anni ottanta, Fifita viene messo subito sotto contratto dalla WWE e viene mandato in FCW. Debutta il 20 marzo 2009, perdendo un 6-man tag team match insieme a Derrick Bateman e Abraham Washington contro Barry Allen, Jon Cutler e David Otunga. Poco dopo, insieme a Derrick Bateman, ha subito l'opportunit\u00e0 di conquistare l'FCW Florida Tag Team Championship ma vengono sconfitti dai campioni Johnny Curtis e Tyler Reks. L'11 giugno, perde l'opportunit\u00e0 di conquistare l'FCW Florida Heavyweight Championship contro Tyler Reks. Il 2 luglio, perde contro Darren Young. Nei tapings FCW del 15 luglio 2009, perde un 6-man tag team match insieme a Fletcher Chase e Troy Jackman contro Heath Slater, Michael McGillicutty e Yoshi Tatsu. Forma poi una stable con gli Usos e lui e Jimmy Uso sconfiggono Bryon Saxton e Lennox McEnroe. Intanto, il 22 ottobre, Marlow sconfigge Brett DiBiase siglando il suo primo successo da singolo. Il giorno dopo, Marlow &amp; Jimmy Uso perdono il match valido per i titoli di coppia FCW contro Husky Harris e Bo Rotundo. Nel frattempo debutta anche l'altro fratello Uso, Jey Uso e i due Usos e Marlow perdono un 6-man tag team match contro Husky Harris, Bo Rotundo e Wes Brisco. Da met\u00e0 marzo a met\u00e0 aprile, ottiene diverse vittorie contro Jacob Novak, Big E Langston e Conrad Tanner. Intanto Gli Usos e Marlow perdono un altro 6-man tag team match contro Caylen Croft, Trent Baretta e Percy Watson. Pi\u00f9 tardi, la stable si scioglie e Marlow inizia a lottare in coppia con Brodus Clay e l'11 giugno provano a conquistare i titoli di coppia FCW ma perdono contro i campioni Hunico ed Epico. Ci riprovano il 12 agosto, ma perdono un triple treath tag team match contro Hunico ed Epico e i neolaureati campioni Derrick Bateman &amp; Johnny Curtis. Il 2 settembre 2010, sconfigge Michael McGillicutty ad un match singolo. Il 18 settembre Clay &amp; Marlow perdono un tag team match contro Xavier Woods e Bobby Dutch. Nei tapings FCW del 9 dicembre, viene sconfitto dal rientrante Michael Tarver. Forma poi un tag team con Roman Leakee e i due hanno anche l'opportunit\u00e0 di conquistare i titoli di coppia FCW ma l'11 febbraio perdono contro Damien Sandow e Titus O'Neil. Dopo la breve partnership con Leakee, prova con Big E Langston ma i due vengono sconfitti il 7 aprile da Brodus Clay e Ricardo Rodriguez. Il 4 giugno, all'FCW Port Charlotte Show, Donny Marlow perde un 6-man tag team match insieme a Rodney Thomas e Tito Colon contro il trio formato da James Bronson, Jinder Mahal e Peter Orlov. Nei tapings del 30 giugno, batte in un match singolo Peter Orlov. All'FCW Gainesville Show dell'8 luglio, Marlow prova a conquistare i titoli di coppia insieme a Leakee ma i due perdono contro Big E Langston e Calvin Raines. Il 16 luglio, all'FCW Summer SlamaRama, perde ancora un match valido per i titoli di coppia insieme a CJ Parker contro Langston e Raines. Tuttavia, nei tapings del 21 luglio, Marlow e Parker sconfiggono i campioni di coppia conquistando gli FCW Florida Tag Team Championship. All'FCW Orlando Show del 27 luglio, Donny Marlow perde un 6-man tag team match insieme a CJ Parker e Leakee contro Kenneth Cameron, Tito Colon e Lucky Cannon. Nei tapings dell'11 agosto, Marlow &amp; Parker perdono un match non valido per le cinture contro Erick Rowan &amp; James Bronson. Nei tapings del 1\u00ba settembre, perdono nuovamente in un 6-man tag team match dove fanno squadra con Johnny Curtis, perdendo contro i membri della stable di Ricardo Rodriguez, ovvero Conor O'Brian, Kenneth Cameron e Tito Colon. Il 3 novembre, perde i titoli di coppia in favore di Brad Maddox &amp; Briley Pierce. Dal 2012, Fifita passa in pianta stabile a SmackDown.\nVarie faide (2011\u20132012).\nNel corso della puntata di \"Superstars\" del 15 dicembre, fa il suo debutto nel main roster accompagnando Hunico e assistendolo durante il suo match contro Trent Baretta. Alla fine, Hunico riesce a vincere. La settimana successiva, sempre in quel di \"Superstars\", ci viene rivelato che il suo ring name sar\u00e0 Camacho e interferisce nel match fra Hunico e Ezekiel Jackson, aiutando ancora il primo a vincere. Debutta sul ring il 17 febbraio, nel corso di una battle royal valida per assegnare il posto lasciato vacante da Randy Orton nell'Elimination Chamber valida per il World Heavyweight Championship, ma viene eliminato per ottavo da Ted DiBiase. Nella puntata di \"Superstars\" del 26 aprile, combatte il suo secondo match battendo, in coppia con Hunico, gli Usos. Tuttavia, la settimana dopo a \"SmackDown\", perdono un match non valido per il WWE Tag Team Championship di Kofi Kingston e R-Truth. Debutta ad Over the Limit dove affronta Ryback ma viene sconfitto.\nNella puntata speciale di \"SmackDown\" Great American Bash, perde in coppia con Drew McIntyre e Hunico, contro Santino Marella, Sgt. Slaughter e Jim Duggan. A Money in the Bank, Hunico e Camacho perdono contro Kofi Kingston e R-Truth in un match non valido per i titoli di coppia. A NXT dell'11 luglio, combatte in singolo contro, Tyson Kidd dopo un match combattutissimo riesce a vincere grazie all'interferenza di Michael McGillicutty, ottenendo cos\u00ec la sua prima vittoria in un match singolo. Ad \"NXT\", ad agosto, Camacho e Hunico combattono un paio di volte contro Jason Jordan e Mike Dalton, vincendo uno scontro a testa. Nella puntata di \"NXT\" del 14 novembre, attacca Big E Langston, iniziando una faida, con l'intenzione di accaparrarsi i soldi messi in palio da Vickie Guerrero, ma fugge dopo aver colpito il lottatore di colore. La settimana seguente, ha luogo il match fra i due che viene per\u00f2 vinto da Langston. Il 16 gennaio, sfida Langston, diventato NXT Champion, ad un match con la cintura in palio, che si chiude in pochissimi secondi con la vittoria del campione.\nCompetizione singola e licenziamento (2013\u20132014).\nRitornano ad NXT durante il mese di novembre e battono gli NXT Tag Team Champion Conor O'Brian e Rick Viktor guadagnandosi una title shot. Nonostante quest'ultima vittoria non riescono a diventare campioni perch\u00e9 perdono il match decisivo. Combattono, inoltre, a Main Event come heel contro i Los Matadores, perdendo. Dopo di che Hunico torna ad interpretare Sin Cara, e quindi Camacho continua la sua carriera in singolo. Il 29 gennaio ad NXT, perde contro Corey Graves. Nella puntata del 5 marzo di NXT, perde contro Adrian Neville, Mentre in quella del 19, perde contro Adam Rose. Il 16 aprile ad NXT, vince contro, Oliver Grey. Invece il 7 maggio batte, Captain Comic. Ma in quella del 21 perde per Count Out contro, Adam Rose. Il 12 giugno del 2014 tramite il sito ufficiale, la WWE comunica il licenziamento di Camacho.\nTotal Nonstop Action Wrestling (2015).\nIl 10 aprile 2015 debutta nella TNA col ring name di Myka insieme a Drew Galloway e Eli Drake nella stable del The Rising. Nel mese di ottobre e novembre 2015, ha preso parte alle TNA World Title Series \u00e8 stato messo nel gruppo \" Futuro 4 \", in cui ha guadagnato 4 punti, ma non riusc\u00ec a qualificarsi.\nCircuito indipendente (2015).\nDopo il suo rilascio dalla TNA, Fifita ha trascorso il resto del 2015 combattendo solo due match in WrestleMerica.\nNew Japan Pro-Wrestling (2016\u2013presente).\nFifita si un\u00ec ufficialmente alla New Japan Pro-Wrestling nel 2016. L\u00ec, Fifita ha debuttato come Tanga Loa e si \u00e8 unito rapidamente al Bullet Club, in particolare con il membro Tama Tonga. Ha adottato la tinteggiatura di Tonga e insieme sono diventati noti come i \"Guerrillas of Destiny\". Il 10 aprile 2016 hanno vinto l'IWGP Tag Team Championship, e poi il NEVER Openweight 6-Man Tag Team Championship assieme a Bad Luck Fale."}
{"id": "3442415", "revid": "599013", "url": "https://it.wikipedia.org/wiki?curid=3442415", "title": "Ond\u0159ej \u0160vejd\u00edk", "text": ""}
{"id": "3442416", "revid": "767487", "url": "https://it.wikipedia.org/wiki?curid=3442416", "title": "Monti Taebaek", "text": "I Monti Taebaek () sono una catena montuosa che attraversa sia la Corea del Nord che la Corea del Sud e sono di fatto il principale crinale della Penisola coreana.\nGeografia.\nI Monti Taebaek si trovano nella parte orientale della Penisola costeggiando cos\u00ec il Mar del Giappone.\nLa montagna Hwangnyong, nella Corea del Nord, con i suoi 1.268 metri d'altezza segna il confine nord della catena montuosa; il versante sud della catena invece arriva fino alla citt\u00e0 di Pusan raggiungendo una lunghezza di circa 500\u00a0km e con un'altezza media di 1.000 metri.\nLe principali cime montuose sono il Monte Kumgang (1.638\u00a0m), il Monte Seorak (1.708\u00a0m) e il Monte Odae (1.563\u00a0m).\nA est la catena montuosa cade a strapiombo sul mare, spostandosi a ovest i pendii diventano invece pi\u00f9 dolci.\nI due fiumi principali della Corea del Sud, il Nakdong e il Fiume Han nascono entrambi dalla catena dei Monti Taebaek.\nEconomia.\nDal punto di visto economico i Monti Taebaek sono importanti per l'estrazione di Ferro, Carbone, Tungsteno e Calcare . Molti versanti sono poi fittamente coperti da foreste."}
{"id": "3442420", "revid": "767487", "url": "https://it.wikipedia.org/wiki?curid=3442420", "title": "Conscience (film 1911)", "text": "Conscience \u00e8 un cortometraggio muto del 1911 diretto da David W. Griffith.\nTrama.\nA colazione, Howard Raymond minaccia scherzosamente la moglie per la cattiva qualit\u00e0 del caff\u00e8. Poi si reca a caccia. Durante la battuta, la donna viene colpita da un altro cacciatore, restando uccisa. La domestica, che aveva assistito alla scena della mattina, immagina che l'assassino sia il marito.\nProduzione.\nIl film fu prodotto dalla Biograph Company e venne girato a Carter-Carnon, in California.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 9 marzo 1911."}
{"id": "3442421", "revid": "287204", "url": "https://it.wikipedia.org/wiki?curid=3442421", "title": "Simone Mareuil", "text": "Partecip\u00f2 a 21 film realizzati tra il 1924 e il 1940, il pi\u00f9 noto dei quali \u00e8 il cortometraggio \"Un chien andalou\" di Luis Bu\u00f1uel e Salvador Dal\u00ed. Mor\u00ec suicida, dandosi fuoco nella piazza principale della citt\u00e0 in cui risiedeva, P\u00e9rigueux."}
{"id": "3442426", "revid": "1924342", "url": "https://it.wikipedia.org/wiki?curid=3442426", "title": "Barracuda (Heart)", "text": "Barracuda \u00e8 un singolo del gruppo statunitense Heart pubblicato nel 1977 dall'etichetta discografica Portrait Records, estratto dall'album \"Little Queen\".\nDescrizione.\n\"Barracuda\" \u00e8 composta da Michael DeRosier, Sue Ennis, Roger Fisher, Ann Wilson, e Nancy Wilson. \u00c8 una canzone hard rock, nota per il suo riff galoppante, ."}
{"id": "3442427", "revid": "767487", "url": "https://it.wikipedia.org/wiki?curid=3442427", "title": "Dalia (personaggio)", "text": ""}
{"id": "3442433", "revid": "223320", "url": "https://it.wikipedia.org/wiki?curid=3442433", "title": "KOEI", "text": ""}
{"id": "3442435", "revid": "767487", "url": "https://it.wikipedia.org/wiki?curid=3442435", "title": "Paradise Lost (film 1911)", "text": "Paradise Lost \u00e8 un cortometraggio muto del 1911 diretto da Frank Powell e Mack Sennett (non confermati).\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale statunitensi il 13 aprile 1911."}
{"id": "3442449", "revid": "1099637", "url": "https://it.wikipedia.org/wiki?curid=3442449", "title": "PB63 Lady", "text": "La PB63 Lady \u00e8 una societ\u00e0 di pallacanestro femminile di Battipaglia (Salerno). Gioca al PalaZauli. Fa parte della Polisportiva Battipagliese A.S.D., che include anche la sezione maschile (attualmente militante in Serie B maschile) e un gran numero di formazioni giovanili.\nLa squadra \u00e8 stata fondata nel 1963 e inizialmente giocava nel cortile del Comune e nella palestra dell'avviamento professionale. Con l'apertura del PalaZauli, negli anni ottanta e novanta accorrevano oltre mille persone alle partite casalinghe della squadra che avrebbe difeso per tre anni la Serie A2. La societ\u00e0 maschile \u00e8 stata allenata, fra gli altri, da Massimo Mangano e vi hanno giocato Gerald Glass, Sean Green, Darryl Johnson e Chris Jent. Battipaglia \u00e8 stata esclusa dall'A2 a fine ottobre 1997, in seguito al comune accordo tra la Federazione e la dirigenza: la societ\u00e0 infatti avrebbe voluto cedere il titolo a Rieti in estate, ma il diniego della FIP aveva costretto a giocare le prime sei partite con la formazione juniores. La squadra \u00e8 stata ammessa quindi in Serie B d'Eccellenza.\nLa sezione femminile, dopo la finale di Serie B contro la Rescifina Messina, si presenta alla Serie B d'Eccellenza 2009-'10 con grandi investimenti per tentare la promozione, che le riesce dopo la finale vinta a sorpresa contro l'altra battipagliese, la Carpedil. Esordisce in Serie A2 nel 2010-11, sponsorizzata Ciplas.\nLa stagione 2012-13 continua nel segno della continuit\u00e0 con le conferme di Riccardi, Granieri e Di Battista. Da sottolineare l'inserimento di Giulio Pierri nei quadri organici dirigenziali.\nNella stagione 2013-14 ottiene la promozione in Serie A1. Categoria che conserva al termine della stagione.\nIl 28 marzo 2016 la formazione under 20 conquista, prima volta nella storia della societ\u00e0, il titolo nazionale under 20, battendo in finale al palaDozza di Bologna la Reyer Venezia.\nCompagine under 20 guidata da coach Massimo Riga."}
{"id": "3442451", "revid": "339392", "url": "https://it.wikipedia.org/wiki?curid=3442451", "title": "Jcoplastic Battipaglia", "text": ""}
{"id": "3442452", "revid": "124123", "url": "https://it.wikipedia.org/wiki?curid=3442452", "title": "Olmes Neri", "text": "Carriera.\nIn Serie B ha disputato 15 partite con il , 114 con il e 49 con la ."}
{"id": "3442453", "revid": "767487", "url": "https://it.wikipedia.org/wiki?curid=3442453", "title": "His Daughter (film 1911)", "text": "His Daughter \u00e8 un cortometraggio muto del 1911 diretto da David W. Griffith e interpretato da Edwin August, Florence Barker e Blanche Sweet.\nProduzione.\nIl film fu prodotto dalla Biograph Company e fu girato a Sierra Madre, in California.\nDistribuzione.\nDistribuito dalla General Company, il film - un cortometraggio in 17 minuti - usc\u00ec nelle sale statunitensi il 23 febbraio 1911."}
{"id": "3442458", "revid": "82390264", "url": "https://it.wikipedia.org/wiki?curid=3442458", "title": "Tommaso Gasparotti", "text": "Biografia.\nStudi\u00f2 pittura all'Accademia di Belle Arti, dove fu allievo di Biagio Martini. Fu uno dei cinque membri della \"Societ\u00e0 Parmigiana dei pittori e incisori all'acquerello\", con Paolo Toschi e Antonio Isac.\nL'arte della pittura gli fu utile per l'attivit\u00e0 di paleografo poco dopo intrapresa. Fu un validissimo esecutore di fac-simili di antichi documenti figurati. Su commissione del principe Romanzow, cancelliere dell'Impero russo, esegu\u00ec una copia del mappamondo dei Pizzigani , poi collocata nella Biblioteca di Pietroburgo. Nel 1827 ne esegu\u00ec una seconda copia, ancora pi\u00f9 bella ed elegante, per la Biblioteca Imperiale di Vienna, decifrando molte complesse abbreviature.\nFu segretario della \"Commissione araldica\" e archivista del Ducato di Parma. Come appare dai suoi manoscritti, si occup\u00f2 molto di critica dei testi, ma non scrisse nulla di suo se non una commedia in dialetto parmigiano, \"La pugnata di sold, Comedia pramsana\" (la pignatta dei soldi, commedia parmigiana, 1827), libera traduzione dell'Aulularia di Plauto, conservata manoscritta.\n\"La pugnata di sold\" \u00e8 una libera parafrasi, dove alla vita e ai costumi degli antichi sono sostituiti la vita e i costumi dei tempi del Gasparotti, e propriamente dei cittadini di Parma. Questo lavoro fu accusato di prolissit\u00e0, difetto di cui si accorse il Gasparotti stesso, ma se ne scus\u00f2 dicendo: \u00abnon si \u00e8 potuto evitare, essendo prolisso l'autore originale ed avendo voluto tradurre tutto quello che poteva esserlo\u00bb. In compenso \u00e8 stata riconosciuta a quest'opera una notevole ricchezza di lingua e anche propriet\u00e0 ed efficacia di espressione. Vi si trovano frasi e modi di dire caratteristici del popolo che sono ormai scomparsi o che vanno scomparendo."}
{"id": "3442459", "revid": "123055816", "url": "https://it.wikipedia.org/wiki?curid=3442459", "title": "Eno Mucchiutti", "text": "Biografia.\nEno Mucchiutti (al secolo, Enno) nasce l'11 maggio 1919 a Cormons, in provincia di Gorizia. Vive poi a Trieste e studia presso i conservatori di Trieste e Torino.\nSi arruola soldato nei reggimenti di fanteria 73\u00ba e 92\u00ba ma nell'agosto 1944 viene arrestato, in quanto renitente ai bandi nazifascisti, e viene portato nel campo di lavoro di Berchtesgaden, in Austria.\nRiesce a fuggire ma viene nuovamente arrestato e deportato con il numero 98748 come oppositore politico (marchiato dunque con il triangolo rosso) nei campi di sterminio. Ha vissuto per undici mesi tra Dachau, Mauthausen, Melk ed Ebensee, ma si \u00e8 salvato grazie al canto, che tuttavia, pur consentendogli di rimanere vivo, non gli evita sofferenze.\nUna volta avvenuta la liberazione, egli inizia una carriera da baritono che lo porta a cantare con i massimi esponenti del mondo della lirica, come Luciano Pavarotti, Virginia Zeani e Maria Callas, e a calcare il palcoscenico dei teatri pi\u00f9 prestigiosi sia in Italia (Teatro Verdi di Trieste, Teatro Regio di Torino, Teatro Carlo Felice di Genova, Teatro Massimo Vittorio Emanuele di Palermo, Teatro San Carlo di Napoli, Gran Teatro La Fenice di Venezia, Teatro Lirico di Cagliari, Teatro Comunale di Bologna, G. Verdi di Sassari) sia all'estero (Teatro di stato di Ljubljana, Teatro di stato di Zagabria, Teatro del Liceo di Barcellona).\nLe vicissitudini di Mucchiutti e gran parte della sua carriera artistica sono scritte nel suo libro.\nCarriera.\nTeatro Verdi di Trieste.\nNel 1942 \u00e8 Pilato ne La risurrezione di Cristo di Lorenzo Perosi con Tito Gobbi diretto da Franco Capuana al Teatro Verdi di Trieste; nel 1947 \u00e8 Johann in Werther con Giuseppe Di Stefano diretto da Francesco Molinari Pradelli; nel 1948 Bello ne La fanciulla del West con Elisabetta Barbato diretto da Antonino Votto, Un uomo della Cappadocia in Salom\u00e8 diretto da Votto ed Il barone Douphol ne La traviata con Nicola Filacuridi e Carlo Tagliabue, nel 1949 Secondo Tizio in Carneval di Antonio Illersberg, Stimme eines jungen Seemanns in Tristano e Isotta diretto da Herbert Albert ed Un Sergente degli arcieri in Manon Lescaut con Clara Petrella e Mario Del Monaco diretto da Oliviero De Fabritiis, nel 1950 Borov e Lorek in Fedora diretto da Antonio Guarnieri, Un Sergente dei doganieri ne La boh\u00e8me con Gianni Poggi e Fernando Corena, il Terzo invitato ne La fiera di Soro\u010dincy con Renato Capecchi e Giuseppe Nessi, Un araldo in Otello (Verdi) con Ram\u00f3n Vinay e Giuseppe Taddei, Un oste in Manon (Massenet) con Di Stefano e Margherita Carosio, Raoul de Saint-Brioche ne La vedova allegra diretto da Cesare Gallino, Marullo in Rigoletto con Ugo Savarese, Antonio ne Le nozze di Figaro con Mario Petri ed Il torriggiano ne Francesca da Rimini (Zandonai), nel 1951 Sciarrone in Tosca con Maria Caniglia, Lavickij in Boris Godunov con Nicola Rossi-Lemeni e Corena, Hermann Ortel in Die Meistersinger von N\u00fcrnberg con Mariano Stabile (cantante), Un chirurgo militare spagnolo ne La forza del destino con Giulietta Simionato e Cesare Siepi, un Mandarino in Turandot, Quinault in Adriana Lecouvreur con Magda Olivero, Giuseppe Campora ed Elena Nicolai, Assan ne Il console con Piero Guelfi, Benoit ne La boh\u00e8me con Di Stefano ed Un notaio in Don Pasquale con Alda Noni, nel 1952 Alessio ne La sonnambula con Cesare Valletti, Il marchese d'Obigny ne La traviata con Renata Tebaldi, Francesco Albanese e Gino Bechi, Betto di Signa in Gianni Schicchi con Giovanni Malipiero ed Un Caporale ne La figlia del reggimento, nel 1953 Wagner in Faust, Zu\u00e0ne ne La Gioconda con Piero Cappuccilli, Marco in Paganini di Franz Leh\u00e1r con Elvio Calderoni, Kaluna ne Il Fiore delle Hawaii, Lennox in Macbeth con Ugo Novelli e Gianna Pederzini ed Il romanziere/Schmidt in Andrea Ch\u00e9nier con Mario Filippeschi, nel 1954 il Secondo cavaliere del Gral in Parsifal con Martha M\u00f6dl, Leutoldo in Guglielmo Tell con Paolo Silveri, Schaunard ne La boh\u00e8me con Rosanna Carteri, Gobbi e Giorgio Tozzi ed Il Principe Yamadori in Madama Butterfly con Gianni Raimondi, nel 1955 Un pastore ne La figlia di Jorio (Pizzetti), Courtois in Zaz\u00e0 con Rolando Panerai, Hanez\u00f2 ne L'amico Fritz, Un Alcade ne La forza del destino ed Il Dancairo in Carmen con Pia Tassinari, nel 1956 Il Conte di Lerma in Don Carlo con Miriam Pirazzini e Mario Rossi (direttore d'orchestra), Kilian in Der Freisch\u00fctz con Leyla Gencer e Renata Scotto, il Signor De Br\u00e9tigny in Manon (Massenet), Il vecchio servo in Elettra (Strauss), Hermann/Schl\u00e9mil in Les Contes d'Hoffmann e Manuel ne La vida breve con Alfredo Kraus, nel 1957 Konrad Nachtigall in Die Meistersinger von N\u00fcrnberg con Ivo Vinco ed Alfredo Mariotti, il Secondo nobile ne La leggenda dell'invisibile citt\u00e0 di Kite\u017e e della fanciulla Fevronija, Fiorello ne Il barbiere di Siviglia con Gianna D'Angelo, Montano in Otello ed il Secondo Commissario/Javelinot ne I dialoghi delle Carmelitane, nel 1958 Ein Steuermann in Tristan und Isolde, Andrej Scelkalov/Lavickij in Boris Godunov con Oralia Dom\u00ednguez, Tepurlov in Monte Ivn\u00f2r di Lodovico Rocca e Silvano in Un ballo in maschera con Carlo Bergonzi ed Aldo Protti diretto da Carlo Felice Cillario, nel 1959 Un domestico di Macbeth con Gobbi diretto da Arturo Basile, Roberto ne I vespri siciliani e Mathias Wissman ne L'angelo di fuoco di Sergei Prokofiev, nel 1960 Il Remendado in Carmen diretto da Vincenzo Bellezza, Un Caporale delle guardie ne Il cappello di paglia di Firenze, Il custode del fuoco/quarto pastore in Maria d'Alessandria di Giorgio Federico Ghedini con Giorgio Tadeo diretto da Claudio Abbado ed il Primo Strielzo in Chovan\u0161\u010dina, nel 1961 Il Conte di Ceprano in Rigoletto ed Un lacch\u00e8 in Vanessa di Samuel Barber, nel 1963 \u00e8 il Secondo sacerdote ne Il prigioniero con Mario Basiola ed Il ladro ne Il piccolo Marat con Virginia Zeani, nel 1964 Der Per\u00fcckenmacher in Ariadne auf Naxos, nel 1965 Louis in Uno sguardo dal ponte di Renzo Rossellini, nel 1968 il Secondo prigioniero in Fidelio ed Un maggiordomo ne La rondine, nel 1969 Un invitato in The Saint of Bleecker Street con Franco Bonisolli diretto da Maurizio Arena, nel 1970 il Quarto deputato fiammingo in Don Carlos con Carlo Cossutta, Bonaldo Giaiotti, Renato Bruson e Rita Orlandi Malaspina, nel 1971 il Settimo passeggero in Elisabetta di Giulio Viozzi con Sergio Tedesco, nel 1973 Mc Grave, Ambasciatore ne La principessa della Czarda con Adriana Innocenti, Elio Pandolfi e Graziella Porta per la regia di Vito Molinari, nel 1974 Un carceriere in Tosca con Ilva Ligabue e Veriano Luchetti, Pinellino in Gianni Schicchi ed Un doganiere ne La boh\u00e8me con Jos\u00e9 Carreras, Katia Ricciarelli e Ferruccio Furlanetto e poi ancora fino al 1976.\nTeatro Nuovo di Torino.\nNel 1962 \u00e8 Konrad Nachtigall nella prima rappresentazione nel Teatro Nuovo di Torino di \"I maestri cantori di Norimberga\".\nGran Teatro La Fenice di Venezia.\nNel 1970 \u00e8 Altro prigioniero in Fidelio al Gran Teatro La Fenice di Venezia.\nA Torino nel 1971 \u00e8 Monterone nella prima nel PalaRuffini di Torino di \"Rigoletto\" con Protti, nel 1972 \u00e8 Raul Saint-Brioche nella prima nel PalaRuffini di \"La vedova allegra\" per la regia di Molinari con Carlo Campanini e Sandro Massimini ed Alcindoro nella ripresa nel Teatro Nuovo di \"La boh\u00e8me\" e nel 1973 \u00e8 l'ufficiale di Stato Civile nella prima nel PalaRuffini di \"Madama Butterfly\" e l'usciere nella ripresa nel Nuovo Teatro Regio di Torino di \"Rigoletto\" con Mariella Devia e Cornell MacNeil."}
{"id": "3442463", "revid": "3115", "url": "https://it.wikipedia.org/wiki?curid=3442463", "title": "Ferrari 250 Monza", "text": "La 250 Monza \u00e8 una autovettura da competizione prodotta dalla Ferrari nel 1954 in quattro esemplari.\nIl contesto.\nIl modello nacque dall'accoppiamento del telaio della 750 Monza con il motore della 250 MM. Quest'ultimo era un V12 a 60\u00ba, e fu progettato da Gioachino Colombo.\nLa vettura era caratterizzata dall'avere il cambio montato nel retrotreno, che forniva una pi\u00f9 equilibrata distribuzione dei pesi. Alla \u201c250 Monza\u201d furono anche installate sospensioni posteriori comprendenti un ponte De Dion, che migliorava la tenuta di strada.\nFurono realizzati quattro esemplari con carrozzeria barchetta la cui linea fu disegnata da Dino Ferrari. Due furono costruiti da Pininfarina, e si ispiravano alla 500 Mondial. L'altra coppia fu invece realizzata da Scaglietti, ed il loro design ricordava quello della 750 Monza.\nLe competizioni.\nIl modello debutt\u00f2 nelle competizioni sotto le insegne della Ferrari il 6 giugno 1954 alla 12 Ore di Hy\u00e8res, dove conquist\u00f2 la vittoria guidato da Luigi Piotti e Maurice Trintignant. Questo esemplare fu l'unico a non essere venduto a clienti privati dalla Casa del \u201ccavallino rampante\u201d, e non consegu\u00ec altre vittorie importanti; gli altri tre furono ceduti e si aggiudicarono diverse gare italiane, tra cui il Giro dell'Umbria. In seguito uno di essi giunse quinto alla Carrera Panamericana del 1954.\nCaratteristiche tecniche.\nIl motore era un V12 a 60\u00ba non sovralimentato anteriore e longitudinale. L'alesaggio e la corsa erano rispettivamente 73 mm e 58,8\u00a0mm, che portavano la cilindrata totale a 2953,21 cm\u00b3. La testata ed il monoblocco erano fabbricati in lega leggera. Il rapporto di compressione era di 9:1, mentre la potenza massima erogata dal propulsore era di 240 CV a 7200 giri al minuto.\nLa distribuzione era formata da un singolo albero a camme in testa che comandava due valvole per cilindro. L'alimentazione era assicurata da tre carburatori di marca Weber e modello 36 IF/4C. L'accensione era singola ed il relativo impianto comprendeva due magneti. La lubrificazione era a carter umido, mentre la frizione era multidisco.\nLe sospensioni anteriori erano indipendenti, ed avevano installato quadrilateri trasversali ed una balestra montata allo stesso modo; quelle posteriori erano invece formate da un ponte De Dion, doppi puntoni ed una balestra longitudinale. Entrambe montavano ammortizzatori idraulici Houdaille. I freni erano a tamburo sulle quattro ruote, mentre lo sterzo era a vite senza fine e settore dentato. La trazione era posteriore, e la trasmissione era formata da un cambio manuale a quattro rapporti pi\u00f9 la retromarcia.\nIl telaio era tubolare in acciaio. La carrozzeria era spider a due posti, ed era opera di Scaglietti e Pininfarina.\nLa velocit\u00e0 massima raggiunta dalla \u201c250 Monza\u201d era di 250 km/h."}
{"id": "3442471", "revid": "188323", "url": "https://it.wikipedia.org/wiki?curid=3442471", "title": "Rubacorrente", "text": ""}
{"id": "3442474", "revid": "1406147", "url": "https://it.wikipedia.org/wiki?curid=3442474", "title": "Associazione Sportiva Reggina 1966-1967", "text": "Questa pagina raccoglie i dati riguardanti l'Associazione Sportiva Reggina nella stagione 1966-1967.\nStagione.\nLa squadra, allenata da Tommaso Maestrelli, ha concluso la sua seconda stagione in Serie B in nona posizione."}
{"id": "3442475", "revid": "69794", "url": "https://it.wikipedia.org/wiki?curid=3442475", "title": "Nnena Abiola Wabara", "text": ""}
{"id": "3442476", "revid": "599013", "url": "https://it.wikipedia.org/wiki?curid=3442476", "title": "Suore missionarie della Societ\u00e0 di Maria", "text": "Le Suore Missionarie della Societ\u00e0 di Maria sono un istituto religioso femminile di diritto pontificio: i membri di questa congregazione pospongono al loro nome la sigla S.M.S.M.\nStoria.\nLa fondatrice della congregazione \u00e8 considerata Marie-Fran\u00e7oise Perroton (1796-1873): dopo aver letto un appello pubblicato su \"Annales de la Propagation de la Foi\" da alcune abitanti dell'isola di Wallis che chiedevano insegnanti per le donne, nel 1845 la Perroton lasci\u00f2 Lione e part\u00ec per l'Oceania, dove oper\u00f2 da sola per dodici anni, senza ricevere molto aiuto dal vescovo Pierre Bataillon. Intanto, a opera di padre Julien Favre, superiore generale della Societ\u00e0 di Maria, vennero reclutate altre candidate alla vita religiosa desiderose di recarsi in terra di missione: le prime tre missionarie raggiunsero la Perroton nel 1857. Altre 7 religiose arrivarono nel 1862. Le 11 suore, chiamate le \"pioniere\", formarono allora piccole comunit\u00e0 a Wallis e Futuna, in Nuova Caledonia e poi a Samoa.\nLe missionarie andarono a costituire il Terz'ordine regolare di Maria (TORM) e per loro nel 1881 venne aperto un noviziato sia a Saint-Brieuc (poi trasferito a Sainte-Foy-l\u00e8s-Lyon), sia a Wallis. La congregazione si estese nel Pacifico a poco a poco alle Figi, alle Tonga, alle Isole Salomone e alle Nuove Ebridi.\nFurono formati quattro gruppi di suore, riconosciute dalla chiesa cattolica come congregazioni diocesane (autonome):\nNel 1926 la compagnia pass\u00f2 alle dipendenze della congregazione \"de Propaganda Fide\" e il 30 dicembre 1931 la societ\u00e0 adott\u00f2 il nuovo titolo e venne approvata come congregazione di diritto pontificio.\nDopo questa approvazione, la congregazione si estende all'infuori del Pacifico ancora alla Giamaica, all'Algeria, al Senegal, alla Mauritania, al Burundi, al Rwanda, al Bangladesh, al Madagascar, alle Filippine, alla Germania, alla Tanzania e di recente al Regno Unito.\nAttivit\u00e0 e diffusione.\nLe suore della congregazione si dedicano essenzialmente all'apostolato missionario, soprattutto a favore delle donne.\nSono presenti in Europa (Francia, Germania, Italia), in Africa (Algeria, Burundi, Madagascar, Mauritania, Ruanda, Senegal, Tanzania), in Asia (Bangladesh, Filippine), nelle Americhe (Colombia, Giamaica, Per\u00f9, Stati Uniti d'America) e in Oceania (Australia, Figi, Nuova Caledonia, Nuova Zelanda, Papua Nuova Guinea, Samoa, Isole Salomone, Tonga, Vanuatu, Wallis e Futuna); la sede generalizia \u00e8 sulla via Cassia a Roma.\nAl 31 dicembre 2008 la congregazione contava 512 religiose in 114 case."}
{"id": "3442477", "revid": "339392", "url": "https://it.wikipedia.org/wiki?curid=3442477", "title": "Piacenza FC", "text": ""}
{"id": "3442479", "revid": "39904796", "url": "https://it.wikipedia.org/wiki?curid=3442479", "title": "AC Magenta", "text": ""}
{"id": "3442481", "revid": "300067", "url": "https://it.wikipedia.org/wiki?curid=3442481", "title": "Martina Crippa", "text": "Carriera.\nNei club.\nDi ruolo guardia, ha militato dal 2004 al 2012 nel Geas Basket.\nNel 2012-13, dopo dieci partite disputate con il Club Atletico Romagna, passa alla Goldbet Taranto.\nDopo il ritiro della squadra tarantina, \u00e8 stata tesserata dalla Gesam Gas Lucca.\nNella stagione 2016-2017 conquista il suo primo scudetto con la squadra lucchese.\nIn Nazionale.\nDal 2010 fa parte del roster della Nazionale di pallacanestro femminile dell'Italia."}
{"id": "3442482", "revid": "121286", "url": "https://it.wikipedia.org/wiki?curid=3442482", "title": "Roma capitale", "text": ""}
{"id": "3442485", "revid": "124808", "url": "https://it.wikipedia.org/wiki?curid=3442485", "title": "Take the Lead", "text": ""}
{"id": "3442487", "revid": "124808", "url": "https://it.wikipedia.org/wiki?curid=3442487", "title": "Shall We Dansu?", "text": ""}
{"id": "3442491", "revid": "124808", "url": "https://it.wikipedia.org/wiki?curid=3442491", "title": "Vuoi ballare?", "text": ""}
{"id": "3442492", "revid": "1305772", "url": "https://it.wikipedia.org/wiki?curid=3442492", "title": "17 (Ricky Martin)", "text": "17 \u00e8 una raccolta del cantante pop latino portoricano Ricky Martin, pubblicata dalle etichette discografiche Sony BMG e Columbia Records il 18 novembre 2008.\nInclude 17 canzoni provenienti dai suoi 17 anni di carriera.\nDall'album non \u00e8 stato estratto alcun singolo, perch\u00e9 l'album non contiene nessun inedito. Contiene per lo pi\u00f9 canzoni in lingua spagnola.\nTracce.\niTunes bonus track"}
{"id": "3442493", "revid": "1573940", "url": "https://it.wikipedia.org/wiki?curid=3442493", "title": "Eophona personata", "text": "Il frosone mascherato o frosone giapponese (\"Eophona personata\" ) \u00e8 un uccello passeriforme della famiglia dei fringillidi.\nDescrizione.\nDimensioni.\nMisura fra i 18 ed i 23\u00a0cm di lunghezza, per un'apertura alare di 24\u201325\u00a0cm ed un peso medio di 60 g, sebbene un singolo maschio selvatico fece registrare un peso di 80 grammi.\nAspetto.\nSi tratta di uccelli di corporatura massiccia e squadrata, con grossa testa e becco forte, tozzo e conico.\nLa colorazione \u00e8 grigio topo uniforme su tutto il corpo, con tendenza a schiarirsi su ventre e sottocoda: sui fianchi sono presenti sfumature rossicce, mentre la coda e le remiganti sono di colore nero e le copritrici blu scuro munite di una banda bianca (l'estensione del bianco \u00e8 minore nella sottospecie \"magnirostris\") visibile quando l'animale \u00e8 in volo. La caratteristica distintiva di questa specie \u00e8 la presenza di una macchia di piume nere che dalla nuca raggiunge gli occhi e da qui il becco, prolungandosi sulla gola in una bavetta e dando l'impressione che l'animale indossi una maschera (da cui il nome comune di \"frosone mascherato\" ed il nome scientifico \"personata\", derivante dal latino \"pers\u014dna\" con significato appunto di \"maschera\").\nIl becco \u00e8 di colore giallo, con un anello basale di color avorio.\nBiologia.\nIl frosone giapponese \u00e8 un uccello molto schivo, che al di fuori della stagione riproduttiva si muove fra le cime degli alberi in coppie od in gruppetti di meno di dieci individui.\nIn volo, questi uccelli possono emettere vocalizzazioni ticchettanti corte ma potenti: il canto, invece, \u00e8 basso e flautato e comprende 4 note fischianti ripetute in maniera cantilenante.\nAlimentazione.\nSi tratta di animali essenzialmente granivori, che si cibano di una variet\u00e0 di semi e pinoli riuscendo facilmente ad aver ragione anche di involucri molto duri grazie al robusto e potente becco. Durante l'inverno, la loro dieta si basa principalmente sui semi di cedro, betulla e cedro del Giappone, mentre durante la stagione calda mangiano anche bacche e insetti (soprattutto bruchi), dei quali si nutrono in maniera maggiore rispetto agli altri frosoni.\nRiproduzione.\nDurante la stagione degli amori, che inizia in primavera, le coppie divengono territoriali e scacciano energicamente ogni intruso che si avvicini al nido. Quest'ultimo \u00e8 poco profondo, ha una forma a coppa e viene costruito sui rami sottili e lontani dal tronco, per essere meno accessibile ad eventuali predatori terrestri; in esso la femmina depone fra le 3 e le 5 uova, che si occupa di covare per circa 11-12 giorni. I piccoli vengono nutriti da ambedue i genitori e sono in grado d'involarsi 13 giorni dopo la schiusa, tuttavia essi tendono a rimanere coi genitori per altre due settimane circa (durante i quali vengono nutriti principalmente dal maschio) prima di allontanarsene.\nDistribuzione e habitat.\nA dispetto del nome comune, il frosone giapponese non vive soltanto in Giappone (del quale \u00e8 per\u00f2 endemica la sottospecie nominale, diffusa da Hokkaid\u014d a Ky\u016bsh\u016b), ma anche in Manciuria, Corea e Russia sud-orientale nei pressi del basso corso dell'Amur.\nPredilige gli ambienti di foresta decidua temperata, ma lo si trova anche nei boschi misti e nelle foreste di conifere: a differenza del congenere frosone cinese (con la quale vive in parapatria nella maggior parte del proprio areale) il frosone giapponese non \u00e8 un amante della quota e lo si trova di preferenza in ambienti pianeggianti o vallivi. Vive senza problemi a contatto con l'uomo in ambienti non eccessivamente antropizzati, e lo si pu\u00f2 osservare anche in parchi pubblici, viali e giardini periferici ben alberati.\nDurante la stagione fredda, pu\u00f2 compiere spostamenti anche consistenti alla ricerca di cibo, ma solo la sottospecie continentale \u00e8 completamente migratoria e durante l'inverno si spinge a sud fino all'Hebei e a Pechino.\nTassonomia.\nSe ne classificano due sottospecie:"}
{"id": "3442501", "revid": "121338061", "url": "https://it.wikipedia.org/wiki?curid=3442501", "title": "Nina Torresi", "text": "Biografia.\nFiglia di un direttore della fotografia e di una sceneggiatrice, la sua prima esperienza di rilievo \u00e8 con il film \"Stasera lo faccio\", che viene presentato al Giffoni Film Festival del 2005 ma rimane poi inedito, non trovando distribuzione, nello stesso anno partecipa anche a uno spot su SKY insieme a Rita Levi Montalcini e successivamente \u00e8 nel cast di altri film e serie televisive come \"Cardiofitness\" (2006), \"Il sangue e la rosa\" (2008) e \"La strategia degli affetti\" (2009). Nel 2010 interpreta il suo film pi\u00f9 importante \"La bellezza del somaro\" di Sergio Castellitto e in Tv fa parte del cast della serie \"Fratelli Benvenuti\". Nel 2012 \u00e8 la protagonista ne \"La fuga di Teresa\" di Margarethe von Trotta, poi interpreta Agnese nell'horror \"La casa nel vento dei morti\" ed entra a far parte della quinta stagione della serie TV di Canale 5 \"I Cesaroni\", nel ruolo di Maya.\nNel 2016 interpreta Anna Ferri nella fiction Rai \"Baciato dal sole\" e fa parte del cast de \"Il vincente\" di Luca Magri. Nel 2017 interpreta Chiara Romano nella fiction Rai \"Sotto copertura 2\" e nel 2019 \u00e8 Alba Calia nel film \"Io sono Mia\"."}
{"id": "3442507", "revid": "1573940", "url": "https://it.wikipedia.org/wiki?curid=3442507", "title": "Cressonomyia", "text": "Cressonomyia , \u00e8 un genere di insetti della famiglia degli Ephydridae (Diptera: Schizophora) esclusivo dell'America.\nDescrizione.\nGli adulti sono moscerini di piccole dimensioni, con corpo lungo al massimo poco pi\u00f9 di 2\u00a0mm, generalmente di colore nero, pi\u00f9 o meno lucente. Tegumento a volte tomentoso.\nIl capo ha fronte ampia e antenne con inserzione alta, nel terzo superiore del profilo laterale. Le antenne hanno il primo flagellomero lungo quanto il pedicello e arista pettinata, portante una serie dorsale di 4-8 peli. Sul pedicello \u00e8 presente una robusta setola spiniforme, inserita in posizione dorsale. Chetotassi della regione frontale composta da tre paia di setole fronto-orbitali pi\u00f9 o meno sviluppate, le prime due paia proclinate, il terzo composto da setole reclinate e inserite leggermente pi\u00f9 all'interno rispetto alle anteriori. Setole verticali ben sviluppate. Nel triangolo ocellare sono presenti due robuste setole, lunghe quanto la verticale esterna, proclinate e leggermente divergenti, inserite dietro l'ocello mediano, fra gli ocelli posteriori. L'interpretazione di queste setole, in letteratura, non \u00e8 ben chiara: \nLa faccia presenta elementi diagnostici sostanzialmente ricorrenti negli Psilopini o in raggruppamenti pi\u00f9 ampi: profilo appiattito per l'assenza della carena, margine inferiore e zona mediana glabri, setole facciali allineate in due serie verticali parallele alle parafacce. In \"Cressonomyia\" \u00e8 evidente un solo paio di setole ben sviluppate, inclinate verso l'interno e pi\u00f9 o meno incrociate, oltre ad una serie di brevi e deboli setole.\nIl torace \u00e8 pi\u00f9 o meno tomentoso, di colore variabile dal nero al nero-bluastro, con scutello leggermente pi\u00f9 largo che lungo. Chetotassi del mesonoto caratterizzata dalla presenza di due setole acrosticali prescutellari allineate con le dorsocentrali posteriori e le infralari, presuturali e sopralari assenti, notopleurali due. Scutello pubescente nella zona centrale e provvisto di due paia di scutellari marginali, due basali e due apicali, queste ultime pi\u00f9 lunghe delle prime. Anepisterno provvisto di due robuste setole.\nLe zampe di conformazione normale, con femori anteriori non ingrossati. Le ali sono ialine o leggermente giallastre, con base scura, prive di setole dorsali nel tratto basale della radio. La nervatura presenta la generale conformazione ricorrente negli Efidridi; elementi diagnostici condivisi con altri generi affini sono la lunghezza della costa, estesa fino alla terminazione della media, la posizione del secondo ramo della radio (R2+3), distanziato dalla costa, il profilo pi\u00f9 o meno rettilineo della trasversale medio-cubitale discale (dm-cu). I bilancieri sono neri.\nL'addome \u00e8 nerastro, glabro o tomentoso, composto da cinque uriti apparenti, con terzo e quarto tergite lunghi e quinto tergite breve. Gli uriti terminali del maschio mostrano l'epandrio conformato a U rovesciata alla vista posteriore, con cerci bastoncellari pi\u00f9 o meno ricurvi, pi\u00f9 stretti dorsalmente, e surstili allungati.\nSistematica.\nSuddivisione sistematica.\nLa storia della sistematica di \"Cressonomyia\" \u00e8 piuttosto confusa, a causa della ricorrenza di errori e di sinonimie nella nomenclatura del genere e delle specie. Il genere fu definito, in principio, da Cresson (1918) attribuendogli il nome \"Plagiops\", con l'inclusione delle specie \"Plagiops aciculata\" ) e \"Plagiops nitidifrons\" (=\"Cressonomyia aciculata\"). Questo nome, tuttavia, era gi\u00e0 impegnato da Townsend (1911) per denominare un genere della famiglia dei Tachinidae. Vent'anni dopo, lo stesso Cresson (1938) propose il nome \"Plagiopsis\", ma anche questo era gi\u00e0 impegnato in precedenza da Brauer &amp; Bergenstamm per definire un altro genere dei Tachinidae. L'incongruenza \u00e8 stata definitivamente risolta da Arnaud (1958), il quale propose il nome \"Cressonomyia\" e, come specie tipo, \"Plagiops nitidifrons\" .\nAltrettanto confusa fu, per quasi un secolo, la nomenclatura relativa alle specie, fino alla prima effettiva revisione tassonomica del genere, sviluppata da Mathis &amp; Zatwarnicki (2004). La prima specie di \"Cressonomyia\" si deve a Loew (1862), che la classific\u00f2 con il nome di \"Psilopa aciculata\" (=\"Cressonomyia aciculata\"). A cavallo fra la seconda met\u00e0 del XIX secolo e gli inizi del Novecento si aggiunsero nuove specie che, attualmente, sono identificate come appartenenti a questo genere: \"Ephygrobia metallica\" (=\"Cressonomyia aciculata\"), \"Psilopa aeneonigra\" (1878), \"Psilopa fulvipennis\" . Altre quattro specie furono invece descritte da Cresson intorno al 1920: \"Plagiops nitidifrons\" (1918), contestualmente all'istituzione del genere \"Plagiops\", \"Psilopa meridionalis\" (1918), \"Plagiops hinei\" (1922) e \"Psilopa skinneri\" (1922). Come si pu\u00f2 osservare, la maggior parte delle specie furono classificate nel genere \"Psilopa\", uno dei pi\u00f9 importanti della famiglia degli Efidridi, almeno sotto l'aspetto storico. Al genere \"Plagiops\" furono effettivamente attribuite solo due specie, definite da Cresson nel 1918 e nel 1922.\nI riferimenti in letteratura relativi a queste specie, negli anni successivi, sono circoscritti a rari contributi in materia di nomenclatura e di catalogazione geografica e si devono a Cresson (1925, 1938, 1942, 1946), Arnaud (1958), Wirth (1965, 1968), Mathis &amp; Zatwarnicki (1995). I punti focali di tali contributi, in ordine sequenziale, sono i seguenti:\nA Mathis &amp; Zatwarnicki (2004) si deve la sostanziale revisione della sistematica di \"Cressonomyia\", con l'individuazione delle relazioni filogenetiche sia esterne, in rapporto agli altri generi della trib\u00f9 dei Psilopini, sia interne, e l'identificazione delle specie e delle sinonimie. \"C. nitidifrons\" e i suoi relativi sinonimi (\"Plagiops nitidifrons\" e \"Plagiopsis nitidifrons\") sono stati ridotti a sinonimi minori di \"C. aciculata\". Gli Autori, inoltre, aggiungono la specie \"Cressonomyia bolivia\", di nuova descrizione.\nIl quadro cronologico \u00e8 riassunto nel seguente schema\nDopo la revisione del 2004, il genere ha la seguente impostazione tassonomica e nomenclaturale:\nInquadramento tassonomico e filogenesi.\nPer l'affinit\u00e0 morfologica con altri generi della vecchia sottofamiglia delle Psilopinae, \"Cressonomyia\" \u00e8 storicamente incluso nella trib\u00f9 degli Psilopini, spostata da Zatwarnicki (1992) nella nuova sottofamiglia delle Discomyzinae.\nSotto l'aspetto filogenetico, \"Cressonomyia\" \u00e8 strettamente correlato al genere \"Peltopsilopa\", con il quale condivide alcuni caratteri morfologici considerati sinapomorfici (pigmentazione delle ali e dei bilancieri, conformazione dei postsurstili) e la distribuzione esclusiva nel continente americano, prevalentemente a basse latitudini. Da \"Peltopsilopa\" si distingue nettamente per la conformazione dello scutello, relativamente breve in \"Cressonomyia\", marcatamente lungo, fino a sovrastare parte dell'addome, in \"Peltopsilopa\".\nNell'ambito del genere, Mathis &amp; Zatwarnicki (2004), individuano tre cladi distinti e correlati secondo il seguente schema:\nDistribuzione.\nCome detto in precedenza, il genere \u00e8 esclusivo del continente americano ed \u00e8 rappresentato nelle regioni tropicali e subtropicali del Neartico e del Neotropico, con maggiore frequenza nei paesi che si affacciano nel Golfo del Messico e nel Mare Caraibico.\n\"C. aciculata\" ha un ampio areale che si estende dal Texas meridionale e dalle Bahamas fino al Brasile, al Paraguay e al Per\u00f9, ma la maggiore concentrazione dei ritrovamenti si rileva nei Caraibi, nell'America centrale e nei paesi caraibici del Sudamerica (Colombia, Venezuela). \"C. hinei\" \u00e8 frequente nell'America centrale e negli stati meridionali degli USA, con particolare concentrazione di segnalazioni in Florida. \"C. skinneri\" \u00e8 diffusa soprattutto nei Caraibi, ma la specie \u00e8 segnalata anche in altre regioni del Neotropico (Messico, Panama, Venezuela, Brasile, Argentina settentrionale).\nAreali circoscritti riguardano invece le rimanenti specie: \"C. bolivia\" (Bolivia) e \"C. meridionalis\" (Messico e Costa Rica)."}
{"id": "3442509", "revid": "63756", "url": "https://it.wikipedia.org/wiki?curid=3442509", "title": "Adam Qadmon", "text": ""}
{"id": "3442511", "revid": "547034", "url": "https://it.wikipedia.org/wiki?curid=3442511", "title": "Stanner E.V. Taylor", "text": "Biografia.\nNato a St. Louis, nel Missouri, divent\u00f2 uno dei collaboratori pi\u00f9 stretti di David Wark Griffith per cui scrisse numerose sceneggiature. Tra il 1908 e il 1929, sceneggi\u00f2 108 film ma fu anche regista, dirigendo 56 pellicole.Si spos\u00f2 con l'attrice Marion Leonard, una delle dive della Biograph, la casa di produzione per cui lavoravano entrambi.I due poi lasciarono la Biograph per passare all'Universal Pictures. In seguito, lavorarono anche per altre compagnie e per la casa di produzione che avevano fondato.Nel 1915, Taylor sceneggi\u00f2 e produsse \"The Dragon's Claw\", interpretato dalla moglie, sua unica prova come produttore.\nMor\u00ec a Los Angeles nel 1948, all'et\u00e0 di 71 anni."}
{"id": "3442516", "revid": "212348", "url": "https://it.wikipedia.org/wiki?curid=3442516", "title": "Pat Frank", "text": ""}
{"id": "3442521", "revid": "729019", "url": "https://it.wikipedia.org/wiki?curid=3442521", "title": "Tour della Nazionale di rugby a 15 della Romania 1999", "text": "Tra il 1998 e il 1999, la nazionale della Romania di \"rugby a 15\" si reca varie volte in tour per prepararsi al Coppa del mondo del 1999\nNel 1999, per rifinire la preparazione per la si reca in Galles e Francia, con altrettante sconfitte con club gallesi. Infine una pesante sconfitta ad Edimburgo con la Scozia."}
{"id": "3442522", "revid": "729019", "url": "https://it.wikipedia.org/wiki?curid=3442522", "title": "Tour della Nazionale di rugby a 15 della Romania 1998", "text": "Tra il 1998 e il 1999, la nazionale della Romania di \"rugby a 15\" si reca varie volte in tour per prepararsi al Coppa del mondo del 1999\nNel 1998 si reca in Argentina dove subisce una pesante sconfitta nell'unico test match ufficiale."}
{"id": "3442527", "revid": "122246", "url": "https://it.wikipedia.org/wiki?curid=3442527", "title": "Coppa di Danimarca (pallavolo femminile)", "text": "La Coppa di Danimarca di pallavolo femminile \u00e8 un torneo per club della Danimarca ed \u00e8 posto sotto l'egida della Federazione pallavolistica della Danimarca."}
{"id": "3442530", "revid": "122880", "url": "https://it.wikipedia.org/wiki?curid=3442530", "title": "Fenomeno entopico", "text": ""}
{"id": "3442531", "revid": "287204", "url": "https://it.wikipedia.org/wiki?curid=3442531", "title": "Retino stocastico", "text": "Il retino stocastico detto anche retino FM \u00e8 un sistema di riproduzione di una sfumatura tramite retinatura basata su una distribuzione casuale o pseudocasuale dei punti del retino. La retinatura \u00e8 un sistema sviluppato ai primi del 900 per riprodurre in stampa con le varie tecnologie di stampa disponibili allora, come offset, flexo, serigrafia, rotocalco, sfumature continue o scale di grigi di varie densit\u00e0, definite mezzitoni. \nLa retinatura stocastica \u00e8 anche definita retinatura FM o a modulazione di frequenza in quanto esaminando singole omogenee unit\u00e0 di superficie di una sfumatura stampata con retino stocastico in aree di varie densit\u00e0 ad esempio 10% 30% 50% si nota una variazione della frequenza dei punti a seconda del livello di grigio o percentuale presa in esame. Bassa frequenza di punti nel 10%, media frequenza di punti nel 30% una pi\u00f9 elevata frequenza di punti nell'area 50%.\nLa retinatura tradizionale \u00e8 definita retinatura AM o a modulazione di ampiezza poich\u00e9 basata su un reticolo geometrico fisso, definito dal numero di linee al cm/pollice, all'interno del quale varia l'ampiezza di ogni singolo punto in modo che, per esempio in un'area di grigio al 10%, avremo punti con posizione fissa ma diametro di 20 micron mentre in un'area di grigio al 50% avremo punti sempre nella stessa posizione ma con un diametro di 150 micron.\nLa retinatura stocastica esiste dagli anni settanta ma ha trovato fin dall'inizio una difficile diffusione in ambito grafico industriale in quanto l'utilizzo di punti molto piccoli comprometteva la stabilit\u00e0 di qualit\u00e0 della stampa durante l'incisione con film delle lastre offset. Minime variazioni nell'incisione della lastra con il film comportavano grandi variazioni dei risultati in stampa. La recente introduzione dei sistemi CTP o computer to plate ha riportato alla ribalta l'utilizzo della retinatura FM nella stampa. Oggi grazie all'uso dei CTP durante l'incisione diretta delle lastre si \u00e8 in grado di controllare in modo accurato i parametri di densit\u00e0 e della curva di correzione: una retinatura FM utilizza nella stessa area un numero di punti molto maggiore rispetto alla retinatura AM per cui \u00e8 necessario utilizzare una curva di compensazione adeguatamente calcolata per allineare le densit\u00e0 che si ottengono con il retino FM a quelle che si ottengono con il retino AM (ad esempio secondo norma ISO 12647-2). La retinatura FM pu\u00f2 essere anche interpolata con la retinatura AM dando origine alla retinatura ibrida per cui all'interno di una sfumatura da 0 a 100 possiamo avere che da 0 a 30% la sfumatura \u00e8 creata con un punto stocastico selezionato e da 30% a 100% la sfumatura \u00e8 riprodotta con un'apposita lineatura di retino AM. La generazione e utilizzo di retini specifici per le varie esigenze grafiche di stampa \u00e8 una competenza specifica dei tecnici di prestampa. Un errore molto diffuso \u00e8 considerare un retino a dispersione di errore (come ad esempio quello generato da Photoshop) come un retino stocastico o FM. La generazione di un retino stocastico o FM per impieghi professionali in stampa richiede l'impiego di appositi software grafici chiamati RIP (Raster Image Processor). \nAlcuni esempi di RIP sono: Harlequin HDS di Global Graphics, Crystal raster di Agfa, Staccato di Kodak, XerioRIP di Grafcoast - sviluppato appositamente perla serigrafia e la stampa tessile."}
{"id": "3442537", "revid": "28592", "url": "https://it.wikipedia.org/wiki?curid=3442537", "title": "Letteratura germanica", "text": ""}
{"id": "3442548", "revid": "827882", "url": "https://it.wikipedia.org/wiki?curid=3442548", "title": "FINA Water Polo World League 2006 (maschile)", "text": "La 5\u00aa edizione maschile della World League di pallanuoto, organizzata dalla FINA, si \u00e8 svolta tra il 30 giugno ed il 6 agosto 2006.\nLa formula della competizione ha ricalcato quella dell'edizione precedente. Il turno di qualificazione si \u00e8 svolto in due fasi: la prima strutturata in quattro gironi da quattro squadre ciascuno; la seconda con le migliori tre della prima fase divise in due gironi da sei.\nHanno conquistato la \"Super Final\" sei formazioni, che si sono confrontate ad Atene dal 2 al 6 agosto.\nSuper Final.\nFase preliminare.\nNella finale di Atene le sei qualificate hanno disputato un girone unico in cui hanno ereditato i punteggi degli scontri diretti nel secondo turno di qualificazione. Le prime due classificate si sono affrontate nella final per il titolo, le altre hanno disputato un play off per il bronzo."}
{"id": "3442549", "revid": "46291", "url": "https://it.wikipedia.org/wiki?curid=3442549", "title": "Chaetanthera", "text": "Chaetanthera \u00e8 un genere di piante angiosperme dicotiledoni della famiglia delle Asteraceae.\nDescrizione.\nLe specie di questa voce sono piante annuali o perenni con portamenti erbacei prostrati o subarbustivi. Sono presenti piante monoiche o (raramente) dioiche.\nIn genere sono presenti sia foglie basali che cauline. Le foglie lungo il caule sono disposte in modo opposto o alternato. Quelle basali spesso formano delle rosette a disposizione rosulata e decussata con base connata. La forma delle lamine \u00e8 subulata, lineare, oblanceolate, spatolate in genere intere con bordi finemente seghettati o dentati.\nLe infiorescenze sono composte da capolini da piccoli a medi, terminali solitari e sessili o raramente raccolti in 2 - 3 capolini per pianta. I capolini possono essere radiati oppure disciformi, eterogami (raramente omogami) e sono formati da un involucro a forma cilindrica o campanulata composto da brattee (o squame) all'interno delle quali un ricettacolo fa da base ai fiori di due tipi (pi\u00f9 o meno): tubulosi e ligulati. Le brattee, simili a foglie, disposte su 2 - 4 serie in modo embricato sono di vario tipo e consistenza. Il ricettacolo, glabro, a forma piatta, \u00e8 nudo (senza pagliette).\nI fiori sia quelli tubulosi che ligulati sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi, actinomorfi o zigomorfi e fertili. In genere i fiori del raggio (quelli periferici) sono femminili e disposti in modo pi\u00f9 o meno uniseriale. I fiori del disco (quelli centrali), sono ermafroditi o femminili.\nI frutti sono degli acheni con pappo. La forma dell'achenio in genere \u00e8 fusiforme (raramente \u00e8 obcompressa) con alcune coste longitudinali. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie \u00e8 setolosa o glabra. Il carpopodium ha delle forme anulari. Il pappo, formato da una o due serie di setole piumose o barbate, decidue o persistenti, piatte alla base, \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo sono distribuite nell'America meridionale, costa del Pacifico e Ande.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Mutisieae con la trib\u00f9 Nassauvieae formano due \"gruppi fratelli\" ed entrambe rappresentano il \"core\" della sottofamiglia.\nIl genere \"Chaetanthera \" \u00e8 descritto all'interno della trib\u00f9 Mutisieae (sottotrib\u00f9 Mutisiinae), raggruppamento che la classificazione tradizionale collocava all'interno della sottofamiglia Cichorioideae e che la moderna classificazione filogenetica ha ricollocato, ridisegnandone i confini, all'interno della sottofamiglia Mutisioideae.\nIl genere \u00e8 composto da due sottogeneri: subgen. \"Chaetanthera\" e subgen. \"Tylloma\" .\nI caratteri distintivi per le specie di questo genere sono:\nIl numero cromosomico delle specie di questo genere \u00e8: 2n = 22, 24 e 28.\nElenco specie.\nIl genere comprende le seguenti 35 specie:\nSinonimi.\nQuesto genere ha 9 sinonimi:"}
{"id": "3442559", "revid": "118720600", "url": "https://it.wikipedia.org/wiki?curid=3442559", "title": "Associazione Sportiva Reggina 1967-1968", "text": "Questa pagina raccoglie i dati riguardanti l'Associazione Sportiva Reggina nella stagione 1967-1968.\nStagione.\nLa squadra, allenata da Tommaso Maestrelli, ha concluso la sua terza stagione in Serie B in nona posizione."}
{"id": "3442568", "revid": "767487", "url": "https://it.wikipedia.org/wiki?curid=3442568", "title": "Zeldman", "text": "Zeldman \u00e8 un mockumentary comico del 2006, scritto e diretto da Cosimo Messeri.\nTrama.\nVicissitudini di Cosmo Zeldman, eccentrico cantautore armeno/americano degli anni sessanta - vera fonte di ispirazione per tutti i pi\u00f9 grandi del pop-rock - misteriosamente scomparso dopo essere diventato calvo in una sola notte. La sua storia \u00e8 raccontata attraverso filmati dell'epoca, da amici, collaboratori, e da chi ebbe la fortuna di frequentarlo in quel tempo ormai lontano e fumoso."}
{"id": "3442569", "revid": "1232412", "url": "https://it.wikipedia.org/wiki?curid=3442569", "title": "Cristina D'Avena e i tuoi amici in TV 2", "text": "Cristina D'Avena e i tuoi amici in TV 2 \u00e8 il diciannovesimo album discografico della cantante italiana Cristina D'Avena, pubblicato da Five Record S.r.l. e distribuito da C.G.D. Messaggerie Musicali SpA, nel 1988. Questa \u00e8 la terza raccolta dell'artista.\nDescrizione.\nSi tratta del secondo volume della collana discografica \"Cristina D'Avena e i tuoi amici in TV\", inizialmente chiamata \"Cristina D'Avena con i tuoi amici in TV\". Questo volume della raccolta contiene molte canzoni inedite, precedentemente uscite solo come singoli e, poche riproposte dalla discografia dell'artista. Le copertine di LP ed MC, si differenziano per quanto riguarda lo stile grafico nel titolo e la parte che include i personaggi. \nProduzione e formazione dei brani.\nPer i musicisti e i tecnici dei singoli \u00e8 possibile consultare le pagine di prima pubblicazione delle canzoni."}
{"id": "3442578", "revid": "118720652", "url": "https://it.wikipedia.org/wiki?curid=3442578", "title": "Associazione Sportiva Reggina 1968-1969", "text": "Questa pagina raccoglie i dati riguardanti l'Associazione Sportiva Reggina nella stagione 1968-1969.\nStagione.\nLa squadra, allenata da Armando Segato, ha concluso la sua quarta stagione consecutiva in Serie B in quinta posizione."}
{"id": "3442580", "revid": "16758", "url": "https://it.wikipedia.org/wiki?curid=3442580", "title": "Hans Walther Imhoff", "text": ""}
{"id": "3442581", "revid": "1718976", "url": "https://it.wikipedia.org/wiki?curid=3442581", "title": "Fivelandia 9 - Le pi\u00f9 belle sigle originali dei tuoi amici in TV", "text": "Fivelandia 9 \u2013 Le pi\u00f9 belle sigle originali dei tuoi amici in TV \u00e8 una raccolta di sigle di programmi per bambini in onda sulle reti Fininvest pubblicata nel 1991.\nInterpreti e cori.\nI Piccoli Cantori di Milano diretti da Laura Marcora, Marco Gallo, Vincenzo Draghi, Moreno Ferrara, Silvio Pozzoli, Paola Orlandi, Paola Tovaglia.\nAutori: Alessandra Valeri Manera, Carmelo Carucci, Piero Cassano e Paolo Marino, Vincenzo Draghi, Massimiliano Pani\nMusicisti: Vincenzo Draghi, Claudio Pascoli, Carmelo Carucci, Giorgio Cocilovo, Piero Cairo, Paolo Donnarumma, Saverio Gurgioni, Massimiliano Pani, Nicol\u00f2 Fragile, Paolo Marino\nDifferenze con la ristampa.\nL'album \u00e8 stato ristampato in due versioni, doppia e singola a partire dal 28 aprile 2006.\nFivelandia 9 &amp; 10.\nFivelandia 9 &amp; 10 \u00e8 un album di Cristina D'Avena, pubblicato da Rti SpA e distribuito da Edel, il 28 aprile 2006. La copertina dell'album, riprende in un formato pi\u00f9 piccolo le copertine degli album originali.\nTracce.\nCD 1\nCD 2"}
{"id": "3442586", "revid": "16875", "url": "https://it.wikipedia.org/wiki?curid=3442586", "title": "Omnibus Week-end", "text": ""}
{"id": "3442588", "revid": "5585", "url": "https://it.wikipedia.org/wiki?curid=3442588", "title": "Bill Thomas (hockeista su ghiaccio)", "text": "Statistiche.\n\"Statistiche aggiornate a luglio 2012.\""}
{"id": "3442589", "revid": "1700659", "url": "https://it.wikipedia.org/wiki?curid=3442589", "title": "H-back", "text": "Quello dell'H-Back, da non confondersi con l'halfback, \u00e8 uno dei ruoli dell'attacco di una squadra di football americano, ed \u00e8 anche conosciuto come power back. La posizione \u00e8 un ibrido tra il fullback e il tight end. La posizione del H-Back assunse un ruolo importante nella NFL con i Washington Redskins, sotto la guida dell'head coach Joe Gibbs che utilizzava uno schema a due tight end. Il ruolo venne chiamato F-Back, quando venne impiegato in seguito nel sistema offensivo Norv Turner.\nNel sistema offensivo dei Redskins, all'H-back venne chiesto di bloccare, proteggere, passare, e anche di ricevere su molti sets. Questo in confronto con il classico tight end, che venne usato principalmente per i blocchi come uomo in pi\u00f9 sulla linea offensiva dei Washington. L'H-back pu\u00f2 allinearsi nella backfield, sulla linea, o in movimento. A causa della complessit\u00e0 della posizione, per essere un ottimo H-back si deve possedere una conoscenza approfondita del ruolo."}
{"id": "3442591", "revid": "1305772", "url": "https://it.wikipedia.org/wiki?curid=3442591", "title": "Formazione di San Cassiano", "text": "La Formazione di San Cassiano \u00e8 un'unit\u00e0 litostratigrafica del Triassico medio-superiore delle Alpi Meridionali. Prende il nome dalla localit\u00e0 di San Cassiano in Val Badia. La localit\u00e0 tipo si trova a Prati di Stuores presso Badia.\nFu definita \"Letto calcareo-marnoso di San Cassiano\" nel 1834 dal conte Georg di M\u00fcnster, \"Strati di San Cassiano\" nel 1841 da H.L. Wissmann, \"Strati Cassiani\" nel 1858 da F. von Hauer. Nel 1977 F.T. F\u00fcrsich e J. Wendt l'hanno descritta col nome di \"Formazione Cassiana\" introducendondola per la prima volta al moderno concetto di formazione.\nL'area di affioramento della formazione si estende in direzione est-ovest dalle Dolomiti occidentali fino alle Alpi Carniche e verso sud fino alla Valsugana.\nLa formazione costituisce l'equivalente bacinale della piattaforma carbonatica rappresentata dalla \"Dolomia Cassiana 2\". Si \u00e8 deposta nel Carnico medio e inferiore.\nLa formazione \u00e8 costituita da un'alternanza di marne, marne calcaree e calcari, con intercalazioni di calcareniti, e brecce calcaree: in prossimit\u00e0 delle piattaforme carbonatiche si rinvengono intercalati nei sedimenti bacinali i cosiddetti \"Blocchi di Cipit\" che sono costituiti da blocchi calcarei di piattaforma scivolati o franati dalle piattaforme nel bacino. Il colore della roccia varia dal bruno al giallo ocra.\nNelle rocce della formazione sono presenti faune pelagiche rappresentate da aculei di riccio di mare e steli di crinoidi, ma si sono ritrovati anche ammoniti e conodonti. Le ammoniti appartengono ai generi \"Frankites\", \"Trachyceras\", \"Clionitites\", \"Lobites\" e \"Daxatina\".\nLa formazione di San Cassiano ha uno spessore massimo di 400-500 metri.\nStratigraficamente il suo limite inferiore \u00e8 con la formazione terrigeno-vulcanoclastica di Wengen, da cui \u00e8 separata da un limite graduale o eteropico (interdigitato) originato dalla ripetuta deposizione di materiali vulcanoclastici da una vicina isola vulcanica, durante la sedimentazione della Formazione di San Cassiano."}
{"id": "3442595", "revid": "144796", "url": "https://it.wikipedia.org/wiki?curid=3442595", "title": "Frederick North, lord North", "text": ""}
{"id": "3442596", "revid": "1452073", "url": "https://it.wikipedia.org/wiki?curid=3442596", "title": "Fivelandia 11 - Le pi\u00f9 belle sigle originali dei tuoi amici in TV", "text": "Fivelandia 11 \u2013 Le pi\u00f9 belle sigle originali dei tuoi amici in TV \u00e8 una raccolta di sigle di programmi per bambini in onda sulle reti Fininvest pubblicata nel 1993.\n\u00c8 l'ultimo volume della collana ad essere pubblicato in formato LP.\nInterpreti e cori.\nI Piccoli Cantori di Milano diretti da Laura Marcora, Moreno Ferrara, Silvio Pozzoli\nAutori: Alessandra Valeri Manera, Carmelo Carucci, Paolo Marino, Gino De Stefani, Fabrizio Baldoni\nMusicisti: Piero Cairo, Carmelo Carucci, Giorgio Cocilovo, Lucio Fabbri, Paolo Donnarumma, Fabrizio Baldoni, Paolo Marino, Max Longhi"}
{"id": "3442601", "revid": "1452073", "url": "https://it.wikipedia.org/wiki?curid=3442601", "title": "Fivelandia 12", "text": "Fivelandia 12 \u00e8 una raccolta di sigle di programmi per bambini in onda sulle reti Fininvest pubblicata nel 1994."}
{"id": "3442615", "revid": "767487", "url": "https://it.wikipedia.org/wiki?curid=3442615", "title": "Fulvio Rondini", "text": " \u00c8 anche presidente della squadra dilettantistica A.C.D Tuscar.\nCarriera.\nCalciatore.\nCresce nel , squadra della sua citt\u00e0, con la quale debutt\u00f2 in Serie B nel 1984 rimanendovi fino al 1986.\nIn seguito passa per un anno alla e per uno all' sempre nella serie cadetta.\nNel 1988 torna al Perugia che, dopo 3 gare di Serie C1, lo cede al dove milita per due campionati di Serie B.\nSuccessivamente scende in Serie C1 con la maglia del Siracusa e dopo un anno e mezzo passa al Trento in Serie C2.\nIn carriera ha totalizzato 143 presenze (e 2 reti) in Serie B.\nDirigente.\nNell'autunno 2010 ha ricoperto per tre settimane il ruolo di Direttore Generale della Sangiovannese.\nIl 17 aprile 2011 diviene poi Presidente della societ\u00e0 valdarnese."}
{"id": "3442621", "revid": "371529", "url": "https://it.wikipedia.org/wiki?curid=3442621", "title": "Dory Funk jr.", "text": ""}
{"id": "3442624", "revid": "118720680", "url": "https://it.wikipedia.org/wiki?curid=3442624", "title": "Associazione Sportiva Reggina 1969-1970", "text": "Questa pagina raccoglie i dati riguardanti l'Associazione Sportiva Reggina nella stagione 1969-1970.\nStagione.\nLa squadra, allenata da Ezio Galbiati, ha concluso la sua quinta stagione consecutiva in Serie B in sesta posizione.\nVincendo 13 volte pareggiando 15 e perdendo 10 - realizzando 39 reti e subendone 34."}
{"id": "3442625", "revid": "287204", "url": "https://it.wikipedia.org/wiki?curid=3442625", "title": "Tollarp", "text": "Tollarp \u00e8 una localit\u00e0 (\"t\u00e4tort\" in svedese) del comune di Kristianstad (contea di Scania, Svezia) con una popolazione era di 3.284 abitanti nel 2010.\nSi trova a circa 16 km a sud-ovest della citt\u00e0 di Kristianstad, lungo l'autostrada E22 tra Malm\u00f6 e Kristianstad (\"Malm\u00f6vagen\")."}
{"id": "3442626", "revid": "767487", "url": "https://it.wikipedia.org/wiki?curid=3442626", "title": "Sinosaurosphargis yunguiensis", "text": "La sinosaurosfargide (Sinosaurosphargis yunguiensis) \u00e8 un rettile acquatico di incerta classificazione. Visse nel Triassico medio (Anisico, circa 240 milioni di anni fa) e i suoi resti fossili sono stati ritrovati in Cina. \nDescrizione.\nQuesto rettile \u00e8 noto principalmente per uno scheletro quasi completo e un altro scheletro incompleto. Possedeva un cranio relativamente piatto, caratterizzato dalla chiusura della fossa temporale superiore. Il corpo era appiattito e dotato di piccole piastre affiancate l'una all'altra (osteodermi), che andavano a comporre un'armatura dorsale ampia. Le costole sottostanti erano allargate trasversalmente, cos\u00ec da stabilire un contatto lungo la loro lunghezza, formando una sorta di \"scatola\" dorsale chiusa. Questa particolare struttura si ritrova unicamente in un altro rettile fossile, \"Saurosphargis\" dell'Europa orientale.\nClassificazione.\nI resti di \"Sinosaurosphargis\" sono stati descritti per la prima volta nel 2011 e provengono dalla formazione Guanling (contea di Luoping, provincia di Yunnan), in Cina. Le affinit\u00e0 di questo rettile fossile non sono ben chiare: superficialmente assomigliava ai placodonti ciamodontoidi, un gruppo di rettili acquatici simili a tartarughe, forse imparentati con i plesiosauri. In realt\u00e0, alcune caratteristiche peculiari di \"Sinosaurosphargis\" (come la struttura delle costole e degli osteodermi) richiama un altro rettile enigmatico, l'europeo \"Saurosphargis\", i cui resti fossili sono andati perduti e di cui rimangono solo illustrazioni dei fossili. Altri rettili probabilmente imparentati con questi animali sono il cinese \"Largocephalosaurus \"e l'europeo \"Eusaurosphargis\". \nSignificato dei fossili.\nIl ritrovamento dei resti di questo animale in Cina \u00e8 un'ulteriore prova della stretta affinit\u00e0 faunistica che accomunava le diverse zone della Tetide, il grande mare che nel corso del Triassico attraversava longitudinalmente gran parte del globo. Oltre a \"Saurosphargis\" e \"Sinosaurosphargis\", fossili di animali simili ritrovati in Europa e Cina riguardano numerosi pesci (tra cui \"Saurichthys\"), notosauri, pachipleurosauri, protorosauri e placodonti. "}
{"id": "3442627", "revid": "22356", "url": "https://it.wikipedia.org/wiki?curid=3442627", "title": "Sinosaurosphargis", "text": ""}
{"id": "3442629", "revid": "287204", "url": "https://it.wikipedia.org/wiki?curid=3442629", "title": "Hammar (Kristianstad)", "text": "Hammar \u00e8 una localit\u00e0 (\"t\u00e4tort\" in svedese) del comune di Kristianstad (contea di Scania, Svezia).\nNel 2010 la popolazione era di 2.057 abitanti."}
{"id": "3442630", "revid": "478133", "url": "https://it.wikipedia.org/wiki?curid=3442630", "title": "Cristina D'Avena e i tuoi amici in TV 10", "text": "Cristina D'Avena e i tuoi amici in TV 10 \u00e8 una raccolta della cantante Cristina D'Avena pubblicata nel 1997.\nFormazione.\nI Piccoli Cantori di Milano diretti da Laura Marcora\nAutori: Alessandra Valeri Manera, Silvio Amato, Franco Fasano, Piero Cassano, Vincenzo Draghi"}
{"id": "3442632", "revid": "767487", "url": "https://it.wikipedia.org/wiki?curid=3442632", "title": "Fj\u00e4lkinge", "text": "Fj\u00e4lkinge \u00e8 una localit\u00e0 (\"t\u00e4tort\" in svedese) del comune di Kristianstad (contea di Scania, Svezia).\nNel 2010 la popolazione era di 1.690 abitanti."}
{"id": "3442634", "revid": "287204", "url": "https://it.wikipedia.org/wiki?curid=3442634", "title": "\u00d6nnestad", "text": "\u00d6nnestad \u00e8 una localit\u00e0 (\"t\u00e4tort\" in svedese) del comune di Kristianstad (contea di Scania, Svezia).\nNel 2010 la popolazione era di 1.378 abitanti."}
{"id": "3442636", "revid": "478133", "url": "https://it.wikipedia.org/wiki?curid=3442636", "title": "Cristina D'Avena e i tuoi amici in TV 9", "text": "Cristina D'Avena e i tuoi amici in TV 9 \u00e8 una raccolta della cantante Cristina D'Avena, pubblicata nel 1996.\nInterpreti e partecipazioni.\nMusicisti: Ninni Carucci, Piero Cairo, Giorgio Cocilovo, Paolo Donnarumma, Valeriano Chiaravalle, Franco Fasano, Michele Lazzarini, Silvio Amato"}
{"id": "3442640", "revid": "174925", "url": "https://it.wikipedia.org/wiki?curid=3442640", "title": "Ansegiso di Fontanelle", "text": ""}
{"id": "3442648", "revid": "174925", "url": "https://it.wikipedia.org/wiki?curid=3442648", "title": "Germaine Lefebvre", "text": ""}
{"id": "3442652", "revid": "174925", "url": "https://it.wikipedia.org/wiki?curid=3442652", "title": "Toro de Osborne", "text": ""}
{"id": "3442664", "revid": "144796", "url": "https://it.wikipedia.org/wiki?curid=3442664", "title": "Charles Watson-Wentworth, II Marchese di Rockingham", "text": ""}
{"id": "3442671", "revid": "412038", "url": "https://it.wikipedia.org/wiki?curid=3442671", "title": "Biennale internazionale dell'arte contemporanea", "text": "La Biennale internazionale d'arte contemporanea di Firenze, nota anche come Florence Biennale \u00e8, stata fondata nel 1997 dall'artista Pasquale Celona e dal fratello Piero. Dal 2015 \u00e8 diretta dal giovane Jacopo Celona, CEO di Arte Studio societ\u00e0 di benefit, che gestisce l'evento. La principale sede espositiva della \"Florence Biennale\" \u00e8 la Fortezza da Basso di Firenze (gestita da Firenze Fiera), che per l'occasione viene allestita con spazi rispondenti alle esigenze degli artisti che vi partecipano. Tuttavia, la biennale promuove e organizza anche eventi collaterali in spazi pubblici e privati. \nNel corso degli anni l\u2019impegno della Florence Biennale nel perseguire un dialogo interculturale e interdisciplinare attraverso l\u2019arte \u00e8 stato premiato con l\u2019inclusione nel programma delle Nazioni Unite \u201cDialogo fra le civilt\u00e0\u201d (2001). Ha inoltre ottenuto il riconoscimento dalla associazione Artists for Human Rights (2007) per l\u2019impegno in difesa dei diritti umani attraverso il linguaggio dell\u2019arte, e il conferimento del \u201cPegaso d\u2019Argento\u201d dalla Regione Toscana (2015). Dal 2017 la Florence Biennale si svolge con il patrocinio dell'Assemblea Parlamentare del Mediterraneo, della Commissione Nazionale Unesco, oltre che del Ministero per i Beni e le Attivit\u00e0 Culturali (MIBACT), Regione Toscana e Citt\u00e0 di Firenze. Gode inoltre del patrocinio dell'ICOMOS e di alcune istituzioni di prestigio e atenei.\nIl direttore artistico della prima edizione \u00e8 stato lo storico dell'arte Stefano Francolini. Dal 1998 al 2005 l'incarico \u00e8 stato ricoperto dallo storico e critico d'arte John Spike. Nel 2007 l'incario \u00e8 passato a Emanuel von Lauestein Massarani, segretario alla cultura e soprintendente del patrimonio culturale a San Paolo (Brasile). Dal 2009 al 2011 la direzione artistica \u00e8 stata nuovamente affidata a Stefano Francolini. Nel 2013 e 2015 lo storico e critico d'arte fiorentino Rolando Bellini ha assunto la direzione artistica. Nel 2017 l'incarico curatoriale \u00e8 stato affidato a Melanie Zefferino, storica dell'arte italo-inglese gi\u00e0 curatrice ospite nel 2013 e 2015, che riconfermata per il 2019 alla luce dei successi ottenuti. L'edizione del 2019 vede l'inaugurazione di un padiglione dedicato al design a cura di Gabriele Goretti, ma l'interesse della Florence Biennale per questo ambito non \u00e8 nuovo dato che in anni passati la biennale ha premiato, per il design, Ferrari, Pininfarina e Harley Davidson.\nStruttura.\nLa Florence Biennale si propone come piattaforma indipendente e autofinanziata. \nL'ammissione degli artisti partecipanti \u00e8 regolata dal Comitato di Selezione Internazionale e la partecipazione comporta il pagamento di una quota d'iscrizione la cui entit\u00e0 varia in base alla tipologia e alle dimensioni dello spazio espositivo richiesto. L'organizzazione promuove gli artisti supportandoli nella ricerca di sponsor. Nel 2017 oltre 70 sponsor hanno finanziato diversi artisti partecipanti, in totale 455 da 70 Paesi. Gli artisti partecipanti competono per il Premio Internazionale in \"Lorenzo il Magnifico\" in 12 categorie di concorso - \"Pittura\", \"Disegno, calligrafia e grafica d'arte\", \"Mixed Media\", \"Scultura\", \"Installazione d'arte\", \"Arte ceramica\", \"Textile &amp; Fiber Art\", \"Gioiello d'arte\", \"Fotografia\", \"Videoarte\", \"Arte Multimediale\" e \"Performance Art\". \nA ogni edizione alcuni artisti ospiti partecipano gratuitamente su invito e presentano progetti speciali, inclusi coloro che ricevono il Premio Speciale del Presidente della Florence Biennale. In passate edizioni questo premio \u00e8 stato conferito ad artisti quali Morehshin Allahyari e Tim Bengel. Nella edizione del 2019 il premio va a Anthony Howe, Mice Jankulovski e Han Yuchen.\nSono previste iniziative didattiche per le scuole, seminari e incontri con gli ospiti d'onore.\nPremio Internazionale \"Lorenzo il Magnifico\".\nA ogni edizione, la Florence Biennale il premio \"Lorenzo il Magnifico\" alla Carriera per le arti e la cultura. Nelle passate edizioni il premio \u00e8 stato conferito ad artisti di chiara fama quali El Anatsui, Marina Abramovic, Marta Minujin, Anish Kapoor, Jos\u00e9 Luis Cuevas, Agatha Ruiz de la Prada, Dolores Puthod, Shu Yong, Gilbert and George, Christo e Jeanne-Claude, Richard Anuskiewicz, Robert Chen, Alfredo Zalce, David Hockney e altri ancora. \u00c8 stato anche assegnato a personalit\u00e0 d'eccezione per l'arte e la cultura, \u00e8 stato tributato a Carla Fracci, Ferruccio Soleri, Mario Luzi, Anne Archer e Henryk Jurkowski. Nel 2019 il Premio \u00e8 stato assegnato al Maestro Franco Zeffirelli per le arti visive e performative, a Gustavo Aceves per la scultura, e a Refik Anadol per la New Media &amp; Installation Art. \nRecensioni.\nLa Biennale internazionale d'arte contemporanea di Firenze ha una storia recente e le scelte curatoriali e gestionali sono state pi\u00f9 volte riviste. L'organizzazione ha dovuto e affrontare difficolt\u00e0 pratiche e soprattutto nelle prime edizioni per via di soluzioni organizzative non ottimali mosse alcune critiche alla manifestazione.\nTuttavia, la manifestazione vanta un certo numero di returning artists ovvero artisti partecipanti a pi\u00f9 edizioni, inclusi artisti pluripremiati provenienti da diversi Paesi, e ha raccolto riscontri positivi soprattutto in anni recenti in termini quantitativi e qualitativi. \nAnche le scelte delle personalit\u00e0 premiate con il premio \"Lorenzo il Magnifico\" hanno ricevuto critiche positive."}
{"id": "3442676", "revid": "599013", "url": "https://it.wikipedia.org/wiki?curid=3442676", "title": "Alan Kusov", "text": "Biografia.\nAnche suo fratello Artur \u00e8 un calciatore professionista.\nCarriera.\nClub.\nDurante la sua carriera ha giocato con varie squadre di club, tra cui anche il , con cui conta 14 presenze.\nNazionale.\nConta una presenza con la Nazionale russa."}
{"id": "3442677", "revid": "118975510", "url": "https://it.wikipedia.org/wiki?curid=3442677", "title": "Schermata rossa di errore", "text": "La schermata rossa di errore (in inglese \"Red Screen of Death\", abbreviato in \"RSoD\", \"Red Screen\" o semplicemente schermata rossa della morte) \u00e8 una schermata di avviso di errore informatico critico, presente in diversi sistemi operativi, fra cui alcune versioni \"beta\" del sistema operativo Windows Vista nel caso di errori durante il boot.\nLa schermata rossa si riferisce ad alcuni errori irrisolvibili nelle versioni pi\u00f9 recenti del client Lotus Notes. Questi errori non sono a pieno schermo, ma sono piccole finestrelle rettangolari rosse con il bordo nero. La schermata rossa usa una modalit\u00e0 testo 80\u00d725, con una risoluzione su schermo di 640\u00d7400 e un tipo di carattere simile a Fixedsys.\nSchermate rosse nelle Playstation.\nPlayStation.\nNella PlayStation dopo la schermata di avvio iniziale pu\u00f2 apparire una RSoD con scritto: \"Inserire un disco per PlayStation\", ci\u00f2 pu\u00f2 essere dovuto all'inserimento di un disco non originale (su console non modificate), di un disco errato, quindi incompatibile (per esempio un disco per un altro tipo di console, come Xbox, GameCube, Wii) o di un disco non funzionante o graffiato, oppure pu\u00f2 essere dovuto a dei problemi riguardo al laser della console.\nPlayStation 2.\nLa schermata rossa nella PlayStation 2 pu\u00f2 apparire per gli stessi motivi della PlayStation, ma appare con una grafica diversa: lo sfondo \u00e8 nero e vi sono tre cubi rossi che fluttuano attorno a una nuvola rossa, con dei suoni che ricordano un vento ululante, e in sovrimpressione appare scritto: \"Inserire un disco per PlayStation o PlayStation 2\".\nPrima della schermata rossa, a volte ci si pu\u00f2 accorgere che il caricamento iniziale della console \u00e8 molto lento, oppure che non vengono emessi i classici rumori di avviamento della console, e ci\u00f2 porta al RSoD.\nPlayStation Portable.\nNella PlayStation Portable la schermata rossa appare in seguito al danneggiamento della directory di sistema \"flash0:/\". In sovraimpressione appare scritto, in diverse lingue (tra cui l'italiano), il messaggio: \"Si \u00e8 verificato un errore grave. Contattare il supporto tecnico per ricevere assistenza.\". Questo errore \u00e8 molto grave, ma si pu\u00f2 comunque risolvere in diversi modi.\nSchermate rosse in Atari.\nAtari 2600.\nNell'Atari 2600, quando viene inserita una cartuccia in modo scorretto o la console \u00e8 danneggiata, appare una schermata interamente rossa senza alcuna scritta.\nAtari Jaguar.\nNell'Atari Jaguar, per le stesse ragioni dell'Atari 2600, l'avvio del sistema viene bloccato e appare una schermata rossa che mostra solo il logo \"Jaguar\"."}
{"id": "3442678", "revid": "130823", "url": "https://it.wikipedia.org/wiki?curid=3442678", "title": "Graziadio Antegnati", "text": ""}
{"id": "3442686", "revid": "587728", "url": "https://it.wikipedia.org/wiki?curid=3442686", "title": "RSoD", "text": ""}
{"id": "3442688", "revid": "587728", "url": "https://it.wikipedia.org/wiki?curid=3442688", "title": "Schermata rossa", "text": ""}
{"id": "3442697", "revid": "104458", "url": "https://it.wikipedia.org/wiki?curid=3442697", "title": "Rurikidi", "text": ""}
{"id": "3442698", "revid": "223320", "url": "https://it.wikipedia.org/wiki?curid=3442698", "title": "Stadio dei Marmi (Roma)", "text": ""}
{"id": "3442713", "revid": "767487", "url": "https://it.wikipedia.org/wiki?curid=3442713", "title": "Karolis Jasaitis", "text": "Carriera.\nClub.\nDopo aver giocato con varie squadre lituane, nel 2011 si trasferisce al .\nNazionale.\nConta una presenze con la Nazionale lituana."}
{"id": "3442714", "revid": "1305772", "url": "https://it.wikipedia.org/wiki?curid=3442714", "title": "Giovanni Battista Carloni", "text": "Giovanni Battista Carloni o Giovanni Battista Carlone pu\u00f2 riferirsi ai seguenti appartenenti alla Famiglia Carlone (o Carloni):"}
{"id": "3442716", "revid": "729019", "url": "https://it.wikipedia.org/wiki?curid=3442716", "title": "IVL A.22 Hansa", "text": "Il velivolo IVL A.22 Hansa fu un idrovolante finlandese monoposto ad ala bassa, copia su licenza del tedesco Hansa-Brandenburg W.33 realizzato dalla Hansa-Brandenburg negli anni venti del XX secolo.\nStoria del progetto.\nL'Hansa-Brandenburg W.33 fu progettato da Ernst Heinkel nel 1916 ed entr\u00f2 in servizio nel 1918. Vennero realizzati 26 esemplari ma di questi solo sei furono completati prima del crollo dell'impero tedesco. Il W.33 si dimostr\u00f2 fin dall'inizio superiore al Friedrichshafen FF 33 sotto ogni aspetto tanto che i monoplani realizzati dalla Hansa-Brandenburg influenzeranno notevolmente lo sviluppo dei successivi idrovolanti tedeschi; infatti nel 1918 verranno realizzate diversi velivoli simili al W.33 tra cui il Friedrichshafen FF 63, il Dornier Cs-I, lo Junkers CLS.I e l'L.F.G. Roland ME 8. Dopo la guerra una versione del W.29 fu utilizzato dalla Danimarca, mentre inizialmente la Finlandia acquist\u00f2 diversi W.33 e W.34 dalla Germania e successivamente, nel 1921, ottenne la licenza per la realizzazione in proprio degli W.33.\nIl primo mezzo realizzato in proprio vol\u00f2 il 4 novembre 1922 e venne rinominato A.22. Questo velivolo fu il primo aereo di fabbricazione industriale e durante i quattro anni successivi vennero realizzati 120 aeromobili. Di fatto l'A.22 divenne il secondo aereo con pi\u00f9 esemplari realizzati in Finlandia di tutti i tempi.\nLa Suomen ilmavoimat utilizzer\u00e0 tale mezzo fino al 1936.\nSuperstiti.\nAd oggi esiste un solo esemplare di A.22 conservato al Suomen Ilmailumuseo (museo dell'aviazione finlandese)."}
{"id": "3442717", "revid": "1442080", "url": "https://it.wikipedia.org/wiki?curid=3442717", "title": "Estoril Open 2000 - Doppio maschile", "text": "Il doppio maschile del torneo di tennis Estoril Open 2000, facente parte dell'ATP Tour, ha avuto come vincitori Donald Johnson e Piet Norval che hanno battuto in finale David Adams e Joshua Eagle 6-4, 7-5."}
{"id": "3442723", "revid": "120556498", "url": "https://it.wikipedia.org/wiki?curid=3442723", "title": "Ochinskij rajon", "text": "L'Ochinskij rajon, , \u00e8 un rajon dell'Oblast' di Sachalin, nell'Estremo oriente russo. Istituito il 12 maggio 1925, ha come capoluogo Ocha, ricopre una superficie di 14.816 km2 ed ospitava nel 2010 una popolazione di circa 29.000 abitanti."}
{"id": "3442725", "revid": "458786", "url": "https://it.wikipedia.org/wiki?curid=3442725", "title": "Tomas Mikuckis", "text": "Carriera.\nClub.\nDopo aver giocato con varie squadre lituane, nel 2010 si trasferisce al .\nNazionale.\nConta 2 presenze con la nazionale lituana."}
{"id": "3442727", "revid": "1429175", "url": "https://it.wikipedia.org/wiki?curid=3442727", "title": "Mousse (rivista)", "text": "Mousse \u00e8 una rivista d\u2019arte contemporanea trimestrale con sede a Milano ed \u00e8 tra le pi\u00f9 importanti riviste nel settore artistico a livello nazionale ed internazionale. \nStoria.\nMousse viene fondata nel 2006 da Alessio Ascari ed Edoardo Bonaspetti. Nel 2008 la direzione della rivista passa interamente a Bonaspetti, che ne rimane a capo fino ad aprile 2018, quando il redattore capo diventa Francesco Tenaglia, mantenendo questo ruolo fino a marzo 2020. \nMousse Magazine.\nLa rivista contiene articoli, conversazioni, saggi e contributi di alcune figure importanti nel campo dell\u2019arte contemporanea, come artisti, critici, direttori di museo e curatori di fama internazionale.\nPubblicata inizialmente in versione bilingue, italiano ed inglese, dal 2017 \u00e8 interamente in lingua inglese. \nDistribuzione.\nMousse viene distribuito in tutta Italia in spazi istituzionali come musei, fondazioni e gallerie d'arte private. Dal numero 15, la rivista inizia a essere distribuita anche internazionalmente.\nAttualmente ha una tiratura media di 35.000 copie e viene distribuita capillarmente in numerosi spazi espositivi e librerie d\u2019arte in Europa, Stati Uniti, Asia e Australia. \nMousse Publishing.\nNel 2008, nasce \"Mousse Publishing\", casa editrice specializzata nel campo dell'arte contemporanea che produce cataloghi di mostre, monografie ed edizioni d\u2019artista, collaborando costantemente con importanti musei, gallerie, fondazioni e biennali a livello internazionale. \nMousse Agency.\nMousse \u00e8 anche un'agenzia che crea progetti visivi e di comunicazione per iniziative di arte e cultura contemporanea. \nNel corso degli anni, Mousse ha creato l'identit\u00e0 visiva di eventi artistici internazionali come Manifesta 12 Palermo, la Seconda Biennale di Yinchuan e miart, la fiera internazionale d\u2019arte moderna e contemporanea di Milano. Dal 2013 al 2020 Mousse ha curato l'immagine coordinata di quest\u2019ultima."}
{"id": "3442731", "revid": "110157", "url": "https://it.wikipedia.org/wiki?curid=3442731", "title": "Eggebek", "text": "Eggebek (in danese \"Eggeb\u00e6k\") \u00e8 un comune di 2.557 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442732", "revid": "767487", "url": "https://it.wikipedia.org/wiki?curid=3442732", "title": "Brivido (film 1941)", "text": "Brivido \u00e8 un film del 1941 diretto dal regista Giacomo Gentilomo.\nTrama.\nUno scrittore di gialli si trova in un momento di crisi creativa e non riesce a completare il suo ultimo romanzo. Nella sua casa viene uccisa una donna e questo delitto gli fornisce uno spunto per concludere il romanzo. Senza rendersene conto riesce anche a scoprire il vero colpevole.\nProduzione.\nProdotto da Mario Borghi per INCINE, girato negli stabilimenti Pisorno di Tirrenia, con l'aiuto alla regia di Mario Monicelli, tratto dalla commedia \"Il triangolo magico\" di Alessandro De Stefani.\nDistribuzione.\nIl film venne distribuito nelle sale cinematografiche italiane il 12 ottobre del 1941."}
{"id": "3442733", "revid": "110157", "url": "https://it.wikipedia.org/wiki?curid=3442733", "title": "Janneby", "text": "Janneby \u00e8 un comune di 442 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442734", "revid": "709565", "url": "https://it.wikipedia.org/wiki?curid=3442734", "title": "Tetro Cacciatore", "text": "Il Tetro Cacciatore (\"Grim Hunter\"), il cui vero nome \u00e8 Vladimir Kravinoff, \u00e8 un personaggio dei fumetti creato da Howard Mackie (testi) e Tom Lyle (disegni), pubblicato dalla Marvel Comics. La sua prima apparizione \u00e8 in \"\" (vol. 1) n. 47 (giugno 1994).\nBiografia del personaggio.\nVladimir Kravinoff \u00e8 il figlio di Sergei Kravinoff, meglio noto come Kraven il cacciatore. Dopo essersi scontrato con Spider-Man, venne ucciso dal clone deforme di Peter Parker, il criminale conosciuto come Kaine.\n\u00c8 stato resuscitato durante la \"Tetra Caccia\" dalla madre Sasha Aleksandra Nikolaevich, la quale ha ucciso Mattie Franklin, pugnalandola durante il rito sacrificale necessario per riportare in vita il figlio. Vladimir \u00e8 risorto come creatura semi-umana con sembianze leonine. Viene in seguito nuovamente ucciso dallo stesso padre."}
{"id": "3442735", "revid": "110157", "url": "https://it.wikipedia.org/wiki?curid=3442735", "title": "Jerrishoe", "text": "Jerrishoe (in danese \"Jerrish\u00f8j\") \u00e8 un comune di 984 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442736", "revid": "1573940", "url": "https://it.wikipedia.org/wiki?curid=3442736", "title": "Fringilla teydea", "text": "Il fringuello azzurro di Tenerife (Fringilla teydea ) \u00e8 un uccello passeriforme della famiglia Fringillidae.\nEtimologia.\nIl nome scientifico della specie, \"teydea\", si riferisce al vulcano Teide, sull'isola di Tenerife della quale essa \u00e8 endemica.\nDescrizione.\nDimensioni.\nMisura 16\u201317\u00a0cm di lunghezza, per 29-30 g di peso.\nAspetto.\nIl fringuello azzurro somiglia agli altri fringuelli, rispetto ai quali \u00e8 pi\u00f9 grande e massiccio e presenta becco pi\u00f9 robusto.\nQuesti uccelli presentano dicromatismo sessuale. Il piumaggio dei maschi \u00e8 inconfondibile, uniformemente azzurro su tutto il corpo, con tendenza a scurirsi su ali, coda e faccia, dove diviene quasi nerastro: il sottocoda \u00e8 biancastro, mentre il basso ventre \u00e8 di colore \"beige\". Le femmine sono invece di colore grigio-bruno, pi\u00f9 chiaro ventralmente e pi\u00f9 scuro dorsalmente, con presenza di barre alari biancastre. In ambedue i sessi gli occhi sono di colore bruno scuro con presenza di anello perioculare bianco superiormente ed inferiormente all'iride, le zampe sono di color carnicino ed il becco \u00e8 nerastro\nBiologia.\nSi tratta di uccelli dalle abitudini diurne, che all'infuori della stagione degli amori si muove in coppie o in stormi, talvolta accompagnandosi ad altri fringillidi, congeneri e non.\nIl loro canto \u00e8 pi\u00f9 breve e debole di quello dei fringuelli propriamente detti, ed il richiamo risulta pi\u00f9 gracchiante.\nAlimentazione.\nLa dieta di questi uccelli si compone quando possibile in massima parte dei pinoli del pino delle Canarie, ma comprende tuttavia anche altri alimenti di origine vegetale (semi, germogli, bacche e frutta) e animale (insetti, larve ed altri invertebrati di piccole dimensioni). \nRiproduzione.\nLa stagione riproduttiva si estende generalmente fra aprile e agosto: i maschi si pongono su posatoi in evidenza fra gli alberi per cantare e trovare una compagna, con la quale formano coppie che sembrerebbero essere stabili e durature nel tempo. Generalmente, i fringuelli azzurri portano avanti una singola covata l'anno.\nIl nido viene costruito dalla sola femmina: a forma di coppa, esso viene collocato alla biforcazione di un albero di pino o alloro a qualche metro d'altezza, e si compone esternamente di materiale vegetale intrecciato (principalmente aghi di pino e licheni), mentre internamente \u00e8 foderato da muschio, piumino e pelo (spesso di coniglio). Al suo interno la femmina depone due uova biancastre con sparse maculature bruno-rossicce, che provvede a covare da sola (imbeccata dal maschio, che staziona nei pressi) per circa due settimane, al termine delle quali schiudono \"pulli\" ciechi ed implumi. Essi vengono imbeccati da ambedue i genitori utilizzando essenzialmente cibo di origine animale (soprattutto bruchi), come osservabile in tutti i fringuelli, e sono in grado di involarsi a 16-18 giorni dalla schiusa, sebbene tendano a rimanere presso il nido per altre tre settimane circa prima di disperdersi.\nDistribuzione e habitat.\nCome intuibile dal nome comune, il fringuello azzurro di Tenerife \u00e8 endemico dell'omonima isola nell'arcipelago delle Canarie, della quale rappresenta il simbolo insieme all'albero del drago.\nL\"'habitat\" tipico di questi uccelli \u00e8 rappresentato dalle foreste montane di pino delle Canarie con folto sottobosco: lo si pu\u00f2 tuttavia osservare anche nelle boscaglie a predominanza di alloro od erica arborea fra i 300 ed i 2300 m, sebbene sia pi\u00f9 comune al di sopra dei 1200 m di quota.\nLa specie non \u00e8 migratoria, tuttavia questi uccelli possono spostarsi a quote inferiori nei casi di inverni rigidi oppure compiere spostamenti di una certa entit\u00e0 alla ricerca di fonti d'acqua durante l'estate.\nTassonomia.\nFino a tempi recentissimi, i fringuelli azzurri di Gran Canaria venivano considerati una sottospecie del fringuello azzurro di Tenerife col nome di \"Fringilla teydea polatzeki\": attualmente, tuttavia, si tende a considerarli una specie a s\u00e9 stante (\"Fringilla polatzeki\"), sicch\u00e9 \"F. teydea\" rimane monotipica."}
{"id": "3442737", "revid": "110157", "url": "https://it.wikipedia.org/wiki?curid=3442737", "title": "J\u00f6rl", "text": "J\u00f6rl (in danese \"J\u00f8rl\") \u00e8 un comune di 822 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442738", "revid": "110157", "url": "https://it.wikipedia.org/wiki?curid=3442738", "title": "Langstedt", "text": "Langstedt (in danese \"Langsted\") \u00e8 un comune di 1.040 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442741", "revid": "110157", "url": "https://it.wikipedia.org/wiki?curid=3442741", "title": "Sollerup", "text": "Sollerup \u00e8 un comune di 2.551 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442743", "revid": "110157", "url": "https://it.wikipedia.org/wiki?curid=3442743", "title": "S\u00fcderhackstedt", "text": "S\u00fcderhackstedt (in danese \"S\u00f8nder Haksted\") \u00e8 un comune di 353 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442747", "revid": "110157", "url": "https://it.wikipedia.org/wiki?curid=3442747", "title": "Wanderup", "text": "Wanderup (in danese \"Vanderup\") \u00e8 un comune di 2.228 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Eggebek."}
{"id": "3442750", "revid": "110157", "url": "https://it.wikipedia.org/wiki?curid=3442750", "title": "Ahneby", "text": "Ahneby (in danese \"\u00c5neby\") \u00e8 un comune di 197 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442751", "revid": "110157", "url": "https://it.wikipedia.org/wiki?curid=3442751", "title": "Esgrus", "text": "Esgrus (in danese \"Eskeris\") \u00e8 un comune di 787 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442752", "revid": "119007047", "url": "https://it.wikipedia.org/wiki?curid=3442752", "title": "Matteo Cerami", "text": "Biografia.\n\u00c8 figlio dello sceneggiatore Vincenzo Cerami e di Graziella Chiarcossi (cugina di Pier Paolo Pasolini), e fratellastro dell'attrice Aisha Cerami. Ha esordito alla regia con il film \"Tutti al mare\" (2011)."}
{"id": "3442753", "revid": "409435", "url": "https://it.wikipedia.org/wiki?curid=3442753", "title": "Carlone (famiglia)", "text": "I Carlone (o anche Carloni) sono una stirpe di artisti in arti figurative che ebbe origine nella zona dei laghi di Como e di Lugano.\nI componenti di tale \"famiglia\" erano appunto noti come \"Artisti dei laghi\" ed erano artisti itineranti che lasciarono tracce del loro operato in tutto il Centro-Europa.\nLa famiglia si pu\u00f2 classificare in pi\u00f9 rami.\nCarlone di Scaria.\nSi tratta di artisti che prendono il nome dal paese di provenienza, sito tra i laghi di Como e Lugano: Scaria d'Intelvi.\nQuesto ramo ha visto fra i suoi membri architetti, capomastri, stuccatori, affrescatori e pittori, nel periodo del barocco e del rococ\u00f2.\nLa maggior parte di loro erano artisti itineranti, che trascorrevano l'inverno nel paese nat\u00eco. Alcuni rami della famiglia si stabilirono per generazioni in Austria, prevalentemente nella regione della Stiria.\nArchitetti, pittori e decoratori.\nNel ramo austro-stiriano di questa famiglia si annoverano:\nUmanisti.\nUn ramo collaterale Famiglia Carlone di Scaria prese il nome \"allemanizzato\" di \"Karlon\" e diede origine a teologi e politici fra i quali il prelato Alois Karlon (1835 - 1902), che si occup\u00f2 della ricostruzione dell'Abbazia di Seckau e della realizzazione di una casa editrice cattolica nella Stiria.\nCarlone di Rovio.\nSi tratta di artisti che prendono il nome dal paese di provenienza, Rovio, sito tra i due laghi in territorio svizzero (Canton Ticino).\nBibliografia.\nin lingua tedesca:\nIn lingua italiana:"}
{"id": "3442754", "revid": "110157", "url": "https://it.wikipedia.org/wiki?curid=3442754", "title": "Gelting", "text": "Gelting \u00e8 un comune di 1.860 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442760", "revid": "110157", "url": "https://it.wikipedia.org/wiki?curid=3442760", "title": "Hasselberg", "text": "Hasselberg (in danese \"Hasselbjerg\") \u00e8 un comune di 894 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442763", "revid": "110157", "url": "https://it.wikipedia.org/wiki?curid=3442763", "title": "Kronsgaard", "text": "Kronsgaard \u00e8 un comune di 241 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442765", "revid": "76963", "url": "https://it.wikipedia.org/wiki?curid=3442765", "title": "Corrado Pinosio", "text": "Biografia.\nIl duca Corrado Augusto Pinosio nacque a Bonaventura, un villaggio alle pendici del Gennargentu.\nLa sua passione per le arti politiche e strategiche lo indirizzarono a una carriera militare iniziata a 8 anni nell'accademia militare di Ajaccio (Corsica), ove incontr\u00f2 un grande amico che presto diverr\u00e0 uno dei pi\u00f9 importanti conquistatori della storia, Napoleone Bonaparte.\nIvi consegui il titolo di studio come dottore in scienze strategiche, e venne subito inviato a Torino (capitale del regno di Sardegna) e messo a capo della 152\u00aa Divisione Bersaglieri.\nNel 1797 partecip\u00f2 con le truppe di Napoleone nella conquista dell'Egitto e, dopo altre campagne di minor importanza, fu nominato generale di fanteria e inviato a capo delle truppe italiche a seguito della campagna di Russia.\nMor\u00ec nel 1815 al Congresso di Vienna, condannato all'impiccagione per aver attentato alla vita del ministro austriaco Metternich. Fu sepolto presso il villaggio termale di Abano Terme, in Veneto, ma tuttora non \u00e8 ancora stato rinvenuto il suo corpo."}
{"id": "3442766", "revid": "110157", "url": "https://it.wikipedia.org/wiki?curid=3442766", "title": "Maasholm", "text": "Maasholm (in danese \"Masholm\") \u00e8 un comune di 2.551 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442770", "revid": "110157", "url": "https://it.wikipedia.org/wiki?curid=3442770", "title": "Nieby", "text": "Nieby (in danese \"Nyby\") \u00e8 un comune di 224 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442773", "revid": "110157", "url": "https://it.wikipedia.org/wiki?curid=3442773", "title": "Niesgrau", "text": "Niesgrau (in danese \"Nisvr\u00e5\") \u00e8 un comune di 600 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442776", "revid": "125486093", "url": "https://it.wikipedia.org/wiki?curid=3442776", "title": "Marco Maestripieri", "text": "Carriera.\nGiocatore.\nCresciuto nella , club della sua citt\u00e0, tra il 1974 ed il 1977 gioca per tre stagioni nei dilettanti con l'Orvietana, prima di passare alla Sangiovannese per una stagione di Serie D.\nNel 1978 la mette gli occhi su di lui, ne acquista il cartellino e lo gira in prestito al Campobasso con di recompra (fatto poi decadere). Nel capoluogo molisano cii rimane per dieci anni nei suoi anni d'oro. Dopo quattro stagioni con i molisani giunge secondo nel campionato di Serie C1 conquistando la promozione in Serie B e poi vi milita in tale categoria per cinque anni, (nel 1984 eredita la fascia da capitano) prima della retrocessione patita nel 1987, disputando poi l'ultima stagione nel 1987-1988, non riuscendo nell'impresa di tornare in Serie B.\nIn carriera ha totalizzato 164 presenze (e 7 reti) in Serie B.\nAllenatore.\nUna volta appese la scarpe al chiodo ha intrapreso la carriera di allenatore.\nNella stagione stagione 1995-1996 allena la Battipagliese in serie C2. A Battipaglia i risultati non sono soddisfacenti ed alla 2\u00aa giornata di ritorno, viene esonerato. Nella stagione 1996-1997 ha allenato la , portando la squadra rossonera a giocarsi gli ottavi di finale della Coppa Italia contro la Juventus, venendo comunque esonerato prima di quella partita.\nNella stagione 1999-2000 ha allenato il Sant'Anastasia, alla sua prima stagione in Serie C2.\nSuccessivamente \u00e8 entrato nel settore tecnico della FIGC.\nFa parte del Consiglio Direttivo dell'Associazione Italiana Allenatori Calcio."}
{"id": "3442781", "revid": "110157", "url": "https://it.wikipedia.org/wiki?curid=3442781", "title": "Pommerby", "text": "Pommerby \u00e8 un comune di 163 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442782", "revid": "599013", "url": "https://it.wikipedia.org/wiki?curid=3442782", "title": "Essau Kanyenda", "text": "Carriera.\nClub.\nDurante la sua carriera ha giocato con varie squadre di club, tra cui anche la Lokomotiv Mosca.\nNazionale.\nConta numerose presenze con la Nazionale malawiana, con cui ha anche partecipato alla Coppa d'Africa del 2010."}
{"id": "3442785", "revid": "287204", "url": "https://it.wikipedia.org/wiki?curid=3442785", "title": "Quern", "text": "Quern (in danese \"Kv\u00e6rn\") \u00e8 una frazione del comune tedesco di Steinbergkirche.\nStoria.\nIl 1\u00ba marzo 2013 il comune di Quern venne aggregato al comune di Steinbergkirche."}
{"id": "3442789", "revid": "439868", "url": "https://it.wikipedia.org/wiki?curid=3442789", "title": "Rabel", "text": "Rabel (in danese \"Rab\u00f8l\") \u00e8 un comune di 651 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442790", "revid": "6923", "url": "https://it.wikipedia.org/wiki?curid=3442790", "title": "Qualificazioni al campionato mondiale di football americano 2011", "text": "Risultati delle qualificazioni ai Mondiali di football americano Austria 2011.\nEFAF.\n32 membri IFAF:\nVanno alla fase finale le prime tre classificate all'Europeo A 2010:\nAFAF.\n5 membri IFAF:\nLa partita \u00e8 stata denominata \"Primo campionato asiatico di football americano\"\nVa alla fase finale:\nPAFAF.\n16 membri IFAF:\nCanada e Messico sono state qualificate per invito.\nVanno alla fase finale:\nOFAF.\n3 membri IFAF:\nVa alla fase finale:"}
{"id": "3442791", "revid": "110157", "url": "https://it.wikipedia.org/wiki?curid=3442791", "title": "Rabenholz", "text": "Rabenholz (in danese \"Ravnholt\") \u00e8 un comune di 301 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442795", "revid": "110157", "url": "https://it.wikipedia.org/wiki?curid=3442795", "title": "Stangheck", "text": "Stangheck (in danese \"Stangled\") \u00e8 un comune di 234 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442798", "revid": "1945278", "url": "https://it.wikipedia.org/wiki?curid=3442798", "title": "Steinberg (Schleswig-Holstein)", "text": "Steinberg (in danese \"Stenbjerg\") \u00e8 un comune di 896 abitanti dello Schleswig-Holstein, in Germania. Copre un'area di 16,24 km\u00b2.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442801", "revid": "287204", "url": "https://it.wikipedia.org/wiki?curid=3442801", "title": "Steinbergkirche", "text": "Steinbergkirche (in danese \"Stenbjergkirke\") \u00e8 un comune di 1.351 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht.\nStoria.\nIl 1\u00ba marzo 2013 al comune di Steinbergkirche venne aggregato il comune di Quern."}
{"id": "3442803", "revid": "110157", "url": "https://it.wikipedia.org/wiki?curid=3442803", "title": "Sterup", "text": "Sterup \u00e8 un comune di 1.391 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442806", "revid": "54193", "url": "https://it.wikipedia.org/wiki?curid=3442806", "title": "Gruppo per l'Armonizzazione delle Reti della Ricerca", "text": ""}
{"id": "3442808", "revid": "110157", "url": "https://it.wikipedia.org/wiki?curid=3442808", "title": "Stolteb\u00fcll", "text": "Stolteb\u00fcll (in danese \"Stolteb\u00f8l\") \u00e8 un comune di 846 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Geltinger Bucht."}
{"id": "3442809", "revid": "110157", "url": "https://it.wikipedia.org/wiki?curid=3442809", "title": "Borgwedel", "text": "Borgwedel (in danese \"Borgvedel\") \u00e8 un comune di 728 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442812", "revid": "1305772", "url": "https://it.wikipedia.org/wiki?curid=3442812", "title": "Caventou", "text": ""}
{"id": "3442814", "revid": "834", "url": "https://it.wikipedia.org/wiki?curid=3442814", "title": "Joseph Bienaime Caventou", "text": ""}
{"id": "3442815", "revid": "729019", "url": "https://it.wikipedia.org/wiki?curid=3442815", "title": "Adaridi AD 3", "text": "L'Adaridi AD 3 fu un aereo sperimentale costruito in legno e progettato dall'ingegnere russo Boris Adaridin, il quale viveva in Finlandia. AD 3 fu pensato come un velivolo ad ala alta equipaggiato con un motore di bassissima potenza. Nel 1923 la Suomen ilmavoimat commission\u00f2 la realizzazione di un esemplare di AD 3 al quale non fu assegnato nessun codice identificativo ufficiale. Il volo inaugurale avvenne il 17 aprile 1924.\nL'asso tedesco Emil Thuy (32 vittorie ottenute durante la Grande Guerra), prov\u00f2 il velivolo e lo defin\u00ec mediocre nelle qualit\u00e0 di volo ed inoltre il piccolo motore da 9 kW inadeguato allo scopo. Comunque l'aereo non fu ideato come mezzo militare, ma solo come un esercizio atto ad affinare le tecniche costruttive in campo aeronautico.\nIl velivolo fu di stanza presso la squadriglia di caccia della base aerea di Utti dall'estate del 1924 fino al 1931 e vol\u00f2 molto raramente, anche perch\u00e9 difficilmente veniva assegnato a piloti con poca esperienza.\nEsemplari attualmente esistenti.\nIl solo esemplare realizzato di AD 3 \u00e8 conservato presso le strutture museali del Suomen Ilmailumuseo, a Vantaa, assieme ad altri modelli dell'aviazione finlandese."}
{"id": "3442816", "revid": "767487", "url": "https://it.wikipedia.org/wiki?curid=3442816", "title": "English Garden", "text": "Quinto - English Garden \u00e8 il nono disco dei Quintorigo, pubblicato nel 2011.\nPresenta alla voce per la prima volta il nuovo cantante Luca Sapio e un artwork di copertina disegnato da Marcello Crescenzi."}
{"id": "3442817", "revid": "834", "url": "https://it.wikipedia.org/wiki?curid=3442817", "title": "Centrali CRS (Central Receiver System)", "text": ""}
{"id": "3442818", "revid": "834", "url": "https://it.wikipedia.org/wiki?curid=3442818", "title": "Centro Storico Nord (Brescia)", "text": ""}
{"id": "3442819", "revid": "834", "url": "https://it.wikipedia.org/wiki?curid=3442819", "title": "Centro Storico Sud (Brescia)", "text": ""}
{"id": "3442822", "revid": "256896", "url": "https://it.wikipedia.org/wiki?curid=3442822", "title": "Centro di arte contemporanea (Malaga)", "text": ""}
{"id": "3442823", "revid": "256896", "url": "https://it.wikipedia.org/wiki?curid=3442823", "title": "CAC M\u00e1laga", "text": ""}
{"id": "3442824", "revid": "116452034", "url": "https://it.wikipedia.org/wiki?curid=3442824", "title": "Cura.", "text": " \nCURA. \u00e8 una rivista italiana nata come \"free press\" dedicata all'arte contemporanea con sede a Roma e contemporaneamente una piattaforma di investigazione delle nuove forme e scene artistiche che, pur mantenendo uno spirito indipendente, sviluppa progetti culturali attraverso collaborazioni con curatori ed artisti di diverse zone del mondo. La rivista \u00e8 trimestrale ed \u00e8 una pubblicazione bilingue italiana e inglese.\nTra le strutture della piattaforma \u00e8 poi rilevante la parte editoriale che pubblica una serie di libri e cataloghi su vari artisti come CURA.BOOKS e la parte della curatela di mostre ed eventi, che vede un punto di partenza nello spazio Basement Roma, sviluppandosi poi in collaborazioni con strutture come il MAXXI - Museo nazionale delle arti del XXI secolo di Roma, la Serpentine Galleries di Londra o la Kunsthalle Lissabon di Lisbona.\nStoria.\n\"Cura.magazine\" nacque come rivista indipendente nel 2009 sotto la direzione editoriale di Ilaria Marotta e si avvale della collaborazione di un circuito di critici ed artisti internazionali con l'intento di indagare la pratica artistica in relazione alla contemporaneit\u00e0. Inizialmente nato come trimestrale, la rivista vedeva una redazione composta tra gli altri da Orsola Mileti, Giacomo Trogu, Mike Watson, Marco Antonini, Mirene Arsanios, Daniele Balit, Marco Baravalle, Susanna Bianchini, Andrea Bruciati, Rossella Caruso, Francesca Cavallo, Giulia Ferracci, Elena Forin, Maria Garcia, Julia Kl\u00e4ring, Federica La Paglia, Ulrick Loock, Sarah McAvera, Orsola Mileti, Felix Vogel, con un primo numero che aveva un formato di 205 x 285 millimetri ed era composto da 144 pagine pi\u00f9 le 4 pagine di copertina.\nFin dall'inizio Ilaria Marotta ed Andrea Baccin idearono la rivista come centro di una piattaforma multidirezionale, che pur avendo come perno la pubblicazione cartacea, si sviluppasse anche nel campo dell'editoria e della curatela di mostre, creando cos\u00ec uno spazio di interazione e libero scambio di idee tra i diversi operatori dell'arte contemporanea. Conseguente alla rivista fu quindi la casa editrice Cura.books e lo spazio espositivo battezzato Basement Roma. Furono poi fondati la piattaforma online, nella quale le notizie vengono date in tempo reale, ed il Cura.store, che ispirandosi ai FluxShops di Fluxus e sulla linea dei progetti grafici sviluppati dagli artisti per la rivista stessa, propongono collaborazioni per sviluppare progetti come t-shiert e grafiche su tiratura di 150/200 copie. Nel 2010, dopo la partecipazione a Bologna Arte Fiera, Cura.magazine venne segnalato da alcune riviste come una delle pubblicazioni pi\u00f9 interessanti per il \"respiro internazionale\".\nLa rivista viene distribuita nelle librerie dei pi\u00f9 importanti musei del mondo da diversi distributori a seconda delle zone di riferimento. La \"Antenne Books\" cura la distribuzione nel Regno Unito, la \"Les presses du r\u00e9el\" cura la Francia ed il Belgio, mentre la \"Motto\" cura la distribuzione negli altri paesi europei. Per il Nord America, la Cina ed il Giappone la distribuzione \u00e8 affidata alla \"Export Press\". Tra i Musei in cui la rivista viene venduta in Italia ci sono quelli del circuito della Associazione dei musei d'arte contemporanea italiani. Nel resto del mondo vi sono, solo per citarne alcuni, il Metropolitan Museum of Art ed il MOMA di New York, il Museum f\u00fcr Gegenwart di Berlino il Kunsthalle Mainz di Magonza, la Tate Modern di Londra o il Centre Pompidou di Parigi."}
{"id": "3442825", "revid": "599013", "url": "https://it.wikipedia.org/wiki?curid=3442825", "title": "Ceramico", "text": ""}
{"id": "3442826", "revid": "767487", "url": "https://it.wikipedia.org/wiki?curid=3442826", "title": "Marcel Aubour", "text": "Carriera.\nVinse per due volte la Coppa di Francia: nel 1964 con il Lione e nel 1971 con il Rennes."}
{"id": "3442827", "revid": "1305772", "url": "https://it.wikipedia.org/wiki?curid=3442827", "title": "Cerro Azul", "text": ""}
{"id": "3442829", "revid": "228587", "url": "https://it.wikipedia.org/wiki?curid=3442829", "title": "Villa Fabris detta Casa del Tiziano", "text": "Villa Fabris detta \"Casa del Tiziano\" \u00e8 una villa veneta di Colle Umberto, situata sul Col di Manza, al confine con Castello Roganzuolo, luogo al quale la storia dell'edificio si lega strettamente: infatti la costruzione della villa fu parte del pagamento del Polittico di Castello Roganzuolo, divenendo dimora di terraferma di Tiziano Vecellio.\nStoria.\nLa vicenda del pagamento della pala di Castello Roganzuolo.\n\u00c8 scritto in \"Dello amore ai veneziani di Tiziano Vecellio, delle sue case in Cadore e in Venezia e delle vite de'suoi figli. Notizie\" dell'abate Cadorin:\nSeppur ora il dipinto non sia pi\u00f9 conservato nella chiesa, dove si trovano le copie e la cornice originale, questo passo \u00e8 utile come incipit alla ricostruzione della vicenda di Tiziano sul Col di Manza, vicenda trascurata a lungo e che ha iniziato a produrre interessanti studi solo in anni recenti (cfr. la bibliografia).\n Negli anni '40 del Cinquecento ha luogo la commissione del trittico rappresentante la \"Madonna con Bambino e santi Pietro e Paolo\" da parte della luminaria di Castello Roganzuolo: \u00e8 da questa vicenda che scaturisce quella della villa tizianesca. Infatti viene pattuito che il pagamento dell'opera avvenga attraverso beni vari e i terreni di Col di Manza, presso i quali, negli otto anni successivi alla consegna dell'opera, la comunit\u00e0 di Castello avrebbe dovuto prestare la propria manodopera per l'edificazione (o per la ristrutturazione di un fabbricato preesistente) di una casa.\nPer approfondire i termini di pagamento, torna utile Cadorin, con una nota:\nUn luogo strategico.\nDa cosa nasca la volont\u00e0 di Tiziano, di possedere una casa di campagna presso i colli di Conegliano, va chiarito attraverso almeno quattro fattori.\nDescrizione.\nLa struttura dell'attuale Villa Fabris, il cui nome \u00e8 dovuto ai proprietari successivi alla famiglia Vecellio-Sarcinelli nonch\u00e9 proprietari attuali, \u00e8 l'evoluzione del fabbricato che in origine fu del Tiziano: la villa \u00e8 mutata in maniera considerevole nell'aspetto, ma conserva ancora quella che \u00e8 presumibilmente la chiave di lettura della \"cas\u00e9ta\", ossia il suo porre in dialogo le Prealpi Bellunesi e la pianura che guarda verso la laguna veneziana, ponendosi al centro di un podere ancora presente.\nIl corpo principale si dispone su tre piani, segnati da cornici marcapiano; la facciata \u00e8 aperta da monofore rettangolari, con presenza di balaustrine nelle due centrali di primo e secondo piano. Il portale \u00e8 affiancato da due oculi. Questa disposizione \u00e8 ripresa anche nella facciata posteriore.\nL'oratorio.\nA nord-ovest della villa c'\u00e8 un piccolo oratorio, del quale fu dotata probabilmente durante il XVIII secolo. Si tratta di una piccola cappella privata dedicata a San Liberale: di forma ottagonale, essa \u00e8 parte del giardino, dove si pone come edificio autonomo.In questa cappella furono collocate due tele, quella d'altare \"Madonna col Bambino\", e un'altra, importante documento storico-paesaggistico, \"Martirio di Sant'Eurosia\": infatti quest'ultima opera, sul lato destro, riproduce il paesaggio secentesco di Colle Umberto, con le ville e le chiese. Si distinguono, in primo piano, Villa Morosini Lucheschi Valforte, subito dietro Villa Verecondi e infine il colle centrale con la chiesa di San Tommaso, il monastero benedettino e l'oratorio di San Pietro; infine una panoramica anche sul vittoriese."}
{"id": "3442832", "revid": "1305772", "url": "https://it.wikipedia.org/wiki?curid=3442832", "title": "Chacornac", "text": ""}
{"id": "3442833", "revid": "1305772", "url": "https://it.wikipedia.org/wiki?curid=3442833", "title": "Chaffee", "text": ""}
{"id": "3442834", "revid": "1305772", "url": "https://it.wikipedia.org/wiki?curid=3442834", "title": "Chalk Farm (disambigua)", "text": ""}
{"id": "3442838", "revid": "1305772", "url": "https://it.wikipedia.org/wiki?curid=3442838", "title": "Challis", "text": ""}
{"id": "3442839", "revid": "1305772", "url": "https://it.wikipedia.org/wiki?curid=3442839", "title": "Chalonge", "text": ""}
{"id": "3442840", "revid": "1305772", "url": "https://it.wikipedia.org/wiki?curid=3442840", "title": "Chang Heng", "text": ""}
{"id": "3442841", "revid": "1776051", "url": "https://it.wikipedia.org/wiki?curid=3442841", "title": "Boston Celtics 2010-2011", "text": "La stagione 2010-11 dei Boston Celtics fu la 65\u00aa nella NBA per la franchigia.\nI Boston Celtics vinsero la \"Atlantic Division\" della \"Eastern Conference\" con un record di 56-26. Nei play-off vinsero il primo turno con i New York Knicks (4-0), perdendo poi la semifinale di conference con i Miami Heat (4-1).\nRoster.\nFA = Free agent\nNG = Non garantito"}
{"id": "3442842", "revid": "254059", "url": "https://it.wikipedia.org/wiki?curid=3442842", "title": "Donna allo specchio", "text": "La Donna allo specchio \u00e8 un dipinto a olio su tela (96x76 cm) di Tiziano, databile al 1512-1515 circa e conservato nel Louvre di Parigi. Il celebre dipinto \u00e8 stato esposto temporaneamente a Milano, nella Sala Alessi di Palazzo Marino, dal 3 dicembre 2010 al 6 gennaio 2011.\nStoria.\nL'opera \u00e8 conosciuta da quando si trovava nelle gallerie dei Gonzaga a Mantova, che vennero acquistate da Carlo I d'Inghilterra. Dopo la decapitazione del sovrano la tela in questione, all'asta dei beni della corona, venne acquistata dagli agenti di Luigi XIV di Francia, che la custod\u00ec a Versailles.\nSi sono fatti nel tempo numerosi tentativi di identificazione della donna che ha prestato il volto al ritratti, come amante di Tiziano, come Laura Dianti amante di Alfonso d'Este, come Isabella Boschetti, amante di Federico Gonzaga. Tali ipotesi per\u00f2 non collimano con la datazione basata sull'analisi stilistica, che lega il lavoro al 1512-15, prima cio\u00e8 che l'artista intessesse rapporti con le corti di Mantova e Ferrara. Laura Dianti venne ritratta da Tiziano in un'opera del 1523. Probabilmente si tratta di una semplice modella che ricompare in altri dipinti.\nLa stessa donna dai capelli biondi e crespi \u00e8 infatti il soggetto di una serie di dipinti databili negli stessi anni: la \"Flora\" agli Uffizi, la \"Vanit\u00e0\" a Monaco, la \"Salom\u00e8\" della Galleria Doria Pamphilj, la \"Violante\" e la \"Giovane donna con veste nera\" di Vienna. Si trattava comunque di una consuetudine per la bottega dell'artista (verificabile ad esempio anche per la serie legata alla \"Bella\") di creare opere simili con varianti dai medesimi studi, se non proprio dallo stesso cartone. La stessa donna appare inoltre, simile, nel personaggio vestito dell\"'Amor Sacro e Amor Profano\" e in alcune Madonne.\nDell'opera sono note molte versioni, anche di qualit\u00e0, ma nessuna all'altezza del prototipo. Le migliori nel Museu di Barcellona, nella Galleria del Castello di Praga e nella National Gallery di Washington.\nDescrizione e stile.\nUna donna dalla bellezza ideale si affaccia da un parapetto toccando un oggetto su di esso appoggiato (una boccetta, magari contenente profumi o unguenti), mentre con la destra si accarezza i capelli. Un uomo, dietro di lei, regge uno specchio in modo da mostrare il lato posteriore della donna e la finestra che illumina la stanza: si tratta di un motivo legato al dibattito sul paragone delle arti, secondo cui anche la pittura, al pari della scultura, poteva offrire vedute molteplici di un soggetto. L'uomo tiene inoltre un secondo specchio, visibile di profilo, in cui la donna si guarda mentre si acconcia.\nLo stile della \"Donna allo specchio\" mostra quell'armonia di colori e di composizione tipica della produzione giovanile di Tiziano, esaltante la bellezza del soggetto, anche con una forte valenza sensuale: le donne dell'epoca portavano i capelli sciolti soltanto nell'intimit\u00e0 domestica, e ci\u00f2 conferisce al dipinto un carattere erotico che prevale sugli altri riferimenti al tema della vanit\u00e0 (la boccetta di unguento, il gioco degli specchi)."}
{"id": "3442843", "revid": "599013", "url": "https://it.wikipedia.org/wiki?curid=3442843", "title": "Laurent Robuschi", "text": "Carriera.\nArriv\u00f2 per due volte al secondo posto della Division 1 con il Bordeaux, nel 1965 e nel 1966, anno in cui ottenne anche la convocazione ai Mondiali in Inghilterra."}
{"id": "3442844", "revid": "1305772", "url": "https://it.wikipedia.org/wiki?curid=3442844", "title": "Chaplygin", "text": ""}
{"id": "3442847", "revid": "1305772", "url": "https://it.wikipedia.org/wiki?curid=3442847", "title": "Chappell", "text": ""}
{"id": "3442848", "revid": "547034", "url": "https://it.wikipedia.org/wiki?curid=3442848", "title": "Autostrada transandina", "text": "L'autostrada Transandina (o troncal 7 secondo il sistema di numerazione) \u00e8 la principale via che attraversa le Ande venezuelane, la stessa si estende per 1.529\u00a0km di longitudine partendo dalla citt\u00e0 di Caracas nel centro del paese fino alla citt\u00e0 di San Antonio del T\u00e1chira nella frontiera con la Colombia percorrendo la cordigliera della Costa e la cordigliera delle Ande attraversando gli stati T\u00e1chira, M\u00e9rida, Trujillo, Lara, Yaracuy, Carabobo, Aragua, Miranda ed il Distretto Capitale. La stessa fu costruita durante il governo di Juan Vicente G\u00f3mez, e fu inaugurata il 24 luglio 1925.\nStoria.\nLa strada \u00e8 costruita come parte del piano nazionale d'autostrade anticipato dal governo del presidente Juan Vicente G\u00f3mez, nella loro costruzione ha coinvolto un numero significativo di prigionieri. La strada: un grande impatto sul tempo dalla prima volta che riusc\u00ec a unire i paesi andini in tutto il paese facilitare, tra l'altro, il trasferimento di forze militari per affrontare le ribellioni che hanno interessato la zona in generale.\nTratto iniziale.\nNella prima sezione completata nel 1925 ammontano a 1.269 chilometri di lunghezza tra Caracas e San Antonio del T\u00e1chira . \u00c8 iniziato nella citt\u00e0 di Caracas attraverso le citt\u00e0 di Valencia, San Carlos, Acarigua, Barquisimeto, Carora, Pamp\u00e1n, Pampanito, Motat\u00e1n, Valera, Timotes, El P\u00e1ramo de Mucuch\u00edes, Tabay, M\u00e9rida, Ejido, Lagunillas, Estanques, Tovar, Bailadores, La Grita e San Crist\u00f3bal che termina a San Antonio del Tachira, con il suo punto pi\u00f9 alto, il Collado del Condor (prima Pico El \u00c1guila), con un'altitudine di 4.100 metri sul livello del mare ed \u00e8 la strada pi\u00f9 alta in Venezuela."}
{"id": "3442850", "revid": "287204", "url": "https://it.wikipedia.org/wiki?curid=3442850", "title": "Charles Brown", "text": ""}
{"id": "3442851", "revid": "1305772", "url": "https://it.wikipedia.org/wiki?curid=3442851", "title": "Charles Michels", "text": ""}
{"id": "3442852", "revid": "287204", "url": "https://it.wikipedia.org/wiki?curid=3442852", "title": "Charles Saunders", "text": ""}
{"id": "3442853", "revid": "767487", "url": "https://it.wikipedia.org/wiki?curid=3442853", "title": "Andr\u00e9 Chorda", "text": "Carriera.\nVinse il campionato francese nel 1959 con il Nizza."}
{"id": "3442860", "revid": "599013", "url": "https://it.wikipedia.org/wiki?curid=3442860", "title": "Johnny Schuth", "text": "Carriera.\nGioc\u00f2 nella massima serie francese con le maglie di Strasburgo e Metz."}
{"id": "3442862", "revid": "621682", "url": "https://it.wikipedia.org/wiki?curid=3442862", "title": "Jean Schuth", "text": ""}
{"id": "3442866", "revid": "110157", "url": "https://it.wikipedia.org/wiki?curid=3442866", "title": "Busdorf", "text": "Busdorf (in danese \"Bustrup\") \u00e8 un comune di 2.019 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442867", "revid": "287204", "url": "https://it.wikipedia.org/wiki?curid=3442867", "title": "Rolando Capelluti", "text": "Della sua vita si hanno poche e incerte notizie. La data di nascita \u00e8 da collocare negli ultimi anni prima del 1200. Che avesse questo cognome non \u00e8 del tutto provato, in quanto nei codici dell'epoca compare solo col nome di \"Rolandus Parmensis\". Il cognome Capelluti compare per la prima volta in un codice del XV secolo, conservato nella Biblioteca Palatina di Parma. \nNacque certamente a Parma, e non a Salerno come ipotizzato dal De Renzi sulla base del fatto che fu aderente alla Scuola Salernitana. Gi\u00e0 dai primi anni del XII secolo fu attiva a Parma una scuola medica che fu poi diretta da Ruggero Frugardo. Ruggero era figlio di Giovanni Frugardo (originario di Fr\u00fcgard in Finlandia), che probabilmente fece parte del piccolo contingente svedese sceso in Italia nel 1154 al seguito di Federico Barbarossa. \nRolando Capelluti fu, assieme a Guido d'Arezzo, il discepolo pi\u00f9 fedele di Ruggero Frugardo. La sua attivit\u00e0 come scrittore si compendia nel commento, rielaborazione e diffusione dell'opera del suo maestro, che compose a Parma nel 1180 la sua famosa \"Chirurgia\". Dopo alcuni anni il Capelluti ne cur\u00f2 una nuova edizione, chiamata \"Rolandina\" (sulla falsariga di \"Rogerina\" come era chiamata quella del Frugardo), con \"additiones\" al testo originale. La data di questa edizione non \u00e8 nota, ma \u00e8 citata per la prima volta in un codice del XIII secolo (manoscritto 7035 della \"Biblioth\u00e8que National de Paris\"). Nella \"Rolandina\", analogamente alla \"Rogerina\", la maggior parte del materiale proviene direttamente dall'osservazione e dall'esperienza, e non da citazioni di autori precedenti come spesso avveniva all'epoca. \nLa \"Rolandina\" fu stampata per la prima volta (in latino) a Venezia nel 1498 da Boneto Locatello per Ottaviano Scoto nell'ambito della \"Collectio Chirurgica\". La prima edizione integrale in italiano \u00e8 quella curata da G. Carbonelli (Roma, 1927).\nTrasferitosi a Bologna verso il 1250 (in quell'anno era sicuramente a Bologna come risulta da suoi scritti) vi fu lettore di medicina. Nel 1279 \u00e8 ancora nominato negli elenchi dei professori dell'Universit\u00e0 di Bologna. \nNon \u00e8 certo dove mor\u00ec, ma molto probabilmente a Bologna, dove certamente risiedeva ancora nel 1279."}
{"id": "3442868", "revid": "110157", "url": "https://it.wikipedia.org/wiki?curid=3442868", "title": "Dannewerk", "text": "Dannewerk (in danese \"Dannevirke\") \u00e8 un comune di 1.118 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442869", "revid": "633110", "url": "https://it.wikipedia.org/wiki?curid=3442869", "title": "Le Corsaire (cacciatorpediniere)", "text": "Il Le Corsaire \u00e8 stato un cacciatorpediniere della Marine nationale, appartenente alla classe Le Hardi.\nStoria.\nFu completato nel 1940 e, il 1\u00ba aprile 1941, fu ridenominato \"Le Siroco\" dal governo di Vichy. \nIl 27 novembre 1942, in seguito all'occupazione tedesca dei territori della Francia di Vichy, si autoaffond\u00f2 a Tolone insieme al resto della flotta francese per evitare la cattura: nell'autoaffondamento la nave riport\u00f2 danni gravissimi, restando con la poppa sommersa e la prua emergente ed \u201cimpennata\u201d. \nFu tuttavia giudicata riparabile e fu quindi riportato a galla agli inizi del 1943. Incorporato nella Regia Marina come \"FR 32\", il cacciatorpediniere fu rimorchiato a Genova dove fu sottoposto a lavori di ricostruzione, durante i quali fu peraltro dotato di armamento antisommergibile (2 lanciabombe e 2 scaricabombe di profondit\u00e0). \nTuttavia i lavori andarono piuttosto a rilento, anche a causa della gravit\u00e0 dei danni da riparare, e l\u2019\"FR 32\" non entr\u00f2 di fatto mai in servizio effettivo: il 9 settembre 1943, infatti, in seguito alla proclamazione dell'armistizio, la nave fu catturata a Genova dalle truppe tedesche.\nIl 28 ottobre 1943 (o 1944) i tedeschi affondarono l\u2019\"FR 32\" per ostruire il porto di Genova."}
{"id": "3442870", "revid": "110157", "url": "https://it.wikipedia.org/wiki?curid=3442870", "title": "Fahrdorf", "text": "Fahrdorf (in danese \"Fartorp\") \u00e8 un comune di 2.480 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442872", "revid": "110157", "url": "https://it.wikipedia.org/wiki?curid=3442872", "title": "Geltorf", "text": "Geltorf (in danese \"Geltorp\") \u00e8 un comune di 413 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442874", "revid": "767487", "url": "https://it.wikipedia.org/wiki?curid=3442874", "title": "Zapaterra", "text": "Zapaterra \u00e8 un film del 2002, diretto da Cesar Augusto Meneghetti e Elisabetta Pandimiglio."}
{"id": "3442876", "revid": "1442080", "url": "https://it.wikipedia.org/wiki?curid=3442876", "title": "Swiss Open Gstaad 2000 - Doppio", "text": "Il doppio del torneo di tennis Swiss Open Gstaad 2000, facente parte dell'ATP Tour, ha avuto come vincitori Ji\u0159\u00ed Nov\u00e1k e David Rikl che hanno battuto in finale J\u00e9r\u00f4me Golmard e Michael Kohlmann 3-6, 6-3, 6-4."}
{"id": "3442877", "revid": "110157", "url": "https://it.wikipedia.org/wiki?curid=3442877", "title": "Lottorf", "text": "Lottorf (in danese \"Lottorp\") \u00e8 un comune di 208 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442883", "revid": "110157", "url": "https://it.wikipedia.org/wiki?curid=3442883", "title": "Selk", "text": "Selk \u00e8 un comune di 840 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Haddeby."}
{"id": "3442886", "revid": "767487", "url": "https://it.wikipedia.org/wiki?curid=3442886", "title": "C\u00e9lestin Oliver", "text": "Carriera.\nVinse nel 1956 la Coppa di Francia con il Sedan."}
{"id": "3442887", "revid": "110157", "url": "https://it.wikipedia.org/wiki?curid=3442887", "title": "Ausacker", "text": "Ausacker (in danese \"Oksager\") \u00e8 un comune di 515 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442889", "revid": "110157", "url": "https://it.wikipedia.org/wiki?curid=3442889", "title": "Freienwill", "text": " \nFreienwill \u00e8 un comune di 1.531 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442891", "revid": "110157", "url": "https://it.wikipedia.org/wiki?curid=3442891", "title": "Gro\u00dfsolt", "text": "Gro\u00dfsolt (in danese \"Store Solt\") \u00e8 un comune di 1.850 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442896", "revid": "110157", "url": "https://it.wikipedia.org/wiki?curid=3442896", "title": "H\u00fcrup", "text": "H\u00fcrup (in danese \"Hyrup\") \u00e8 un comune di 1.156 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442897", "revid": "125382236", "url": "https://it.wikipedia.org/wiki?curid=3442897", "title": "Resistenza negativa", "text": "Solitamente il valore di resistenza elettrica (R) di un conduttore esprime esclusivamente valori positivi: 0&lt;R&lt;infinito. Se si considera il caso di conduttori che in prossimit\u00e0 dello zero assoluto (uno stato fisico, quest'ultimo, non raggiungibile), tendono ad annullare la loro resistenza ohmica, si entra nella casistica dei superconduttori.\nCon artifici di tipo elettronico \u00e8 possibile ottenere una forma di resistenza negativa, o meglio, resistenza differenziale negativa, in cui l'intensit\u00e0 della corrente risulta, sotto determinate condizioni, inversamente proporzionale rispetto alla tensione applicata. Vale a dire che, nel tratto a pendenza negativa della funzione tensione-corrente, a una diminuzione della tensione applicata si ha un aumento nella corrente circolante (e viceversa).\nUn componente interessante sotto questo aspetto \u00e8 il diodo tunnel. Tale diodo, dato il processo di fabbricazione ad altissimo drogaggio, presenta, nel suo verso di conduzione diretta, un piccolo tratto della curva caratteristica tensione-corrente a pendenza negativa e pertanto, in tale piccolo tratto, la prima legge di Ohm risulta sovvertita.\nTale fenomeno \u00e8 sfruttabile per progettare un oscillatore con circuito risonante LC o anche un oscillatore a rilassamento (multivibratore)."}
{"id": "3442898", "revid": "599013", "url": "https://it.wikipedia.org/wiki?curid=3442898", "title": "Alan Hodgkinson", "text": "Carriera.\nGioc\u00f2 per tutta la carriera nello Sheffield United.\nCon la Nazionale prese parte ai Mondiali del 1958 e del 1962."}
{"id": "3442899", "revid": "110157", "url": "https://it.wikipedia.org/wiki?curid=3442899", "title": "Husby (Germania)", "text": "Husby \u00e8 un comune di 2.209 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442900", "revid": "110157", "url": "https://it.wikipedia.org/wiki?curid=3442900", "title": "Maasb\u00fcll", "text": "Maasb\u00fcll (in danese \"Masb\u00f8l\") \u00e8 un comune di 733 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442901", "revid": "110157", "url": "https://it.wikipedia.org/wiki?curid=3442901", "title": "Tastrup", "text": "Tastrup (in danese \"Tostrup\") \u00e8 un comune di 428 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di H\u00fcrup."}
{"id": "3442906", "revid": "110157", "url": "https://it.wikipedia.org/wiki?curid=3442906", "title": "Gr\u00f6dersby", "text": "Gr\u00f6dersby (in danese \"Gr\u00f8dersby\") \u00e8 un comune di 250 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kappeln-Land."}
{"id": "3442908", "revid": "110157", "url": "https://it.wikipedia.org/wiki?curid=3442908", "title": "Oersberg", "text": "Oersberg (in danese \"\u00d8rsbjerg\") \u00e8 un comune di 346 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kappeln-Land."}
{"id": "3442910", "revid": "767487", "url": "https://it.wikipedia.org/wiki?curid=3442910", "title": "Peter Swan", "text": "Carriera.\nGioc\u00f2 nello Sheffield Wednesday per la maggior parte della sua carriera, "}
{"id": "3442911", "revid": "110157", "url": "https://it.wikipedia.org/wiki?curid=3442911", "title": "Rabenkirchen-Faul\u00fcck", "text": "Rabenkirchen-Faul\u00fcck (in danese \"Ravnk\u00e6r-Fovll\u00f8k\") \u00e8 un comune di 660 abitanti dello Schleswig-Holstein, in Germania.\nAppartiene al circondario (\"Kreis\") di Schleswig-Flensburgo (targa SL) ed \u00e8 parte della comunit\u00e0 amministrativa (\"Amt\") di Kappeln-Land."}
{"id": "3442915", "revid": "1442080", "url": "https://it.wikipedia.org/wiki?curid=3442915", "title": "Hall of Fame Tennis Championships 2000 - Doppio", "text": "Il doppio del torneo di tennis Hall of Fame Tennis Championships 2000, facente parte dell'ATP Tour, ha avuto come vincitori Jonathan Erlich e Harel Levy che hanno battuto in finale Kyle Spencer e Mitch Sprengelmeyer 7-6(2), 7-5."}
{"id": "3442916", "revid": "1201880", "url": "https://it.wikipedia.org/wiki?curid=3442916", "title": "Giancarlo Santi", "text": "Biografia.\nFu aiuto-regista per registi importanti quali Marco Ferreri, Luigi Comencini, Glauber Rocha e Sergio Leone, con il quale collabor\u00f2 in \"Il buono, il brutto e il cattivo\" e \"C'era una volta il West\". Inizialmente fu candidato alla regia del film \"Gi\u00f9 la testa\" dopo la rinuncia di Sam Peckinpah e il licenziamento di Peter Bogdanovich, ma i produttori imposero Leone alla regia del film, relegando Santi alla direzione della seconda unit\u00e0. \nNel 1972 diresse il suo primo film, lo spaghetti western \"Il grande duello\", prodotto dalla Sancro Film di Alfonso Sansone e Henryk Chroscicki, con l'aiuto di Ettore Rosboch, che aveva finanziato in precedenza alcuni film di Marco Ferreri. Nel documentario \"Alfonso Sansone produttore per caso\" ricorder\u00e0 alcuni episodi di quella prima esperienza dietro la macchina da presa. Nel 1978 diresse \"Quando c'era lui... caro lei!\", un film satirico. Interpret\u00f2 anche un piccolo ruolo da attore nel film di Ermanno Olmi \"Cammina cammina\" del 1983, e tra il 1967 e il 1968 diresse alcune serie di caroselli, dal titolo \"La grande prova\", relativi a una nota lametta da barba.\nNel 2005, alla 23\u00aa edizione del Torino Film Festival, venne presentato fuori concorso il documentario \"Giancarlo Santi: facevo er cinema\" di Anton Giulio Mancino, dove il regista compare raccontando aneddoti e storie relative al suo lavoro ultracinquantennale.\nNel 2012 intraprese un progetto scolastico presso la Rome International School producendo il cortometraggio \"Buoni e cattivi\", il quale non riusc\u00ec a qualificarsi alla Festa del Cinema di Roma, .\nMuore il 22 febbraio 2021 all'et\u00e0 di 81 anni, al Policlinico Umberto I di Roma."}
{"id": "3442917", "revid": "1543377", "url": "https://it.wikipedia.org/wiki?curid=3442917", "title": "Saint-Joseph Gadji-Celi", "text": "Anche suo nipote Gadji Tallo \u00e8 un calciatore.\nCalciatore.\nDi ruolo centrocampista, \u00e8 stato capitano della nazionale della Costa d'Avorio vincitrice della Coppa d'Africa del 1992 a Dakar.\nCantante.\n\u00c8 inoltre un cantante di successo, ed \u00e8 stato presidente dell\"'Unione nazionale degli artisti della Costa d'Avorio\"."}
{"id": "3442922", "revid": "196390", "url": "https://it.wikipedia.org/wiki?curid=3442922", "title": "Joseph Gadji Celi", "text": ""}
{"id": "3442923", "revid": "599013", "url": "https://it.wikipedia.org/wiki?curid=3442923", "title": "Alan Peacock", "text": "Carriera.\nGioc\u00f2 nella massima divisione inglese con Middlesbrough e Leeds e venne convocato per i mondiali del 1962 dalla nazionale inglese."}
{"id": "3442933", "revid": "76437", "url": "https://it.wikipedia.org/wiki?curid=3442933", "title": "Achiote", "text": ""}
{"id": "3442939", "revid": "729019", "url": "https://it.wikipedia.org/wiki?curid=3442939", "title": "Paul Methuen, III barone Methuen", "text": "Biografia.\nI primi anni.\nMethuen era figlio di Frederick Methuen, II barone Methuen e di sua moglie, Anna Horatia Caroline Sanford; apparteneva ad una famiglia nobile originaria della Sassonia, emigrata in Gran Bretagna al seguito di Giorgio I.\nFu educato all'Eton College, serv\u00ec per due anni nel Royal Wiltshire Yeomanry, e poi della Scots Guards dal 1864; tre anni dopo fu promosso capitano e aiutante del primo battaglione. Si distinse ad Amoaful durante la guerra anglo-ashanti del 1873-1874, in Ghana, nello stato maggiore del generale Wolsey; nel 1876 fu promosso tenente colonnello.\nNel 1878 divenne addetto militare a Berlino quartiermastro generale del Home District; fu inoltre capo di stato maggiore in Egitto per tre mesi, partecipando alla Battaglia di Tel el-Kebir contro gli egiziani guidati da Ahmed Orabi e Mahmoud Fehmy. Dal 1884 al 1885 fece parte della spedizione di Sir Charles Warren in Bechuanaland (Botswana) al comando dei Methuen's Horse, un corpo di cavalleria di montagna da lui stesso creato.\nNel maggio 1888 vene promosso maggior generale e comandante della brigata della guardia e fece da censore durante la spedizione di Tirah; nel 1898 venne promosso tenente generale ed ebbe il comando della Prima Divisione nella Seconda guerra anglo-boera, in Sud Africa.\nL'operato in Sudafrica.\nIn Sud Africa Methuen ebbe il compito di scacciare i boeri da Belmont e Graspan; venne gravemente ferito durante la battaglia di Modder, dove concluse una \"vittoria di Pirro\" contro i boeri guidati a Piet Cronje e Koos de la Rey. Fu invece responsabile della disastrosa battaglia di Magersfontein: l'11 dicembre 1899 a Magersfontein presso Kimberley si affrontarono i contingenti britannico (14.964 uomini) e quello boero (8.500 uomini guidati sempre a Cronje e Koos de la Rey) si affrontarono; al termine della giornata le truppe britanniche si ritirarono lasciando sul campo 948 uomini tra uccisi e dispersi: tra questi il comandante della brigata Hinglanders Andrew Gilbert Wauchope, mentre i boeri ebbero soltanto 236 perdite. Nonostante questa clamorosa sconfitta Methuen conserv\u00f2 il suo posto; pochi anni dopo nel 1902, fu nuovamente sconfitto dalle forze boere (questa volta superiori per numero) di Koos de la Rey a Tweebosch e venne egli stesso fatto prigioniero, unico generale britannico imprigionato dai boeri durante la guerra: inseguito dalla cavalleria boera, cadde da cavallo spezzandosi una gamba. Il generale boero Koos de la Rey lo tratt\u00f2 onorevolemente, risparmiandoli disonore ed ingiurie e lo fece curare all'ospedale di Klerksdorp: infatti, fin dopo la guerra, Methuen e de la Rey rimasero grandi amici.\nDopo la guerra anglo-boera ebbe il comando nell'Eastern Command dal 1905 fino al 1908, quando gli successe Sir Arthur Henry Fitzroy Paget: da allora fu comandante in capo delle forze in Sud Africa; nel 1910 fu governatore della Colonia del Natal e l'anno seguente maresciallo di campo. Nel 1915 divenne governatore e comandante in capo di Malta, fino al suo ritiro nel 1919; dal 1920 fino alla sua forte fu Conestabile della Torre di Londra.\nMatrimonio e figli.\nLord Methuen si spos\u00f2 due volte: la prima con Evelyn, figlia di Sir Frederick Hutchingson Hervey-Bathurst, III baronetto di Clarendon Park; furono sposati per due anni, dal 1878 al 1879; dopo la morte di questa, si rispos\u00f2 con sua cugina Mary Ethel, figlia di William Ayshford Sanford, di Nynehead Court; ebbero tre figli e quattro figlie."}
{"id": "3442940", "revid": "3808", "url": "https://it.wikipedia.org/wiki?curid=3442940", "title": "Docking Cargo Module", "text": ""}
{"id": "3442944", "revid": "767487", "url": "https://it.wikipedia.org/wiki?curid=3442944", "title": "Con la voce del cuore", "text": "Con la voce del cuore \u00e8 un film italiano del 2000 diretto da Giancarlo Santi."}
{"id": "3442950", "revid": "36426", "url": "https://it.wikipedia.org/wiki?curid=3442950", "title": "Sogno e Adorazione dei Magi", "text": ""}
{"id": "3442953", "revid": "599013", "url": "https://it.wikipedia.org/wiki?curid=3442953", "title": "Dutch Open 2000 - Doppio", "text": "Il doppio del torneo di tennis Dutch Open 2000, facente parte dell'ATP Tour, ha avuto come vincitori Sergio Roitman e Andr\u00e9s Schneiter che hanno battuto in finale Edwin Kempes e Dennis van Scheppingen 4-6, 6-4, 6-1."}
{"id": "3442964", "revid": "767487", "url": "https://it.wikipedia.org/wiki?curid=3442964", "title": "A Romany Tragedy", "text": "A Romany Tragedy \u00e8 un cortometraggio muto del 1911 diretto da David W. Griffith.\nTrama.\nUna zingara deve vendicare la morte del fratello morto, ucciso in un duello. Scopre con raccapriccio che l'omicida \u00e8 Eugene, il suo amante, acerrimo nemico da sempre del fratello. Il padre della ragazza, uno storpio che non pu\u00f2 vendicare da s\u00e9 il figlio, giudicando che il pugnale sia troppo violento per la figlia, le suggerisce di usare il veleno. La donna, in preda a una lotta interiore, scambia le coppe decisa a morire lei per salvare l'amante. La sorella minore, avendo visto lo scambio, cambia di nuovo la posizione delle coppe, riuscendo cos\u00ec a salvare la sorella.\nProduzione.\nIl film fu prodotto dalla Biograph Company e fu girato a Lookout Mountain (Sierra Madre) in California.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 29 maggio 1911."}
{"id": "3442966", "revid": "1573940", "url": "https://it.wikipedia.org/wiki?curid=3442966", "title": "Chinchillidae", "text": "I Cincillidi (Chinchillidae ) sono una famiglia di roditori istricomorfi a cui appartengono i cincill\u00e0 e le viscacce.\nDescrizione.\nDimensioni.\nSi tratta di roditori di grandi dimensioni, con la lunghezza della testa e del corpo tra 225 e 660\u00a0mm, la lunghezza della coda tra 75 e 400\u00a0mm e un peso fino a 5\u00a0kg.\nCaratteristiche ossee e dentarie.\nIl cranio \u00e8 allungato e relativamente stretto con una regione inter-orbitale ampia, un rostro lungo e sottile e una scatola cranica di forma variabile tra il tondeggiante e lo squadrato. La mandibola \u00e8 di tipo istricognato (\"Fig.1\"), sebbene priva di creste sotto la dentatura e di un processo angolare poco sviluppato, il foro infra-orbitale \u00e8 grande, le arcate zigomatiche sono sottili e la disposizione del muscolo massetere \u00e8 di tipo istricomorfo (\"Fig.2\"). \u00c8 presente un osso lacrimale relativamente grande ed un canale lacrimale che si apre sui lati del rostro. \nAspetto.\nIl corpo \u00e8 snello con una grossa testa, grandi occhi ed orecchie, gli arti anteriori sono brevi mentre quelli posteriori sono lunghi e robusti. La pelliccia \u00e8 densa e particolarmente soffice nelle forme montane, pi\u00f9 ruvida sulla coda. Il colore varia notevolmente tra le forme. Le zampe anteriori hanno quattro lunghe dita flessibili, mentre i piedi possono avere tre o quattro dita fornite di robusti artigli. La pianta dei piedi \u00e8 provvista di grossi cuscinetti carnosi. Alcune specie hanno file di setole lungo i bordi interni delle dita, utilizzate principalmente per pettinarsi il pelo. La coda varia in lunghezza, \u00e8 sempre folta e termina in alcune specie con un ciuffo a spazzola. Il dimorfismo sessuale \u00e8 accentuato, con le femmine del genere \"Chinchilla\" circa il doppio pi\u00f9 pesanti dei maschi.\nDistribuzione e habitat.\nLa famiglia comprende roditori terricoli diffusi nelle regioni semi-aride andine e nelle pianure della parte centrale dell'America meridionale.\nTassonomia.\nAttualmente sono riconosciuti 3 generi viventi e 3 estinti."}
{"id": "3442968", "revid": "1543377", "url": "https://it.wikipedia.org/wiki?curid=3442968", "title": "Firesheep", "text": "Firesheep, nell'ambito della sicurezza informatica, \u00e8 un'estensione libera per Mozilla Firefox che permette di effettuare \"session hijacking\".\nL'estensione \u00e8 stata concepita come \"proof of concept\" per dimostrare la vulnerabilit\u00e0 dei server web che non cifrano completamente (o non cifrano affatto) il traffico di un'intera sessione fra login e logout in un sito web.\nCaratteristiche.\nFiresheep utilizza un \"packet sniffer\" (letteralmente un \"annusa pacchetti\") per intercettare i pacchetti HTTP che viaggiano attraverso la propria scheda di rete, in particolar modo vengono intercettati i pacchetti che non utilizzano HTTPS, in quanto sono trasmessi in chiaro. Quando si ottiene un pacchetto in chiaro, se tale pacchetto trasmette dei cookie, l'attacco informatico si conclude con la possibilit\u00e0 di impossessarsi della sessione della vittima.\nDi fatto \u00e8 possibile navigare come se si fosse assunto l'identit\u00e0 della vittima.\nContromisure.\nRisoluzione.\nMettere i visitatori nella posizione di poter effettuare connessioni sicure, per ovvi motivi legati alla privacy, dovrebbe essere un prerequisito se il sito web prevede processi di autenticazione, come login, etc. Bisogna per\u00f2 considerare che solo con l'avvento di certificate authority come Let's Encrypt questa \u00e8 divenuta una soluzione concretamente adottabile, soprattutto per quanto riguarda i server web medio-piccoli.\nUna volta aggiunto il supporto all'HTTPS, preferibilmente in maniera predefinita, \u00e8 altrettanto essenziale che il server web adotti tale protocollo per l'intera durata della navigazione che intercorre fra login e logout.\nPer evitare eccezioni, il server web pu\u00f2 adottare politiche pi\u00f9 rigide. Vi \u00e8 la politica HTTP Strict Transport Security che forza il browser web a mantenersi in HTTPS per l'intera durata della navigazione, prevenendo altri potenziali attacchi informatici quali l\"'SSL stripping\".\nPrevenzione.\nCome dimostrano software come Firesheep, vi sono attacchi informatici che si rivelano particolarmente efficaci se provenienti dalla propria rete locale, ed \u00e8 soltanto ideale il concetto che la totalit\u00e0 dei server web di Internet implementino rigide politice HTTPS. Il rischio potenziale aumenta, pi\u00f9 aumentano le persone che possono intercettare i pacchetti. L'utente \u00e8 ad esempio particolarmente esposto nel caso di access point pubblicamente trafficati.\nPer proteggere la propria navigazione, \u00e8 possibile fruire di protocolli come:\nSi tratta di protocolli che permettono di comunicare in modo sicuro per lo meno nel tragitto fra il proprio dispositivo fino ad un nodo in Internet di fiducia, il quale si occuper\u00e0 al posto nostro di effettuare le connessioni durante la navigazione in una rete locale potenzialmente inaffidabile. Prendendo comunque atto che questi mezzi non possono proteggere i pacchetti che intercorrono fra il nodo di fiducia e la destinazione.\nCi sono anche componenti aggiuntivi per browser web, come HTTPS Everywhere, che attuano in maniera predefinita l'HTTP Strict Transport Security, anche se il web server non lo richiede. Prendendo comunque atto che questi strumenti non proteggono i pacchetti se il server web ignora totalmente il supporto ad HTTPS.\nIn aggiunta, c'\u00e8 chi attua l\"'always logged off\", ovvero scollegarsi dalle applicazioni web (online banking, etc.) per non mantenere la sessione aperta quando non si sta fruendo del servizio.\nDiffusione.\nVi \u00e8 un'applicazione freemium analoga per Android chiamata FaceNiff."}
{"id": "3442969", "revid": "124081426", "url": "https://it.wikipedia.org/wiki?curid=3442969", "title": "Tuttomondo", "text": "Tuttomondo \u00e8 un grande murale realizzato da Keith Haring nel 1989 sulla parete esterna della canonica della chiesa di Sant'Antonio Abate a Pisa.\nLa superficie della parete misura circa 180 metri quadri (10 metri di altezza per 18 metri di larghezza); si tratta dell'ultima opera pubblica dell'artista statunitense prima della sua morte, nonch\u00e9 l'unica pensata per essere permanente.\nStoria.\nKeith Haring incontr\u00f2 a New York un giovane studente pisano, Piergiorgio Castellani, che lo invit\u00f2 a trascorrere un periodo di soggiorno nella citt\u00e0 toscana. Qui l'artista ebbe l'idea di realizzare un murale: l'unico spazio disponibile era una grande parete esterna, posta sul lato nord del convento della chiesa di Sant'Antonio Abate, semidistrutto durante i bombardamenti della seconda guerra mondiale. Grazie all'accordo raggiunto tra l'artista, il comune e il parroco del convento, si procedette con la realizzazione dell'opera.\nL'artista dipinse il grande murale nel giugno del 1989, in soli quattro giorni. Dopo aver imbiancato l'intera parete e aver disegnato in nero i contorni delle figure, Haring complet\u00f2 il murale colorandolo con l'aiuto di alcuni studenti e alcuni artigiani dell'azienda di vernici \"Caparol Center\" di Vicopisano, che aveva donato la vernice necessaria alla realizzazione dell'opera.\nDue video documentano l'intero processo di realizzazione: \"L'Arte in diretta\", un videoclip di 5 minuti, e \"Tuttomondo\", un'intervista documentario di 27 minuti. Entrambi i video sono stati girati dal regista Andrea Soldani, che ha inoltre realizzato con Haring anche alcune sperimentazioni di videografica su Polaroid scattate in citt\u00e0. Il grande interesse della popolazione per l'opera e le pressanti interviste, portarono Haring a dichiarare:\nRaramente Haring attribuiva un titolo alle sue opere, per lo pi\u00f9 graffiti metropolitani destinati a scomparire col tempo. Il titolo proposto dall'autore, direttamente in italiano, esprime a parole il significato simbolico rappresentato: un futuro in cui gli ideali dominanti siano unitariet\u00e0 e pace.\nA differenza degli altri dipinti di Haring, realizzati solitamente in un unico giorno, \"Tuttomondo\" venne realizzato nel giro di una settimana: l'artista dedic\u00f2 grande impegno nella realizzazione di quest'opera, ritenendola probabilmente pi\u00f9 un'installazione permanente che un'opera temporanea. Le vernici utilizzate e i recenti restauri hanno permesso all'opera di rimanere intatta nel suo splendore.\nNei suoi \"Diari\", l'autore ha riportato l'entusiasmo di quei giorni per il cibo, la citt\u00e0 e le reazioni della gente:\nDescrizione.\nIl dipinto ritrae 30 figure dinamiche e di grande vitalit\u00e0, concatenate e incastrate tra loro a simboleggiare la pace e l'armonia del mondo. Al centro del murale si trova la \"croce pisana\", rappresentata con quattro figure umane unite all'altezza della vita. Pi\u00f9 in alto, un uomo sorregge sulle spalle un delfino, a sinistra compaiono un cane, una scimmia e un volatile: il legame dell'uomo con la natura \u00e8 indispensabile per l'armonia del mondo. In alto a destra un paio di forbici, a simboleggiare il bene, rappresentate come l'unione di due figure umane, tagliano in due un serpente, a simboleggiare il male. Una donna con in braccio un bambino e un uomo con un televisore al posto della testa rappresentano il contrasto tra la naturalit\u00e0 della vita e la tecnologia che ne stravolge i ritmi. Si pu\u00f2 notare in alto a sinistra una persona gialla, come una matriosca, a simboleggiare che anche una persona con chili di peso in eccesso, nei diritti e nei doveri dal suo interno, \u00e8 uguale a tutti gli altri. Due gemelli siamesi al centro, uniti nel tronco, e altri due a destra uniti all'altezza delle spalle, sono probabilmente una condanna ai disastri nucleari. In basso, al livello della strada, \u00e8 stata raffigurata una figura gialla che cammina: rappresenta il pubblico, un passante o un turista, che dedica un momento di riflessione all'opera, prima di proseguire in direzione della Torre di Pisa.\nRestauro.\nNel 2011, a circa vent'anni di distanza dalla realizzazione dell'opera, la \"Fondazione Haring\" diretta da Julia Gruen ha valutato seriamente l'opportunit\u00e0 di ripulire il murale di piazza Sant'Antonio. La fondazione statunitense ha proposto di affidare i lavori alla \"Caparol Center\", ditta che gi\u00e0 si occup\u00f2 nel 1989 di fornire gratuitamente la vernice per colorare il dipinto; per avviare il restauro c'\u00e8 stato l'accordo tra il Comune di Pisa, la Fondazione Haring e la Caparol stessa.\nIl 16 novembre 2011 si \u00e8 concluso il primo atto del progetto di conservazione e restauro del murale, che ha previsto la pulitura dell'opera; successivamente, nella primavera 2012, fu terminata la seconda fase del progetto con l'applicazione di una sostanza protettiva per rallentare il processo di invecchiamento del murale."}
{"id": "3442975", "revid": "1603714", "url": "https://it.wikipedia.org/wiki?curid=3442975", "title": "Vanit\u00e0 (Tiziano)", "text": "La Vanit\u00e0 \u00e8 un dipinto a olio su tela (98x81 cm) di Tiziano, databile al 1515 circa e conservato nell'Alte Pinakothek di Monaco. \nStoria.\nForse l'opera si trovava nella gelleria dell'Imperatore Rodolfo II a Praga, prima di arrivare in quella degli Elettori di Baviera. Si trova nel museo dal 1884. La prima menzione sicura risale al 1748 a Schlessheim come opera di Francesco Salviati. Nel tempo venne assegnata a Palma il Vecchio, Giorgione, il Pordenone e poi Tiziano (Morelli, Gronau, Berenson).\nLe radiografie hanno confermato aggiunte di bottega su un originale probabilmente di Tiziano stesso a partire dallo schema della \"Donna allo specchio\". Le aggiunte riguarderebbero in particolare lo specchio, mentre nel '600 venne di nuovo ritoccato con l'aggiunta, tra l'altro, della candela a sinistra.\nDescrizione e stile.\nUna donna dalla bellezza ideale si affaccia da un ipotetico parapetto, sul quale essa appoggia un grande specchio ovale con cornice, nel quale si vedono riflessi alcuni gioielli e un'ancella che sta rovistando in un armadio, per provare vesti da far indossare.\nLa stessa donna dai capelli biondi e crespi fu il soggetto di una serie di dipinti databili negli stessi anni: la \"Donna allo specchio\" del Louvre, la \"Flora\" agli Uffizi, la \"Salom\u00e8\" della Galleria Doria Pamphilj, la \"Violante\" e la \"Giovane donna con veste nera\" di Vienna. Si trattava comunque di una consuetudine per la bottega dell'artista (verificabile ad esempio anche per la serie legata alla \"Bella\") di creare opere simili con varianti dai medesimi studi, se non proprio dallo stesso cartone. La stessa donna appare inoltre, simile, nel personaggio vestito dell\"'Amor Sacro e Amor Profano\" e in alcune Madonne.\nLo stile della \"Vanit\u00e0\" mostra quell'armonia di colori e di composizione tipica della produzione giovanile di Tiziano, esaltante la bellezza del soggetto, anche con una forte valenza sensuale."}
{"id": "3442978", "revid": "1543377", "url": "https://it.wikipedia.org/wiki?curid=3442978", "title": "Adidas Grand Prix 2010", "text": "L'Adidas Grand Prix 2010 \u00e8 stata la 4\u00aa edizione dell'annuale meeting di atletica leggera Reebok Grand Prix ed ha avuto luogo, all'Icahn Stadium di New York, dalle ore 15:00 alle 18:20 UTC-5 del 12 giugno 2010. Il meeting \u00e8 stato anche la quinta tappa della IAAF Diamond League 2010.\nProgramma.\nIl meeting ha visto lo svolgimento di 18 specialit\u00e0, 9 maschili e 9 femminili: di queste, 8 maschili e 7 femminili erano valide per la Diamond League. Oltre a queste, erano inserite in programma gare sul miglio, una staffetta 4x400 metri e due gare sui 100 metri piani, tutte a livello juniores locale.\nRisultati.\nSeguono i primi tre classificati di ogni specialit\u00e0. w "}
{"id": "3442979", "revid": "36426", "url": "https://it.wikipedia.org/wiki?curid=3442979", "title": "Elettori di Baviera", "text": ""}
{"id": "3442981", "revid": "1442080", "url": "https://it.wikipedia.org/wiki?curid=3442981", "title": "Mercedes Cup 2000 - Doppio", "text": "Il doppio del torneo di tennis Mercedes Cup 2000, facente parte dell'ATP Tour, ha avuto come vincitori Ji\u0159\u00ed Nov\u00e1k e David Rikl che hanno battuto in finale Lucas Arnold Ker e David Johnson 5-7, 6-2, 6-3."}
{"id": "3442982", "revid": "47767", "url": "https://it.wikipedia.org/wiki?curid=3442982", "title": "Efrosin'ja", "text": ""}
{"id": "3442987", "revid": "1652635", "url": "https://it.wikipedia.org/wiki?curid=3442987", "title": "Museo del cioccolato Imhoff", "text": "Il Museo del cioccolato Imhoff (in tedesco: \"Imhoff-Schokoladenmuseum\") \u00e8 un museo di Colonia. Il museo prende il nome da Hans Imhoff, l'imprenditore che fond\u00f2 il museo nel 1993. Originariamente il nome era Museo del cioccolato Imhoff-Stollwerck (\"Imhoff-Stollwerck Schokoladenmuseum\"), dal nome dell'azienda cioccolatiera Stollwerck, a capo della quale era Imhoff.\nHa assunto l'attuale nome nel 2006, quando, come partner del museo, alla Stollwerck si \u00e8 sostituita la Lindt &amp; Spr\u00fcngli.\nHa una media di 650.000 visitatori annui.\nSi articola in una parte che illustra la storia del cacao, dai Maya, Aztechi e Olmechi, fino ai giorni nostri, una serra che ospita piante di \"Theobroma cacao\" e \"Theobroma grandiflorum\" ed una riproduzione miniaturizzata di un impianto di produzione del cioccolato.\nCaratteristica \u00e8 la fontana di cioccolata alta tre metri, nella quale i collaboratori del museo intingono dei wafer da offrire agli ospiti."}
{"id": "3442988", "revid": "16758", "url": "https://it.wikipedia.org/wiki?curid=3442988", "title": "Imhoff-Schokoladenmuseum", "text": ""}
{"id": "3442995", "revid": "767487", "url": "https://it.wikipedia.org/wiki?curid=3442995", "title": "A Wreath of Orange Blossoms", "text": "A Wreath of Orange Blossoms \u00e8 un cortometraggio muto del 1911 diretto da David W. Griffith.\nProduzione.\nIl film fu prodotto dalla Biograph Company e fu girato nei giorni 7 e 10 novembre 1910.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale USA il 30 gennaio 1911."}
{"id": "3442996", "revid": "22356", "url": "https://it.wikipedia.org/wiki?curid=3442996", "title": "Tiarajudens eccentricus", "text": "Il tiarajudente (Tiarajudens eccentricus) \u00e8 un tetrapode erbivoro estinto appartenente ai terapsidi, noti anche come \"rettili-mammiferi\". Visse nel Permiano medio (Capitaniano, circa 260 milioni di anni fa) e i suoi resti fossili sono stati ritrovati in Brasile. \u00c8 noto per i suoi canini superiori lunghissimi, a forma di sciabola. \nDescrizione.\nQuesto animale \u00e8 conosciuto per un cranio quasi completo, corto e robusto, che doveva misurare 22,5 centimetri. La caratteristica pi\u00f9 evidente di \"Tiarajudens\" era data da due grandi denti simili a canini, lunghi e acuminati, che sporgevano dalla mascella. Questi \"canini\" erano molto diversi da quelli presenti in animali simili (i dicinodonti), ed erano accompagnati a una serie di ventuno denti dalla corona alta presenti in ciascun lato della mascella, compresi incisivi a forma di cucchiaio. Erano presenti anche ampi denti sul palato. Le serie di denti di mascella e mandibola andavano a incastrarsi perfettamente una volta che la bocca era chiusa, cos\u00ec come avviene nei mammiferi, e permettevano a \"Tiarajudens\" di masticare piante. La taglia dell'animale in vita doveva essere simile a quella di un cinghiale.\nScoperta e classificazione.\nQuesto animale \u00e8 stato descritto per la prima volta nel 2011 sulle pagine della rivista \"Science\". I resti di \"Tiarajudens\" sono stati ritrovati in rocce risalenti al Permiano medio nella regione brasiliana di Rio Grande do Sul. I paleontologi trovarono la localit\u00e0 usando fotografie satellitari da Google Earth; la localit\u00e0 \u00e8 stata identificata come una zona di colore chiaro all'interno di un'area densamente ricca di vegetazione. Il grado di erosione e il colore delle rocce furono un indicatore dell'et\u00e0 della localit\u00e0 e, quindi, della probabilit\u00e0 di ritrovare fossili.\n\"Tiarajudens\" (il cui nome significa \"dente di Tiaraj\u00f9\") possiede caratteristiche craniche che lo collocano tra gli anomodonti, un gruppo di terapsidi dal cranio corto e dalla dentatura specializzata, di abitudini erbivore. \"Tiarajudens\", tuttavia, possedeva denti caniniformi unici tra gli anomodonti. Sembra che tra i pi\u00f9 stretti parenti di \"Tiarajudens\" vi fossero animali come \"Anomocephalus\", uno degli anomodonti pi\u00f9 basali (\"primitivi\"). \nPaleoecologia.\nI denti a sciabola di \"Tiarajudens\" sono unici tra gli anomodonti, e nonostante la forma appuntita non indicano una dieta carnivora. Gli altri denti, infatti, indicano che la dieta dell'animale era erbivora. \"Tiarajudens\" deve essere stato uno dei pi\u00f9 antichi erbivori a possedere denti a sciabola; precedentemente si pensava che i pi\u00f9 antichi erbivori dotati di questa caratteristica fossero grandi mammiferi estinti come \"Titanoides\", un pantodonte che viveva circa 60 milioni di anni fa. I denti di \"Tiarajudens\" erano ancora pi\u00f9 grandi di quelli di \"Inostrancevia\", uno dei pi\u00f9 grandi predatori del Permiano, appartenente ai gorgonopsi, un gruppo caratterizzato da grandi canini. \u00c8 probabile che \"Tiarajudens\" utilizzasse questi canini come una difesa contro i predatori, o forse in scontri intraspecifici; mammiferi viventi come i moschi (gen. \"Moschus\") o i traguli (gen. \"Hyaemoschus\"), provvisti di canini lunghi, li utilizzano in un modo simile. I denti palatali erano larghi e si intersecavano fra loro, un adattamento a consumare dure piante fibrose. Questa diversit\u00e0 nella forma dei denti, nota come eterodonzia, \u00e8 comune nei mammiferi; gran parte dei terapsidi permiani era sprovvista di eterodonzia, e \"Tiarajudens\" potrebbe rappresentare uno dei primi terapsidi eterodonti."}
{"id": "3442999", "revid": "22356", "url": "https://it.wikipedia.org/wiki?curid=3442999", "title": "Tiarajudens", "text": ""}
{"id": "3443002", "revid": "594680", "url": "https://it.wikipedia.org/wiki?curid=3443002", "title": "Viscaccia Boliviano", "text": ""}
{"id": "3443004", "revid": "1573940", "url": "https://it.wikipedia.org/wiki?curid=3443004", "title": "Lagidium", "text": "Lagidium () \u00e8 un genere di roditori della famiglia dei Cincillidi comunemente noti come \"viscacce di montagna\".\nDescrizione.\nDimensioni.\nAl genere Lagidium appartengono roditori di grandi dimensioni, con lunghezza della testa e del corpo tra 300 e 450\u00a0mm, la lunghezza della coda tra 200 e 400\u00a0mm e un peso fino a 3\u00a0kg.\nCaratteristiche craniche e dentarie.\nIl cranio \u00e8 stretto e presenta un lungo rostro, la regione inter-orbitale \u00e8 larga, la scatola cranica \u00e8 piatta e tondeggiante senza creste di rilievo. La bolla timpanica \u00e8 ingrandita, il palato \u00e8 notevolmente stretto anteriormente. Gli incisivi superiori sono bianchi, i denti masticatori hanno ciascuno tre lamine curve.\nSono caratterizzati dalla seguente formula dentaria:\nAspetto.\nL'aspetto \u00e8 quello di un piccolo coniglio con una lunga coda. La pelliccia \u00e8 densa e soffice, le parti dorsali variano dal grigio scuro al marrone scuro, con una striscia dorsale nera, pi\u00f9 evidente nelle popolazioni meridionali, mentre le parti ventrali sono solitamente bianche, gialle o grigio chiare. La testa \u00e8 grande, il muso \u00e8 corto e gli occhi grandi. Le orecchie sono lunghe, ricoperte di corti peli ed hanno una frangia di peluria bianca lungo i bordi. Le zampe hanno quattro dita terminanti con un corto artiglio ricurvo, i piedi sono sottili, i palmi e le piante sono nerastre e prive di peli. La coda \u00e8 pi\u00f9 corta della testa e del corpo, \u00e8 cespugliosa, presenta una cresta di peli chiari e ruvidi lungo la parte superiore e l'estremit\u00e0 scura, dal nerastro al bruno-rossastro. Le femmine hanno un singolo paio di mammelle toraciche laterali.\nDistribuzione.\nIl genere \u00e8 si tratta di animali terricoli diffusi nelle regioni andine dal Per\u00f9 meridionale attraverso la Bolivia fino al Cile e all'Argentina meridionali.\nTassonomia.\nIl genere comprende 4 specie."}
{"id": "3443011", "revid": "291370", "url": "https://it.wikipedia.org/wiki?curid=3443011", "title": "Violante (Tiziano)", "text": "Violante \u00e8 un dipinto a olio su tavola (64,5x51 cm) di Tiziano, databile al 1515 circa e conservato nel Kunsthistorisches Museum di Vienna. \nStoria.\nL'opera faceva parte della raccolta veneziana di Bartolomeo della Nave e nel 1636 venne venduta al duca di Hamilton, che la port\u00f2 a Londra. Successivamente l'acquist\u00f2 l'arciduca Leopoldo Guglielmo, nel 1659, le cui raccolte sono poi confluite nel museo.\nIl titolo si riferisce alla tradizionale identificazione con Violante, figlia di Palma il Vecchio (a cui a lungo venne attribuito il lavoro), priva per\u00f2 di qualsiasi fondamento. Un'incisione nel \"Theatrum pictoricum\" di Teniers del 1660 mostra il dipinto di dimensioni maggiori, prima che venissero forse decurtate due strisce sui lati destro e inferiore; in una rappresentazione della galleria arciducale dello stesso artista per\u00f2, riferibile al 1651 circa, le dimensioni sono analoghe a quelle conosciute.\nL'attribuzione a Tiziano spetta a Roberto Longhi, seguito dal Suida ed altri. La donna ritratta \u00e8 molto simile alla santa Caterina della \"Sacra conversazione Balbi\", nonch\u00e9 alla serie di ritratti femminili con una donna bionda dai capelli crespi e lunghi che comprende la \"Donna allo specchio\" del Louvre, la \"Flora\" agli Uffizi, la \"Vanit\u00e0\" a Monaco, la \"Salom\u00e8\" della Galleria Doria Pamphilj e la \"Giovane donna con veste nera\" di Vienna.\nDescrizione e stile.\nUna donna dalla bellezza ideale si affaccia da un ipotetico parapetto appoggiandovi il braccio sinistro. Il busto e il volto sono di tre quarti, rivolti a destra, con lo sguardo che cerca quello dello spettatore. Il sontuoso vestito, tipico delle nobildonne veneziane, mostra una generosa scollatura, che esalta la bellezza del soggetto e conferisce una forte valenza sensuale.\nLo sfumato delicatissimo, di derivazione giorgionesca, rimanda alla fase giovanile dell'artista."}
{"id": "3443013", "revid": "278830", "url": "https://it.wikipedia.org/wiki?curid=3443013", "title": "Miss Italia 1999", "text": "Miss Italia 1999 si \u00e8 svolta a Salsomaggiore Terme in tre serate: il 3, 4 e 5 settembre 1999. Il concorso \u00e8 stato condotto da Fabrizio Frizzi, in diretta da Salsomaggiore Terme. Presidente della giuria artistica \u00e8 Alberto Sordi, che ha incoronato la vincitrice del concorso, la ventunenne Manila Nazzaro di Foggia. Seconda classificata Elisa Pelatti di Carpi (MO) vincitrice del titolo di \"Miss Miluna\" e infine terzo posto per la diciottenne Caterina Balivo di Napoli.\nLe concorrenti.\nLe prefinali si svolsero tra il 23 e il 27 agosto 1999 e vi parteciparono in 211."}
{"id": "3443016", "revid": "599013", "url": "https://it.wikipedia.org/wiki?curid=3443016", "title": "Franco Rampazzo", "text": "Carriera.\nDifensore centrale, colleziona 104 presenze in Serie B con Venezia e Verona, e 54 in Serie C con Reggiana, Grosseto e Mestrina."}
{"id": "3443024", "revid": "3115", "url": "https://it.wikipedia.org/wiki?curid=3443024", "title": "\u00c9p\u00e9e", "text": "Lo \u00c9p\u00e9e \u00e8 stato un cacciatorpediniere della Marine nationale, appartenente alla classe Le Hardi\nStoria.\nEntr\u00f2 in servizio nel 1940 e il suo nome fu cambiato dal governo di Vichy, il 1\u00ba aprile 1941, in quello di \"L'Adroit\". \nIl 27 novembre 1942, in seguito all'occupazione tedesca dei territori della Francia di Vichy, si autoaffond\u00f2 a Tolone insieme al resto della flotta francese per evitare la cattura: nell'autoaffondamento la nave si pos\u00f2 sul fondale sbandando sul lato di dritta, lasciando emergenti le sovrastrutture e l'armamento. \nFu tuttavia ritenuta riparabile e venne dunque recuperata nel corso del 1943. Incorporato nella Regia Marina come \"FR 33\", il cacciatorpediniere fu sottoposto a Tolone a lavori di ricostruzione, durante i quali fu peraltro dotato di armamento antisommergibile (2 lanciabombe e 2 scaricabombe di profondit\u00e0). \nTuttavia i lavori si protrassero a lungo, anche per via della gravit\u00e0 dei danni da riparare, e l\u2019\"FR 33\" non divenne di fatto mai operativo: il 9 settembre 1943, infatti, alla proclamazione dell'armistizio, l'unit\u00e0 era ancora ai lavori a Tolone e l\u00ec cadde in mano alle truppe tedesche.\nNell'agosto 1944, con la liberazione di Tolone, il relitto dell\u2019\"FR 33\" torn\u00f2 in mano agli Alleati, ma era cos\u00ec malridotto che venne demolito nel corso di quello stesso anno."}
{"id": "3443033", "revid": "118976689", "url": "https://it.wikipedia.org/wiki?curid=3443033", "title": "Trinomio notevole", "text": "Nel calcolo letterale, precisamente nelle scomposizione dei polinomi, il trinomio notevole \u00e8 un polinomio che pu\u00f2 essere espresso nella forma:\ne per il quale esiste un metodo noto per scomporlo come prodotto di due binomi di primo grado.\nMetodo di scomposizione.\nSi possono distinguere i due casi in cui il coefficiente del termine di secondo grado sia uguale o diverso da formula_2.\nCaso \"a\" = 1.\nNel caso in cui il coefficiente del termine di secondo grado sia uguale a formula_2, il trinomio si presenta nella forma:\nin questo caso pu\u00f2 essere scomposto nel prodotto di due binomi di primo grado nella forma:\ndove formula_6 e formula_7 sono due termini con le seguenti due propriet\u00e0:\nEseguendo i conti infatti si ottiene:\nUn metodo pratico per trovare formula_6 e formula_7 pu\u00f2 essere quello di trovare le due radici del polinomio. Infatti se\nallora:\nPer trovare le radici del trinomio notevole basta quindi utilizzare la formula risolutiva per le equazioni di secondo grado:\nCaso \"a\" \u2260 1.\nNel caso in cui il coefficiente del termine di secondo grado sia diverso da formula_2 il polinomio si scompone nel modo seguente:\ndove formula_6 e formula_7 possiedono le seguenti propriet\u00e0:\nAnche in questo caso la scomposizione pu\u00f2 essere dimostrata nel modo seguente:\nCome nel caso precedente, formula_6 e formula_7 possono essere trovati cercando le radici del polinomio utilizzando la formula per le equazioni di secondo grado.\nTrinomi di grado superiore a 2.\nPi\u00f9 in generale se consideriamo il trinomio:\nquesto pu\u00f2 essere scomposto utilizzando la sostituzione di variabili formula_26 cos\u00ec da ottenere il trinomio:\nche pu\u00f2 essere scomposto utilizzando i metodi descritti sopra e successivamente riapplicando al contrario la sostituzione."}
{"id": "3443035", "revid": "767487", "url": "https://it.wikipedia.org/wiki?curid=3443035", "title": "Three Sisters (film 1911)", "text": "Three Sisters \u00e8 un cortometraggio muto del 1911 diretto da David W. Griffith, con protagonista Mary Pickford. Tra gli altri attori, si segnala la presenza di Mack Sennett in un piccolo ruolo.\nProduzione.\nIl film fu prodotto dalla Biograph Company,\nDistribuzione.\nDistribuito dalla General Film Company, il film usc\u00ec nelle sale il 2 febbraio 1911."}
{"id": "3443037", "revid": "1442080", "url": "https://it.wikipedia.org/wiki?curid=3443037", "title": "Croatia Open Umag 2000 - Doppio", "text": "Il doppio del torneo di tennis Croatia Open Umag 2000, facente parte dell'ATP Tour, ha avuto come vincitori \u00c1lex L\u00f3pez Mor\u00f3n e Albert Portas che hanno battuto in finale Ivan Ljubi\u010di\u0107 e Lovro Zovko 6-1, 7-6(2)."}
{"id": "3443038", "revid": "123395973", "url": "https://it.wikipedia.org/wiki?curid=3443038", "title": "J\u00f3n Kalman Stef\u00e1nsson", "text": "Biografia.\nJ\u00f3n Kalman \u00e8 nato a Reykjav\u00edk. Dal 1975 al 1982 ha vissuto nell'Islanda occidentale, dove si \u00e8 dedicato a diverse occupazioni dopo aver finito la scuola superiore.\nDal 1986 al 1991 ha studiato letteratura all'Universit\u00e0 d'Islanda. In quel periodo ha insegnato in alcune scuole superiori e ha scritto articoli per il giornale islandese \"Morgunbla\u00f0i\u00f0\". Tra il 1992 e il 1995 si \u00e8 dedicato a diversi lavori a Copenaghen, in Danimarca. Successivamente, \u00e8 tornato in Islanda e ha lavorato come bibliotecario per la biblioteca municipale di Mosfellsb\u00e6r. Nel 2005 ha vinto il Premio Letterario Islandese con \"\", mentre nel 2012 con il volume Paradiso e Inferno \u00e8 stato finalista al Premio Internazionale Bottari Lattes Grinzane. Nel 2017 il suo romanzo \"I pesci non hanno gambe\" \u00e8 stato candidato al Man Booker International Prize. Sempre nel 2017 \u00e8 anche stato candidato al Premio Nobel per la letteratura dimostrando, cos\u00ed, di essere uno dei pi\u00f9 apprezzati scrittori islandesi del panorama letterario contemporaneo. Le sue opere letterarie gli hanno valso anche quattro nomine al Nordisk r\u00e5ds litteraturpris (Premio letterario del Consiglio nordico). Nel 2018, anno in cui il Premio Nobel per la letteratura non \u00e8 stato consegnato a seguito degli scandali sessuali, \u00e8 stato candidato al New Nobel\nPoesia.\nLe poesie di J\u00f3n Kalman Stef\u00e1nsson sono molto apprezzate in Islanda. In Italia sono state tradotte da Silvia Cosimini e pubblicate da Iperborea nel 2021 con il titolo \"La prima volta che il dolore mi salv\u00f2 la vita\"."}
{"id": "3443039", "revid": "599013", "url": "https://it.wikipedia.org/wiki?curid=3443039", "title": "Oscar Acosta", "text": "Caratteristiche tecniche.\nGiocava come centrocampista, occupando solitamente la fascia sinistra.\nCarriera.\nClub.\nNel 1982 debutt\u00f2 nella prima squadra del Ferro Carril Oeste, con cui gioc\u00f2 7 gare nel Nacional 1982, andando anche a segno in una occasione. Continu\u00f2 a militare nella formazione dalla maglia bianco-verde, vincendo il Campionato Nacional sia nel 1982 che nel 1984. Nel 1989 lasci\u00f2 l'Argentina per giocare in Svizzera, con il Servette. Fece ritorno in patria nel 1990, partecipando alla Primera Divisi\u00f3n 1990-1991 con il V\u00e9lez di Buenos Aires. Nel 1991 firm\u00f2 per la societ\u00e0 giapponese di propriet\u00e0 della All Nippon Airways, e termin\u00f2 la stagione seguente con la casacca del River Plate, vincendo il campionato. Nel 1992 pass\u00f2 al San Mart\u00edn di Tucum\u00e1n, e nel 1993 venne ceduto al Banfield. Nel 1995 fu acquistato dall'Universidad de Chile, prendendo parte alla vittoria del torneo nazionale cileno. Pass\u00f2 poi per Argentinos Juniors, Coquimbo Unido (Cile), Barcelona di Guayaquil (Ecuador), nuovamente Banfiled e infine Ferro Carril Oeste.\nNazionale.\nPartecip\u00f2 al , debuttando il 4 giugno a Citt\u00e0 del Messico contro la ; all'89' segn\u00f2 il gol del definitivo 5-0. Scese poi in campo contro , , e . Nel 1987 debutt\u00f2 con la Nazionale maggiore; fu convocato per la Copa Am\u00e9rica, ma non fu mai impiegato nella competizione dal CT Bilardo."}
{"id": "3443046", "revid": "1543377", "url": "https://it.wikipedia.org/wiki?curid=3443046", "title": "Modello ABC di sviluppo fiorale", "text": "Il Modello ABC di sviluppo fiorale nelle angiosperme \u00e8 stato formulato da Enrico Coen e Elliot Meyerowitz nel 1991. Questo modello \u00e8 stato sviluppato a partire dalle osservazioni sui mutanti omeotici. Il Modello ABC descrive come l'espressione di fattori di trascrizione nelle differenti parti del fiore regolano lo sviluppo degli organi fiorali.\nDue osservazioni chiave hanno portato alla formulazione di questa teoria. Prima, la scoperta di mutazioni omeotiche dove un organo si sviluppa in un'area diversa da quella dove dovrebbe svilupparsi in condizioni normali. Per esempio, la rosa selvatica ha solo cinque petali ma molti stami. La rosa da giardino invece ha una mutazione omeotica che induce lo sviluppo di petali al posto degli stami. Secondo, ognuno dei geni che influenzano l'identit\u00e0 di un organo fiorale hanno effetto su \"due\" gruppi di organi fiorali, influenzando lo sviluppo dei petali \"e\" dei sepali o influenzando i petali \"e\" gli stami.\nI geni dello sviluppo degli organi fiorali sono divisi in tre classi, in base al tipo di organo che sviluppano. Mutazioni di geni di classe A influenzano i sepali e i petali. Mutazioni di classe B influenzano i petali e gli stami, mentre mutazioni nei geni di classe C influenzano gli stami e i pistilli. Tutti e tre questi geni sono detti geni omeotici, che sono tradotti in proteine. Ognuna di queste proteine contiene una sequenza MADS-box una regione che si lega al DNA, a livello dei promotori dei geni, e ne regolano la trascrizione. Come tutti i fattori di trascrizione regolano quindi l'espressione di certe proteine, in questo caso quelle che controllano lo sviluppo degli organi fiorali.\nNel modello ABC il gene A da solo induce lo sviluppo dei sepali, ma se espresso insieme a B produce petali. Classe C da solo invece induce lo sviluppo dei pistilli, ma insieme a B produce stami. A supporto della teoria che l'espressione dei geni B insieme ad A e C producano organi diversi vi \u00e8 l'osservazione dei mutanti del gene B. Un gene B difettoso non permette lo sviluppo di stami e petali; al posto loro si sviluppano sepali e pistilli. Simili mutazioni omeotiche occorrono quando gli altri due geni vengono mutati.\nRiassumendo:\nI caratteri espressi in mutanti \"sepallata1,2,3\" triplo mutante in \"Arabidopsis\" Ha portato alla formulazione del modello ABCE, Che considera l'importanza di un quarto gene E nello sviluppo degli organi fiorali (nel caso specifico degli ovuli).\nIl genetista tedesco G\u00fcnter Thei\u00dfen ha proposto alcuni modelli di sviluppo ed evoluzione delle piante sulla base di risultati sperimentali. Ad esempio, nel 2001 ha suggerito il concetto del quartetto fiorale secondo cui quattro fattori di trascrizione di MADS-box cooperano per determinare diversi tipi di organi fiorali."}
{"id": "3443057", "revid": "307923", "url": "https://it.wikipedia.org/wiki?curid=3443057", "title": "Channel 7", "text": ""}
{"id": "3443063", "revid": "767487", "url": "https://it.wikipedia.org/wiki?curid=3443063", "title": "Fisher Folks", "text": "Fisher Folks \u00e8 un cortometraggio muto del 1911 diretto da David W. Griffith. Fu la prima delle cinque sceneggiature che Harriet Quimby, giornalista e famosa aviatrice, scrisse per Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale il 16 febbraio 1911\nData di uscita.\nSilent Era\nAlias"}
{"id": "3443064", "revid": "124895341", "url": "https://it.wikipedia.org/wiki?curid=3443064", "title": "Paradiso e Inferno (Stef\u00e1nsson)", "text": "Paradiso e Inferno \u00e8 un romanzo islandese del 2007 scritto da J\u00f3n Kalman Stef\u00e1nsson. In Italia \u00e8 stato pubblicato da Iperborea. La traduzione \u00e8 a cura di Silvia Cosimini. ISBN 9788870911909.\nTrama.\n\u00c8 l'Islanda, dove le forze primordiali della natura rendono i destini immutabili nel tempo, il luogo di questo racconto di gente di mare persa nell'asprezza dei giorni e delle notti, di un ragazzo segnato dalla solitudine, e del suo grande amico B\u00e1r\u0111ur, pescatore di merluzzo per necessit\u00e0, ma in realt\u00e0 poeta, sognatore, innamorato dei libri e delle parole, le uniche in grado di \"consolarci e asciugare le nostre lacrime, sciogliere il ghiaccio che ci stringe il cuore\". Parole che possono anche essere fatali: come per B\u00e1r\u0111ur, rapito da quel verso del Paradiso perduto di Milton che ha voluto rileggere prima di imbarcarsi, al punto da dimenticare a terra la cerata, correndo il rischio di trovare una morte invisibile e silenziosa come quella dei pesci. Storia di tragedia e di ritorno alla vita all'inseguimento di un destino diverso, \"Paradiso e inferno\" \u00e8 un'avventura iniziatica, un viaggio metafisico, la ricerca di un senso e di uno scopo alto nella vita, ma soprattutto un inno al potere salvifico delle parole. Con una scrittura magnetica che decanta l'essenziale, J\u00f3n Kalman Stef\u00e1nsson racconta con infinita tenerezza un'amicizia, la storia di due ragazzi che si innalza in una sfera magica sopra il frastuono del mondo, per ricordare che la vita umana \u00e8 sempre una gara contro il buio dell'universo, in cui \"non abbiamo bisogno di parole per sopravvivere, ne abbiamo bisogno per vivere\".\nStile narrativo.\nStef\u00e1nsson utilizza uno stile di scrittura estremamente poetico che fa ampio utilizzo di immagini magiche ed evocative."}
{"id": "3443067", "revid": "15756", "url": "https://it.wikipedia.org/wiki?curid=3443067", "title": "Frederic Thesiger, II barone Chelmsford", "text": "Nel febbraio 1878 fu promosso tenente generale e posto al comando delle truppe britanniche in Sudafrica, dove affianc\u00f2 Sir Henry Bartle Frere in una politica di aggressione contro il Regno Zulu. Dopo aver dato al Re Cetshwayo un inaccettabile ultimatum, nel gennaio 1879 comand\u00f2 il corpo di spedizione inglese nell'invasione del territorio zul\u00f9. L'armata di Cetshwayo, sfruttando le tattiche gi\u00e0 sviluppate durante il regno di Re Skaha, riusc\u00ec a sconfiggere gli inglesi sul campo aperto di Isandlwana, subendo per\u00f2 subito dopo una battuta d'arresto a Rorke's Drift.\nNonostante la vittoria ottenuta a Nyezane (22 gennaio), le sue truppe furono nuovamente sconfitte a Hlobane (27 marzo), ma due giorni dopo a Khambula ottenne la sua prima, vera vittoria, quando gli assalti degli imp\u00ec zul\u00f9 si infransero contro le barricate erette dai britannici, che poi contrattaccarono con l'impiego di 600 cavalleggeri. Quel giorno perirono 3.000 tra i migliori guerrieri zul\u00f9, il cui popolo sub\u00ec un durissimo colpo nel morale. Nonostante la nuova vittoria di Gingindlovu (2 aprile), dovette abbandonare i territori conquistati e rientrare alle basi di partenza per riorganizzare la forza d'invasione. L'attacco riprese alla fine del mese di giugno, e il 1 luglio, davanti a Ulundi, riport\u00f2 la decisiva vittoria che caus\u00f2 la perdita di quattromila guerrieri zul\u00f9 e la successiva cattura del re Cetshwayo il quale quel giorno ebbe a dire : \u00ab\"Un assegai \u00e8 stato piantato nel ventre della Nazione. Non ci sono lacrime sufficienti per piangere i morti\"\u00bb.\nBiografia.\nNacque a Derby il 31 maggio 1827, figlio di Frederic Thesinger, I barone Chelmsford, Lord cancelliere; membro del parlamento per la fazione Tory, appartenente ad una borghesia di recente nobilt\u00e0, di tradizioni molti radicate nell'esercito e nella politica. Fu educato ad Eton, tradizionale fucina dell'\u00e9lite nazionale. Deciso ad intraprendere la carriera militare fin da ragazzo, cerc\u00f2 con insuccesso di farsi ammettere come ufficiale nel Reggimento dei Granatieri della Guardia. Fu invece arruolato nella \"Rifle Brigade\", dove ottenne il grado di sottotenente il 31 dicembre 1844, e con la quale prest\u00f2 servizio ad Halifax, in Nuova Scozia. Nel 1845 fu finalmente ammesso nei Granatieri della Guardia con il grado di tenente; nel 1850, promosso capitano, divenne aiutante di campo di Conte di Eglinton, Lord luogotenente d'Irlanda, e poi del comandante in capo delle truppe inglesi di stanza in Irlanda, Sir Edward Blakeney dal 1853 al 1854.\nDal maggio 1855 partecip\u00f2 alla Guerra di Crimea servendo dapprima come comandante di battaglione e poi come aiutante di campo del generale Markham, comandante della 2\u00aa Divisione, e poi dal novembre dello stesso anno come ufficiale di stato maggiore; menzionato nel bollettino di guerra, fu insignito dell'Ordine di Mej\u012bdiyye, e delle medaglie turca, britannica e piemontese della guerra di Crimea. Ottenne il brevetto di maggiore, prestando servizio come assistente dell'aiutante generale sino al giugno 1856.\nNell'agosto 1857 divenne tenente colonnello, e a partire dall'aprile 1858, in forza al 95\u00ba Reggimento \"Derbyshire\", partecip\u00f2 alla repressione del cosiddetto \"Grande Ammutinamento\" scoppiato nelle file dei reparti anglo-indiani. Distintosi nello scontro di Koondrye, divenne vice aiutante generale delle truppe britanniche in India, carica che mantenne per circa un anno e mezzo. Fu promosso colonnello il 30 aprile 1863.\nNel 1867-1868 partecip\u00f2 alla spedizione guidata dal generale Sir Robert Napier in Abissinia, conclusasi con la disfatta e la morte del Negus Teodoro II. La sua conoscenza della macchina militare britannica era eccellente, e durante la campagna di Napier il suo coordinamento logistico si rivel\u00f2 decisivo per la buona riuscita della spedizione. Napier disponeva di un'armata di circa 13.000 uomini, ma dotati di moderni fucili a ripetizione, artiglieria da montagna, lanciarazzi e del pi\u00f9 imponente sistema logistico mai visto in terra d'Africa. In seguito al successo della Campagna etiope venne creato Cavaliere dell'Ordine del Bagno e divenne aiutante di campo della regina Vittoria nel 1868. Nel 1869 fu promosso Aiutante generale dell'India Orientale, detenendo questa carica fino al 1874. In quell'anno torn\u00f2 in Inghilterra, prima presso il War Office, e poi assumendo il comando di una Brigata ad Aldershot (dicembre 1876). Venne promosso maggior generale all'et\u00e0 di 49 anni, il 15 marzo 1877. Coron\u00f2 la sua carriera nel febbraio 1878, quando fu promosso tenente generale e posto al comando delle truppe britanniche in Sudafrica, con Quartier generale a Pietermaritzburg; inoltre il 5 ottobre 1878 successe al padre come barone Chelmsford.\nL'arrivo in Colonia.\nAppena arrivato in colonia assunse il comando delle truppe inglesi in Sudafrica (4 marzo 1878). L'avanzamento di grado a tenente generale era temporaneo e commisurato all'incarico locale, ma egli, ambizioso e relativamente giovane, era intenzionato a ovviare a questa situazione. La nona \"Cape Frontier War\", serie di intermittenti conflitti che coinvolgevano da un secolo Boeri, inglesi e trib\u00f9 vicine, sembrava fornirgli l'occasione per aggiungere un importante alloro a una carriera fino ad allora senza particolari guizzi. Appena arrivato in Colonia si trov\u00f2 subito impegnato in una campagna contro le trib\u00f9 Xhosa che, ottenute le armi da fuoco in seguito alla vendita dei campi diamantiferi, avevano deciso di rifarsi delle terre perdute a spese dei vicini Mfega, alleati del governo coloniale inglese. Il piccolo conflitto era, per\u00f2, gi\u00e0 sotto controllo, con le truppe inglesi, comandate da due energici ufficiali coloniali, il colonnello Henry Evelyn Wood e il maggiore Redvers Buller, in grado di risolvere la crisi. Gi\u00e0 nel mese di febbraio, cio\u00e8 prima dell'arrivo di Chelmsford in Colonia, il I Battaglione del 24\u00ba Reggimento aveva fatto strage di Xhosa durante la battaglia di Centane, mentre nei mesi successivi il II Battaglione aveva effettuato azioni di rastrellamento rivelatesi molto efficaci.\nUn'occasione pi\u00f9 ghiotta per ricoprirsi di gloria stava, comunque, per profilarsi all'orizzonte. La guerra contro gli Xhosa aveva messo in agitazione le trib\u00f9 vicine, poich\u00e9 la loro sconfitta per mano inglese rompeva i delicati equilibri in favore del potente vicino, il Regno Zulu. Secondo le stime inglesi l'esercito del re Cetshwayo contava ben 40.000 effettivi, che salivano a 60.000 comprendendo per\u00f2 anche i reggimenti femminili. Un'armata di tali proporzioni faceva paura a tutti. Il governatore della Colonia del Capo, Sir Henry Bartle Frere, avvi\u00f2 un'aperta politica di provocazioni contro il regno zul\u00f9, mentre egli terminava di domare gli Xhosa. Alla fine del 1878 i vertici militari e civili della Colonia del Capo si sentirono pronti ad affrontare Cetshwayo. Agli ambasciatori degli zul\u00f9, affiancati dal commerciante John Dunn, amico di vecchia data di Cetshwayo, venne consegnato un ultimatum. Con esso gli inglesi chiedevano la smobilitazione dell'armata zul\u00f9, la cessione di alcuni territori contesi e l'avio di riforme destinate a sanare quello che il governo coloniale inglese considerava \"barbariche usanze\". Cetshwayo aveva trenta giorni di tempo per accettare; un suo rifiuto avrebbe portato alla guerra. Il re zul\u00f9 consider\u00f2 inaccettabili tali richiese, dichiarando che lui avrebbe rispettato gli accordi presi precedentemente e che l'esercit\u00f2 zul\u00f9 non avrebbero mai oltrepassato il confine rappresentato dal Buffalo River.\nIl suo rifiuto port\u00f2 alla dichiarazione di guerra, l'11 gennaio l'armata inglese si concentr\u00f2 presso Fort Pearson, sul fiume Tugela.\nLa guerra contro gli Zul\u00f9 e la sconfitta di Isandlwana.\nL'esercito a sua disposizione era relativamente piccolo (17.173 effettivi, per due terzi truppe indigene e volontari locali non del tutto affidabili), ma con la punta di diamante rappresentata da circa 5.000 uomini appartenenti alle truppe di fanteria inglese, ben addestrate ed armate. Prima dell'inizio della campagna Chelmsford aveva richiesto l'invio di truppe di rinforzo, ma il governo inglese, impegnato nella seconda guerra afghana, neg\u00f2 l'autorizzazione. Alla riunione sul fiume Tugela illustr\u00f2 ai suoi comandanti il piano d'invasione. Egli voleva marciare il pi\u00f9 rapidamente possibile sulla capitale Ulundi, il kraal reale posto 60 miglia a nord del confine, per chiudere subito la campagna militare, sul modello dell'invasione dell'Etiopia al quale aveva partecipato.\nSuddivise l'esercito in cinque colonne (o Brigate). La Prima, forte di 4.750 uomini, al comando del colonnello Charles Knight Pearson aveva come compito di coprire la destra dello schieramento inglese. Pearson fortific\u00f2 la riva settentrionale del Tugela, costruendovi Fort Tenedos. Da qui part\u00ec il 18 gennaio marciando alla volta di Eshowe, sede di una vecchia missione norvegese, sulla strada per Ulundi.\nContemporaneamente al centro avanzava lui con la Terza colonna forte di 4.709 uomini, agli ordini diretti del colonnello Richard Thomas Glyn comandante del 24\u00ba Reggimento (ex 2\u00b0 Warvickshire). Passato il Tugela Glynn arriv\u00f2 al guado di Rorke's Drift sul Buffalo River dove lasci\u00f2 un deposito ed un ospedale da campo. L'ala sinistra era invece, coperta dalla Quarta colonna forte di 1.565 uomini, partita da Utracht (nel Transvaal) agli ordini del Colonnello Henry Evelyn Wood.\nLa Quinta colonna, formata dal 41\u00ba Reggimento del colonnello Hugh Rowlands rinforzato da alcune unit\u00e0 logistiche e da rincalzi appena arrivati, era forte di 2.278 effettivi. Essa era accampata a Lunesburg, entro i confini del Transvaal, con il compito di controllare la trib\u00f9 dei Pedi (alleati degli zul\u00f9) e anche i Boeri, che non avevano ancora digerito l'annessione alla Colonia inglese del Capo. La Seconda colonna, forte di 3.871 uomini, al comando del colonnello Anthony Durnford aveva il compito di proteggere e sorvegliare i confini, coprendo le linee di comunicazione dell'armata che avanzava. Essa era posizionata a Middle Drift. Oltrepassato il Buffalo River Chelmsford distrusse un kraal nemico sul Batshe River dopo aver sostenuto un breve combattimento, giungendo ai piedi della collina rocciosa di Isandlwana il 20 gennaio 1879.\nQui, continuando a sottovalutare la velocit\u00e0 di manovra dell'armata zul\u00f9, decise di porvi la sua base avanzata, lasciando il treno logistico, sei compagnia del I Battaglione del 24\u00ba Reggimento, una sezione d'artiglieria ed un reparto di nativi. Queste forze erano al comando del colonnello Henry Burmester Pulleine, un ufficiale che in 24 anni di servizio non aveva mai visto un solo combattimento. Partendo da Isandlwana, circa alle 3.00 del mattino del 22 gennaio, egli ordin\u00f2 a Dunford di unirsi a Pulleine. Il comandante della Seconda colonna si mise subito in marcia, arrivando al campo di Isandlwana alle 10:00 del mattino. Dunford disponeva dei cavalleggeri del Natal Native Horse, delle compagnie D ed E del I Battaglione/1\u00ba Reggimento Natal Native Contingent e di una batteria di lanciarazzi al comando del maggiore Broadfoot Russell. Dunford declin\u00f2 l'offerta di assumere il comando fattogli da Pulleine, ed inizi\u00f2 a raccogliere immediatamente tutte le crescenti segnalazioni relative alle mosse dell'armata Zul\u00f9. Infatti un'armata forte di 22.000 guerrieri, comandata dal settantenne principe Ntshingwayo kaMahole Khozab (veterano dell'epoca del re Shaka), aggir\u00f2 rapidamente la \"Colonna Chelmsford\" ferma per il rancio a Silutshana, piombando sul campo di Isandlwana. L'armata Zul\u00f9 attravers\u00f2 rapidamente la valle del Ngwabeni, dilagando sulla piana di Nqutu. Qui venne avvistata dal tenente Charles Raw, del 1\u00ba Squadrone Sikhali, uscito di pattuglia con Durnford. Gli zul\u00f9, quindici volte pi\u00f9 numerosi, attaccarono e sconfissero le forze inglesi. Caddero sul campo di battaglia i colonnelli Pulleine e Durnford assieme a 1.329 dei 1.800 uomini a loro disposizione. Di contro l'armata zul\u00f9 ebbe almeno 3.000 morti e migliaia di feriti, ma si impadron\u00ec di un migliaio di moderni fucili, delle bandiere inglesi e di due pezzi d'artiglieria.\nRorke's Drift e la ritirata delle forze inglesi.\nSubito dopo lo scontro di Isandlwana una parte delle forze zul\u00f9, guidate dal principe Dabulamanzi kaMpande (fratello di Cetshwayo), attraversarono il confine del Buffalo River e attaccarono la base logistica di Rorke's Drift. Si trattava di 4.500 guerrieri della divisione uNDI, rinforzata con un reggimento autonomo. Nessuna di queste unit\u00e0 aveva partecipato alla battaglia di Isandlwana, e i guerrieri erano ansiosi di entrare in combattimento. Gli Zul\u00f9 attaccarono frontalmente convinti di schiacciare in fretta l'esiguo contingente britannico. Le forze inglesi, 84 fucilieri del 24\u00ba Reggimento, tre sanitari, alcuni volontari europei e trentasei ammalati, erano comandate dal tenente del genio John Rouse Merriot Chard, coadiuvato dal tenente Gonville Bromhead comandante della compagnia B del II/24\u00b0. Gli inglesi, ben trincerati, respinsero gli assalitori grazie ad un nutrito fuoco di fucileria. Dopo il combattimento, protrattosi per tutta la notte e parte del giorno successivo, gli zul\u00f9 si ritirarono lasciando sul terreno 315 caduti (altri 150 feriti decedettero in seguito per le ferite riportate). Poche ore dopo arriv\u00f2 alla missione Chelmsford, tornato sui suoi passi dopo la sconfitta di Isandlwana. Agli eroici difensori di Rorke's Drift furono assegnate ben 11 Victoria Cross, il pi\u00f9 alto numero concesso in un'unica azione della costituzione della decorazione nel 1856.\nSempre il 22 gennaio la \"Colonna Pearson\" venne attaccata a Nyezane da una forza di 6.000 guerrieri zul\u00f9 guidati dal generale Umatyiya, che avevano il compito di creare un diversivo. Respinto l'assalto Pearson avanz\u00f2 fino ad arrivare ad Eshowe, dove fu raggiunto dalla notizia della sconfitta di Isandlwana. Egli si fortific\u00f2 sul posto, venendo ben presto circondato con i 1.700 uomini rimastigli, dalle forze Zul\u00f9.\nIl 15 febbraio un'armata zul\u00f9 forte di 10.000 guerrieri, comandati dal principe Dubulamazi ka Mpande tenne bloccato Pearson a Eshowe. Reduce da Rorke's Drift, e conscio del micidiale volume di fuoco sviluppato dai fucili Martini-Henry, Dubulamazi kaMpande tenne i suoi guerrieri ben al di fuori dal raggio d'azione dei fucili inglesi. Con Chelmsford ritiratosi e Pearson bloccato l'unico reparto inglese ancora in territorio zul\u00f9, quello comandato dal colonnello Wood, si trincer\u00f2 in una fortissima posizione naturale sulla collina di Khambula, dopo aver sconfitto un reggimento nemico il 24 gennaio.\nNel tentativo di liberare la colonna Pearson, egli ordin\u00f2 a Wood di compiere un'azione diversiva mentre lui sarebbe avanzato su Enshowe per ricongiungersi a Pearson. Wood invi\u00f2 la sua cavalleria, comandata dal tenente colonnello Buller contro la trib\u00f9 degli abaQulusi, alleata degli zul\u00f9, accampata a Hlobane, 20 miglia a sud-est di Khambula. A Hlobane si trovava anche il giovane principe\u00a0Mbelini kaMswati, capo di un gruppo di 800 guerrieri rinnegati swazi. Il giovane principe, ferocemente contrario all'amicizia tra gli swazi e la colonia britannica, aveva attaccato e distrutto sul fiume Ntobe un distaccamento dell'80\u00ba Reggimento \"Staffordshire Volunteer\". Con l'arrivo di\u00a0Mbelini a Hlobane si trovavano concentrati circa 1.500 guerrieri. Wood puntava a eliminare tale minaccia e a vendicare i caduti dell'80\u00b0. Purtroppo\u00a0Mbelini aveva gi\u00e0 chiesto rinforzi a Cetshwayo, ed il giorno 24 da Ulundi part\u00ec un impi di 22.000 uomini al comando del vincitore di Isandlwana, Ntshingwayo, coadiuvato dal sessantenne principe Mnyamana kaNgqengelele.\nNonostante fosse stato avvertito gi\u00e0 ventiquattr'ore prima della mossa nemica, Wood part\u00ec da Khambula il 27 marzo, e l'attacco contro le posizioni di\u00a0Mbelini fu ostacolato dal maltempo e dalle barricate erette dagli indigeni, che aprirono un preciso fuoco con i fucili in loro dotazione bloccando gli assalti inglesi. Mentre Wood era impegnato nel combattimento gli scout indigeni al suo servizio gli fecero notare l'avvicinarsi dell'armata zul\u00f9 guidata da Ntshingwayo che si apprestava a lanciarsi lungo i pendii delle alture di Hlobane per aggirare e travolgere gli inglesi impegnati frontalmente da\u00a0Mbelini. Furono l'abilit\u00e0 di Wood ed il coraggio di Buller a salvare la colonna inglese d'annientamento totale, con il grosso delle forze che ripiegarono ordinatamente su Khabula. Due giorni dopo le truppe inglesi trincerate a Khabula respinsero un massiccio attacco degli imp\u00ec zul\u00f9, le cui cariche furono spezzate dal fuoco di 15 compagnie di fucilieri appoggiate da sei cannoni da montagna, e quindi contrattaccate dai 600 cavalleggeri di Buller. Il 29 maggio gli zul\u00f9 patirono la loro prima, vera, disfatta, lasciando sul terreno tremila dei loro migliori guerrieri, e subendo un duro colpo morale.\nIl 29 marzo Chelmsford, alla testa di 6.000 uomini, usciva da Fort Tenendos marciando in forze su Eshowa nel tentativo di liberare Pearson. All'alba del 2 aprile Chelmsford piazz\u00f2 i suoi reparti davanti al campo fortificato degli Zul\u00f9, situato a Gingindlovu. Il generale inglese, memore dei precedenti, trincer\u00f2 la sua posizione e la fortific\u00f2 con un laager di carri alla boera, aspettando l'urto nemico. Dubulamazi lanci\u00f2 i suoi imp\u00ec all'attacco, ma dopo una furiosa battaglia furono costretti a ripiegare dal preciso e continuo fuoco inglese. Verso mezzanotte i difensori di Eshowe furono raggiunti dal 91\u00ba Reggimento \"Highladers\", cornamuse in testa. Liberato Pearson, le forze di Chelmsford ripiegarono, ed il 5 marzo gli zul\u00f9 tornarono ad Eshowe distruggendo le fortificazioni.\nCon questa battaglia termin\u00f2 la prima fase della campagna d'invasione, che gli fu molto sfavorevole, mentre gli zul\u00f9 potevano vantare un successo, ottenuto per\u00f2 a carissimo prezzo. Le perdite subite dai reggimenti di Cetshwayo erano terrificanti, calcolabili tra il 20 ed il 30% delle forze disponibili.\nLa seconda fase della Campagna.\nNei mesi successivi (aprile-maggio 1879) sia egli che Cetshwayo rimasero fermi presso i propri accampamenti. Cetshwayo approfitt\u00f2 delle settimane di tregua per cercare di intavolare trattative di pace con gli inglesi, ma lui, che stava combattendo una propria battaglia con Londra per mantenere il comando ed ottenere rinforzi, chiar\u00ec a Cetshwayo che i negoziati potevano riprendere solo alle vecchie condizioni, ossia smobilitazione dell'armata e consegna della armi da fuoco (e delle bandiere catturate ai reparti inglesi sconfitti). Anche il nuovo ultimatum fu respinto da Cetshwayo.\nTra maggio e giugno fu impegnato a riorganizzare le sue forze, integrandole con le unit\u00e0 che stavano arrivando dall'Inghilterra e dall'Impero. L'armata di invasione fu organizzata su due divisioni omogenee e una colonna volante formata con i migliori reparti indigeni, fanteria leggera e cavalleria irregolare al comando di Wood. Il grosso del Natal Native Contingent doveva restare a guardia dei confini e delle linee di comunicazione. A fine del mese di maggio riprese l'offensiva, ma la morte (1\u00ba giugno 1879) in un'imboscata degli Zul\u00f9 del giovane principe Luigi Napoleone, figlio dell'ex imperatore francese Napoleone III di Francia lo pose in una difficile situazione.\nA Londra il governo conservatore del primo ministro inglese Benjamin Disraeli era in crisi, e per risollevarsi dagli insuccessi Disraeli lo esoner\u00f2 dal comando, sostituendolo con Garnet Wolseley. Praticamente Disraeli impose Wolseley alla regina Vittoria, ed alle proteste dell'Imperatrice che criticava le cattive maniere del nuovo comandante rispose: \u00ab\u00c8 vero, Wolseley \u00e8 uno spaccone egocentrico. Esattamente come Nelson\u00bb.\nMentre il nuovo comandante raggiungeva il Sudafrica, egli, forzato da quanto stava accadendo nelle sue retrovie, avanz\u00f2 decisamente sulla capitale nemica, evitando le imboscate. Unico corpo distaccato dalla colonna principale fu quello di Wood che spazz\u00f2 ogni resistenza nemica davanti alla forza d'invasione. Il 1\u00ba luglio 1879 riport\u00f2 la definitiva vittoria sugli zul\u00f9 davanti al kraal reale di Ulundi, sconfiggendo pesantemente l'esercito di Cetshwayo. Disponendo di 5.300 fanti e 899 cavalleggeri, appoggiati da 12 pezzi da campagna e due mitragliere Gatling schier\u00f2 i suoi battaglioni in un perfetto rettangolo che si ferm\u00f2 a tre chilometri dal Kraal reale. Cetshwayo, come previsto, lanci\u00f2 all'attacco i migliori reggimenti della sua armata, forti di ben 20.000 guerrieri. L'assalto fu formidabile, ma la potenza di fuoco degli inglesi falci\u00f2 gli attaccanti senza scampo. I pi\u00f9 fortunati guerrieri zul\u00f9 arrivarono a trenta metri dal \"quadrato del diavolo\" per essere colpiti senza scampo, ed anche un tentativo di attacco delle riserve Zul\u00f9 al lato sud fall\u00ec, e mentre il nemico ripiegava con perdite gravissime, Marscall lanci\u00f2 la cavalleria al contrattacco trasformando la ritirata in una rotta disperata.\nLa battaglia era durata meno di un'ora, quattromila guerrieri zul\u00f9 avevano perso la vita durante il disperato assalto contro le forze inglesi, che per contro ebbero 10 morti e 97 feriti. Cetshwayo cap\u00ec che la lotta era finita: \u00ab\"Un assegai \u00e8 stato piantato nel ventre della Nazione. Non ci sono lacrime sufficienti per piangere i morti\"\u00bb. Lo stesso re si diede alla fuga rifugiandosi nella foresta di Ngome.\nLe truppe inglesi appiccarono il fuoco e rasero al suolo Ulundi. La fuga di Cetshwayo non dur\u00f2 a lungo, egli fu catturato il 26 agosto, bandito dal nativo Zululand e posto agli arresti domiciliari a Citt\u00e0 del Capo.\nFu proprio il suo successore, Wolseley, che assunto il comando il 7 luglio contribu\u00ec alla sua riabilitazione, accreditando presso la corona inglese il ruolo avuto da Thesinger nella vittoriosa battaglia di Ulundi, della quale era stato l'effettivo vincitore. Commentando privatamente la campagna condotta dal suo pi\u00f9 anziano collega Wolseley, per\u00f2, parl\u00f2 apertamente di fallimento.\nLa fase terminale della carriera.\nRitornato in Inghilterra, dove fu promosso tenente generale nel 1882, ma non ottenne mai pi\u00f9 comandi operativi. Nel 1884 venne creato Governatore della Torre di Londra, una delle principali cariche onorifiche inglesi, incarico che mantenne fino al 1889. Nel 1888 era stato promosso generale. Si ritir\u00f2 dal servizio attivo nel 1893, colonnello onorario di vari reggimenti tra cui quello del \"Derbyshire\" e del 2\u00b0 Life Guards (dal 27 settembre 1900). Nel 1900 fu anche insignito dell'Ordine reale vittoriano e successe a Sir Daniel Lysons come forestale di Sherwood, un'altra carica onorifica; gli sarebbe successo Sir Mark Walker. Fu inoltre il primo comandante della Church Land's Brigade.\nSi spense a causa di un attacco cardiaco il 9 aprile 1905, dopo aver giocato una fortunata partita a biliardo (era membro dell'United Service Club), e venne seppellito nel cimitero di Brompton, a Londra. Come barone Chelmsford gli successe il figlio primogenito Thesinger, III visconte Chelmsford, poi vicer\u00e9 dell'India; un altro figlio, Eric, fu colonnello durante la prima guerra mondiale e paggio d'onore della regina Vittoria.\nNei media.\nNel 1979 il regista inglese Douglas Hickox diresse il film \"Zulu Dawn\", scritto da Cyril Endfield e Anthony Storty, con Peter O'Toole nella parte del barone Chelmsford. Particolarmente curate e spettacolari le riprese della battaglia di Isandlwana."}
{"id": "3443070", "revid": "767487", "url": "https://it.wikipedia.org/wiki?curid=3443070", "title": "Dorota Gawron", "text": "Dopo essersi classificata al secondo posto di Miss Polonia 2006, \u00e8 stata designata come rappresentante ufficiale della Polonia sia per Miss Universo 2007 il 28 maggio 2007 a Citt\u00e0 del Messico che per Miss International 2007 il 15 ottobre 2007 a Tokyo. In entrambi i casi, per\u00f2 la modella non \u00e8 riuscita ad ottenere un piazzamento degno di nota. Ha in compenso vinto il concorso Miss Scandinavia nel 2007."}
{"id": "3443076", "revid": "1543377", "url": "https://it.wikipedia.org/wiki?curid=3443076", "title": "Ed Yost", "text": " Ha lavorato per la divisione di ricerca ad alta quota della General Mills quando ha contribuito a lanciare la Raven Industries nel 1956."}
{"id": "3443077", "revid": "228587", "url": "https://it.wikipedia.org/wiki?curid=3443077", "title": "Melodia (The Vines)", "text": "Melodia \u00e8 il quarto album di studio del gruppo alternative rock The Vines."}
{"id": "3443079", "revid": "132266", "url": "https://it.wikipedia.org/wiki?curid=3443079", "title": "Zona Libera da Armi Nucleari", "text": ""}
{"id": "3443081", "revid": "16758", "url": "https://it.wikipedia.org/wiki?curid=3443081", "title": "Museo della cioccolata Imhoff", "text": ""}
{"id": "3443082", "revid": "34392", "url": "https://it.wikipedia.org/wiki?curid=3443082", "title": "Radiotelevisione svizzera di lingua italiana", "text": ""}
{"id": "3443085", "revid": "399711", "url": "https://it.wikipedia.org/wiki?curid=3443085", "title": "Renato Gentili", "text": "Biografia.\nDi nobile famiglia, fu attivo a Tivoli nella seconda met\u00e0 del XVI secolo nella corte del cardinale di Ferrara Ippolito II d'Este (1509-1572) e successivamente del nipote Luigi d'Este (1538-1586). Tenne lezioni sui classici greci e latini.\nOpere.\nHa scritto la \"Breuissima et vtilissima istruttione del modo che ha da tener il cortegiano, o cittadino, per sapersi rettamente, &amp; conuenientemente gouernare nelle corti, o nella sua Citt\u00e0. Ritratta da i precetti ciuili di Plutarco per Renato Gentili, in Tivoli, 1578\", \ndedicata all'arcivesco di Siena Francesco Bandini Piccolomini , che esule a Tivoli, aveva fondato nel 1571, l'Accademia degli Agevoli. Questa Accademia ebbe il merito di riunire nel suo ambito tutti gli studiosi che gravitavano intorno alla corte estense: Flaminio Nobili, Uberto Foglietta (\"Oberto Foglietta\"), Marcantonio Mureto (\"Marc-Antoine Muret\"), Antonio del Re, Orazio Gentili, Fulvio Cardoli, Antonio Fornari, Giovanni Andrea Croce, Marco Antonio Nicodemi e Giovanni Maria Zappi.\nIspirazione all'opera \u00e8 \"Il Cortegiano\" di Baldassarre Castiglione (1478-1529) scritto tra il 1508 e il 1516 e pubblicato in versione definitiva nel 1528.\nBibliografia.\nGiuseppe Cascioli, \"Gli uomini illustri o degni di memoria della citt\u00e0 di Tivoli\", Tomo II, Tivoli, 1927, pag. 321 sg. ()\nRenato Gentili, \"Breuissima et vtilissima istruttione del modo che ha da tener il cortegiano, o cittadino, per sapersi rettamente, &amp; conuenientemente gouernare nelle corti, o nella sua Citt\u00e0. Ritratta da i precetti ciuili di Plutarco per Renato Gentili, in Tivoli, 1578\", ristampa anastatica, a cura di Roberto Borgia, Tivoli, 2010, ISBN 978-88-902795-8-4. ()"}
{"id": "3443087", "revid": "870065", "url": "https://it.wikipedia.org/wiki?curid=3443087", "title": "Arturo Di Modica", "text": "Biografia.\nNel 1960, all'et\u00e0 di diciannove anni, Di Modica lascia la citt\u00e0 natale Vittoria alla volta di Firenze, dove frequenta la rinomata Scuola Libera di Nudo presso l'Accademia di Belle Arti. Nel 1962 apre il suo primo studio d'arte nel cuore di Firenze: realizza sculture in bronzo e altri metalli, ma si dedica anche alla creazione di sculture in marmo di Carrara, operando presso lo \"studio Nicoli\".\nNel 1973 decide di trasferirsi negli Stati Uniti e si stabilisce a New York, dove apre uno studio in Crosby Street nel quartiere di Soho. Qui diviene famoso per la scultura bronzea \"Charging Bull\" \u2014 conosciuta anche come \"il Toro di Wall Street\" \u2014, che l'artista installa nello spazio antistante la \"New York Stock Exchange\" (la borsa di New York) il 16 dicembre 1989 senza alcuna preventiva autorizzazione, come accade per tutte le forme di guerrilla art. L'opera, realizzata da Di Modica interamente a proprie spese, era costata circa dollari. I dirigenti della Borsa, non contenti per il toro che non avevano commissionato, ricollocarono subito la scultura in un angolo del triangolo verde del Bowling Green, all'inizio di Broadway. L'opera \u00e8 attualmente affidata al \"New York City Department of Parks and Recreation\", che l'ha collocata nei pressi del Bowling Green Park. Nascono quindi una serie di prodotti di \"merchandising\" (orologi da polso, cartoline, magliette, ecc.), soltanto in parte firmati e autorizzati dall'autore. Nel 2004 l'artista pone in vendita il toro, specificando, tuttavia, che l'acquirente non potr\u00e0 spostarlo dalla sua attuale collocazione. Nel maggio 2010 Di Modica installa a Shanghai il \"Bund Bull\", una scultura delle stesse dimensioni del \"Charging Bull\" ma raffigurante un toro pi\u00f9 giovane. L'artista intende, cos\u00ec, celebrare il recente dinamismo dell'economia cinese.\nNella notte del 19 febbraio 2021, da poco ottantenne, Di Modica muore nella sua abitazione a Vittoria. Tra le cause del decesso, un tumore da cui lo scultore era affetto da anni, e che era peggiorato nelle ultime settimane.\nL'artista stava lavorando alla realizzazione di un'opera monumentale, i \"Cavalli dell'Ippari\", che intendeva collocare nella Valle dell'Ippari, nei pressi di Vittoria. L'opera avrebbe dovuto raffigurare una coppia di cavalli, alti circa quaranta metri, colti nell'atto d'impennarsi, l'uno di fronte all'altro, formando in tal modo un gigantesco arco. Una volta realizzata, l'opera avrebbe potuto essere la pi\u00f9 grande scultura bronzea esistente in Italia e, probabilmente, in tutta Europa. Prima di spegnersi, lo scultore aveva ultimato un prototipo alto otto metri, denominato \"Fighting horses\", che avrebbe voluto vendere per finanziare il progetto.\nSempre a Vittoria, l'artista aveva acquistato una tenuta di circa m\u00b2 in cui risiedeva, e che avrebbe voluto trasformare in una citt\u00e0-museo con \u00abuna scuola internazionale di scultura, uno studio, un laboratorio, un teatro, due musei archeologici, una piazza delle primizie dedicata a tutti i lavoratori della terra\u00bb.\nCollegamenti esterni.\nRicordo d'Arturo di Fausto Braganti"}
{"id": "3443089", "revid": "633110", "url": "https://it.wikipedia.org/wiki?curid=3443089", "title": "Lansquenet", "text": "Il Lansquenet \u00e8 stato un cacciatorpediniere della Marine nationale, appartenente alla classe Le Hardi\nStoria.\nUltimato nel corso del 1940, il governo di Vichy gli cambi\u00f2 nome il 1\u00ba aprile 1941 ribattezzandolo \"Cyclone\". \nIl 27 novembre 1942, in seguito all'occupazione tedesca dei territori della Francia di Vichy, si autoaffond\u00f2 a Tolone insieme al resto della flotta francese per evitare la cattura. \nFu comunque giudicato riparabile e venne quindi recuperato durante il 1943. Incorporato nella Regia Marina come \"FR 34\", il cacciatorpediniere fu sottoposto a Tolone a sommari lavori per rimetterlo in grado di galleggiare, poi fu avviato a rimorchio verso Genova, dove avrebbe dovuto essere ricostruito (durante tali lavori avrebbe dovuto essere peraltro dotato di armamento antisommergibile \u2013 2 lanciabombe e 2 scaricabombe di profondit\u00e0. \nTuttavia l'armistizio sorprese l'unit\u00e0, durante il rimorchio da Tolone a Genova, nel porto di Imperia: qui la nave venne catturata dalle truppe tedesche.\nIl 24 aprile 1945 i tedeschi in ritirata autoaffondarono l'\"FR 34\" nel porto di Genova.\nNel 1946 il relitto del cacciatorpediniere fu nuovamente recuperato e quindi restituito alla Francia. La Marina francese non ritenne comunque convenienti dei lavori di riattamento e cos\u00ec la malridotta nave non torn\u00f2 mai pi\u00f9 in servizio.\nIl 22 settembre 1958 il relitto dell'\"FR 34\" venne venduto per la demolizione."}
{"id": "3443090", "revid": "1543377", "url": "https://it.wikipedia.org/wiki?curid=3443090", "title": "Daniella Campos", "text": "\u00c8 stata eletta Miss Mondo Cile nel 1998, ottenendo la possibilit\u00e0 di rappresentare il Cile a Miss Mondo 1998, dove \u00e8 riuscita a classificarsi fra le prime dieci finaliste del concorso ed ha ottenuto il titolo di Regina Continentale delle Americhe.\nIn seguito ha intrapreso la carriera di presentatrice televisiva."}
{"id": "3443093", "revid": "36426", "url": "https://it.wikipedia.org/wiki?curid=3443093", "title": "Amor profano", "text": ""}
{"id": "3443095", "revid": "767487", "url": "https://it.wikipedia.org/wiki?curid=3443095", "title": "The Diamond Star", "text": "The Diamond Star \u00e8 un cortometraggio muto del 1911 diretto da David W. Griffith.\nProduzione.\nIl film fu prodotto dalla Biograph Company,\nDistribuzione.\nDistribuito dalla General Film Company, il film usc\u00ec nelle sale statunitensi il 20 febbraio 1911."}
{"id": "3443096", "revid": "36426", "url": "https://it.wikipedia.org/wiki?curid=3443096", "title": "Galleria Doria", "text": ""}
{"id": "3443104", "revid": "113757", "url": "https://it.wikipedia.org/wiki?curid=3443104", "title": "Jena di San Giorgio", "text": ""}
{"id": "3443109", "revid": "74801", "url": "https://it.wikipedia.org/wiki?curid=3443109", "title": "Denisa Kola", "text": "Biografia.\nHa rappresentato l'Albania sia a Miss Universo 2003 il 3 giugno a Panama sia a Miss Mondo 2003 il 6 dicembre a Sanya. In occasione di Miss Mondo, ha ottenuto il titolo di Miss World Scholarship."}
{"id": "3443113", "revid": "47767", "url": "https://it.wikipedia.org/wiki?curid=3443113", "title": "Salom\u00e8 (Tiziano)", "text": "Salom\u00e8 \u00e8 un dipinto a olio su tela (90x72 cm) di Tiziano, databile al 1515 circa e conservato nella Galleria Doria Pamphilj di Roma.\nStoria.\nL'opera fece parte delle raccolte del principe Salviati, di Cristina di Svezia e del principe Odescalchi prima di entrare, nel 1794, nella Galleria Doria. Gi\u00e0 attribuita al Pordenone e a Giorgione, venne riferita a Tiziano dal Morelli, seguito poi da quasi tutta la critica.\nNumerose copie sono esistenti, tra cui una, con varianti, gi\u00e0 nella collezione Benson di Londra, forse pure autografa.\nDescrizione e stile.\nIn una stanza scura, rischiarata da un arco che si apre su un cielo limpido e sormontato da un amorino scolpito, Salom\u00e8 tiene su un vassoio la testa del Battista, assistita da un giovane inserviente. Per nulla inorriditi, i due protagonisti mettono in scena una placida scena biblica, in cui spicca soprattutto la bellezza ideale della donna. Essa, col volto ovale alla Leonardo, filtrato per\u00f2 da Giorgione e i tonalisti, ha le fattezze di tante donne di Tiziano in opere dell'epoca, dalla \"Flora\" degli Uffizi alla santa Caterina della \"Sacra conversazione Balbi\", dalla \"Violante\" alla \"Donna allo specchio\", dalla \"Vanit\u00e0\" di Vienna fino alle figure femminili dell'\"Amor Sacro e Amor Profano\".\nAlcuni hanno ipotizzato che potesse trattarsi dell'amante dell'artista, altri che fosse la figlia di Palma il Vecchio, Violante."}
{"id": "3443117", "revid": "36426", "url": "https://it.wikipedia.org/wiki?curid=3443117", "title": "Ritratto di papa Innocenzo X", "text": ""}
{"id": "3443118", "revid": "3831", "url": "https://it.wikipedia.org/wiki?curid=3443118", "title": "Biennale Firenze", "text": ""}
{"id": "3443121", "revid": "729019", "url": "https://it.wikipedia.org/wiki?curid=3443121", "title": "British Aircraft Corporation", "text": "La British Aircraft Corporation (BAC) era una industria aeronautica britannica nata nel 1960 a seguito della fusione di tre societ\u00e0, la Bristol Aeroplane Company, la Vickers-Armstrongs e la English Electric Aviation Ltd..\nStoria.\nNegli anni cinquanta il Governo inglese non sovvenzionava n\u00e9 aveva partecipazioni dirette nelle aziende aeronautiche civili, ma ne orientava indirettamente le scelte strategiche dal momento che le compagnie aeree pubbliche sostenevano (nei fatti) i costi di sviluppo e progettazione dei velivoli che acquistavano dai produttori nazionali. Le ricadute economiche e tecnologiche delle commissioni militari non riuscivano (come invece accadeva negli Stati Uniti) a consentire al settore civile di svilupparsi e di sostenersi economicamente, dal momento che mancava un'armonizzazione tra i requisiti civili e militari che pure era stata auspicata con la fondazione di un'apposita commissione governativa (la \"Transport Aircraft Requirements Committee\").\nAlla fine degli anni cinquanta la tecnologia aerospaziale inglese era tra le pi\u00f9 avanzate al mondo, ma la frammentazione delle industrie e soprattutto la loro limitata forza finanziaria, basata quasi esclusivamente su investimenti privati, ponevano le compagnie inglesi in una posizione di netto svantaggio rispetto a quelle statunitensi.\nPer rimediare a questa situazione, nel 1959 il Ministero dell'Aviazione inglese inizi\u00f2 un'aggressiva campagna di sovvenzioni, favorendo la razionalizzazione delle strutture produttive aerospaziali e promuovendo fusioni ed acquisizioni tra le maggiori compagnie.\nDa una di queste operazioni nacque, nel gennaio del 1960, la British Aircraft Corporation, risultato della fusione tra la English Electric Aviation Ltd., la Vickers-Armstrongs (Aircraft) e la Bristol Aeroplane Company. Nel settembre dello stesso anno venne acquisita anche la Hunting Aircraft. In cambio di questo riassetto societario, vennero promessi incentivi da parte del governo che includevano lo sviluppo del velivolo multiruolo supersonico BAC TSR-2 e fondi governativi per ricerca e sviluppo di nuovi velivoli da trasporto civili.\nMolti dei progetti della BAC erano seguiti dalle compagnie che diedero origine alla societ\u00e0. La BAC non cambi\u00f2 nome retroattivamente a questi progetti che mantennero la loro denominazione originaria come, ad esempio, il VC10 che rimase Vickers VC10. Il primo modello a portare il nome BAC fu il BAC One-Eleven (BAC 1-11), un progetto della Hunting Aircraft del 1961. La Bristol evit\u00f2 il mercato dei velivoli da trasporto subsonici per dedicarsi al velivolo supersonico Bristol 223, che fu in seguito utilizzato nella joint-venture con la Sud Aviation che dar\u00e0 vita al progetto Anglo-Francese Concorde.\nNel 1963, la BAC acquis\u00ec le divisioni missilistiche della English Electric e della Bristol che erano rimaste autonome per formare una nuova sussidiaria, la \"British Aircraft Corporation (Guided Weapons)\". Vennero cos\u00ec sviluppati il Rapier, il BAe Sea Skua ed i Sea Wolf. Con l'acquisizione di competenze di sistemi spaziali ed elettronici, nel 1966 inizi\u00f2 una fruttuosa collaborazione con la Hughes Aircraft che port\u00f2 (tra gli altri) all'appalto di alcuni sottosistemi per i satelliti Intelsat.\nLa cancellazione del progetto TSR-2 nell'aprile del 1965 fu un duro colpo per l'azienda. Dopo i primi voli del prototipo, le pressioni politiche portarono alla cancellazione del programma e alla distruzione delle rimanenti cellule in costruzione e relativa documentazione. Considerate le numerose cancellazioni di commesse militari, il BAC 1-11, sviluppato con capitali privati, fu probabilmente la salvezza della compagnia.\nNel maggio del 1966, la BAC e la Breguet fondarono la SEPECAT, una joint venture per produrre il velivolo militare Jaguar. Il primo degli otto prototipi vol\u00f2 l'8 settembre del 1968 ed entr\u00f2 in servizio con l'Aeronautica militare francese nel 1973, quando la Breguet venne assorbita nella Dassault Aviation.\nNel 1967, i governi francese, tedesco ed inglese si accordarono per sviluppare un velivolo da trasporto civile da 300 posti, l'Airbus A300. La BAC si oppose alla proposta promuovendo il suo progetto BAC Three-Eleven come alternativa ai wide-body come l'A300, il DC-10 ed il Lockheed TriStar. Come per il BAC 1-11 sarebbero stati montati due motori Rolls-Royce turbofan in coda. La compagnia di bandiera inglese BEA era interessata a questo modello, ma il Governo intervenne per favorire lo sviluppo dell'Airbus. Alla BAC vennero negati i fondi per il suo progetto mentre alla Hawker Siddeley venne assegnato l'appalto per la costruzione delle ali dell'Airbus.\nArabia Saudita.\nNei primi anni sessanta, il governo dell'Arabia Saudita annunci\u00f2 il lancio di un massiccio programma di investimenti nella Difesa, con la sostituzione dei suoi aerei da caccia e la costruzione di una rete di comunicazioni e difesa aerea.\nNel 1964 la BAC effettu\u00f2 dei voli dimostrativi del suo Lightning a Riyadh e, nel 1965, l'Arabia Saudita firm\u00f2 una lettera di intenti per acquistare i Lightning e gli Strikemaster cos\u00ec come i missili terra-aria Thunderbird. Il contratto fu firmato nel 1966 per 40 Lightning e 25 (poi cresciuti a 40) Strikemaster. Nel 1973, il Governo saudita firm\u00f2 un accordo con il Governo britannico con cui si affidava alla BAC tutto il sistema di difesa. Il valore complessivo dell'accordo era valutato in pi\u00f9 di un miliardo di sterline.\nTornado.\nNel giugno del 1967, in seguito al ritiro della Francia dal progetto anglo-francese per un velivolo da attacco con ala a geometria variabile (AFVG), venne deciso da parte del Ministero della Tecnologia britannico di continuare il progetto assegnandolo alla BAC Warton. Questo programma successivamente noto come \"BAC Advanced Combat Aircraft\" conflu\u00ec nel 1968 in una cooperazione internazionale a cui partecipavano anche il Canada ed il consorzio F-104 (di cui facevano parte la Germania, l'Italia, il Belgio e l'Olanda) per lo sviluppo comune di un velivolo multiruolo da combattimento (MRCA).\nIl 26 marzo 1969, la Panavia Aircraft GmbH fu fondata dalla BAC, l'MBB, la Fiat e la Fokker. In maggio venne iniziata la fase preliminare di definizione del progetto che si concluse all'inizio del 1970 con due proposte, il monoposto Panavia 100 ed il biposto Panavia 200 (preferito dalla RAF e dalla Germania).\nNel settembre del 1971, i governi di Inghilterra, Italia e Germania firmarono la lettera di intenti per la produzione del Panavia Tornado. Il 30 ottobre 1974, il primo prototipo inglese (il secondo a volare) decoll\u00f2 dall'aeroporto della BAC a Warton. I tre governi firmaro il contratto di fornitura del primo lotto di aeroplani il 29 luglio 1976. La BAC e successivamente la British Aerospace (BAe) avrebbero consegnato 228 Tornado GR1 e 152 Tornado F3 alla RAF.\nNazionalizzazione.\nCome la BAC, anche l'Hawker Siddeley Group si allarg\u00f2 con fusioni mentre le sue attivit\u00e0 nel campo della progettazione e costruzione di motori aeronautici venivano concentrate alla Rolls-Royce e nella neonata Bristol-Siddeley Engines. Le attivit\u00e0 relative agli elicotteri furono cedute alla Westland Helicopters.\nIl 29 aprile 1977, la BAC, l'Hawker Siddeley Group e la Scottish Aviation furono nazionalizzate e fuse con una disposizione del Governo (l\"'Aircraft and Shipbuilding Industries Act 1977\") che diede vita alla British Aerospace (BAe).\nProdotti.\nMissili.\nLa BAC continu\u00f2 anche lo sviluppo del Bristol Bloodhound e dell'English Electric Thunderbird"}
{"id": "3443122", "revid": "247222", "url": "https://it.wikipedia.org/wiki?curid=3443122", "title": "Rock 'n' roll (Led Zeppelin)", "text": ""}
{"id": "3443123", "revid": "287204", "url": "https://it.wikipedia.org/wiki?curid=3443123", "title": "Bad Breisig", "text": "Bad Breisig \u00e8 una citt\u00e0 di 8.836 abitanti della Renania-Palatinato, in Germania. Fa parte del circondario (\"Landkreis\") di Ahrweiler (targa AW).\nBad Breisig \u00e8 il capoluogo del Verbandsgemeinde Bad Breisig, (\"comune collettivo di Bad Breisig\")."}
{"id": "3443124", "revid": "118721035", "url": "https://it.wikipedia.org/wiki?curid=3443124", "title": "Associazione Sportiva Reggina 1970-1971", "text": "Questa voce raccoglie le informazioni riguardanti l'Associazione Sportiva Reggina nelle competizioni ufficiali della stagione 1970-1971.\nStagione.\nLa squadra, allenata fino ai primi giorni di gennaio del 1971 da Romolo Bizzotto e successivamente da Piero Persico, concluse la sua sesta stagione consecutiva in Serie B in ottava posizione. In Coppa Italia i calabresi vennero invece eliminati nella fase iniziale a gironi."}
{"id": "3443127", "revid": "212348", "url": "https://it.wikipedia.org/wiki?curid=3443127", "title": "Mary Fallin", "text": "La Fallin \u00e8 stata la seconda donna eletta alla Camera dei Rappresentanti dallo stato dell'Oklahoma (dopo Alice Mary Robertson nel 1921), la prima donna vicegovernatore dell'Oklahoma nonch\u00e9 la prima governatrice di tale stato.\nBiografia.\nFiglia di Joseph e Mary Jo Copeland, Mary nacque in Missouri ma crebbe a Tecumseh, in Oklahoma, dove sia suo padre che sua madre furono sindaci. Dopo gli studi la Fallin si trasfer\u00ec ad Oklahoma City, spos\u00f2 un dentista, Joe, ed ebbe due figli: Christina e Price.\nNel 1990 intraprese la carriera politica, venendo eletta alla Camera dei Rappresentanti dell'Oklahoma. Nel 1995 fu la prima donna e la prima repubblicana a divenire vicegovernatore dell'Oklahoma. La Fallin fu vicegovernatrice per ben dodici anni, durante i quali attu\u00f2 un programma diretto ed aggressivo, lottando contro l'aumento dei costi dell'assicurazione sanitaria e difendendo il diritto a possedere e usare delle armi.In seguito all'Attentato di Oklahoma City, costitu\u00ec una task force per ricostruire il centro per la tutela dell'infanzia andato distrutto nell'esplosione.\nNel 2006, quando il deputato Ernest Istook abbandon\u00f2 la Camera dei Rappresentanti per candidarsi a governatore, la Fallin cerc\u00f2 di ottenere il seggio lasciato vacante. Vinse senza problemi le primarie repubblicane e successivamente sconfisse anche l'avversario democratico. Fu rieletta per un secondo mandato nel 2008.\nNel 2010, sebbene godesse di grande popolarit\u00e0, il governatore uscente Brad Henry non pot\u00e9 cercare la rielezione alla fine del suo mandato per via delle leggi dell'Oklahoma che non consentono al governatore di richiedere un terzo mandato consecutivo. La Fallin allora decise di candidarsi per succedergli e alla fine vinse le elezioni con il 60% dei voti.\nNel 2014 venne rieletta per un secondo mandato con il 55,8% dei voti."}
{"id": "3443130", "revid": "188116", "url": "https://it.wikipedia.org/wiki?curid=3443130", "title": "Dottrina del fascismo", "text": ""}
{"id": "3443140", "revid": "72396", "url": "https://it.wikipedia.org/wiki?curid=3443140", "title": "Carl Philipp Fohr", "text": "Biografia.\nDopo una prima formazione artistica (incominci\u00f2 a prendere lezioni di disegno gi\u00e0 a 13 anni) presso il pittore, incisore ed acquarellista Friedrich Rottmann (1768-1816), come lui di Heidelberg ed essenzialmente autodidatta, pur con un breve soggiorno di studio a Monaco, Fohr si trasfer\u00ec nel 1811 a Darmstadt, per proseguire gli studi sotto la guida di Georg Wilhelm Issel (1785-1870), il quale, dopo aver soggiornato a Parigi nel 1813 e nel 1814-15, era divenuto pittore di corte. A corte venne notato dalla principessa Wilhelmine Louise von Baden (1788-1836), che gli fece ottenere una borsa di studio di 5000 fiorini annui con la quale prosegu\u00ec la propria formazione a Monaco ed in Italia. Fohr, per ringraziamento, fece omaggio alla principessa di due album di disegni acquerellati con siti e personaggi, anche leggendari e mitologici della valle del fiume Neckar (30 acquarelli: 1813-1814) e della Regione del Baden (30 acquarelli: 1814-1815), opere di gran lunga eminenti per la nitidezza dei dettagli, la delicatezza del colore e l'inventiva pittorica. A Monaco fu studente di pittura di paesaggio alla Kunstakademie, studio che contribu\u00ec all'acquisizione di uno stile ancor pi\u00f9 indipendente e geniale. Qui fece amicizia e condivise la stanza con Ludwing Sigismund Ruhl (1794-1887), di cui \u00e8 universalmente conosciuto il ritratto fatto nel 1815 ad Arthur Schopenhauer. Pianificarono insieme un viaggio a Roma nella primavera del 1816, che Fohr non pot\u00e9 effettuare a causa di una malattia, ma poi si ritrovarono a Roma, anzi il 24 marzo 1817 si sfidarono a duello con la pistola: entrambi sbagliarono il colpo e pur se continuarono a bere insieme, ormai l'amicizia era rotta. Molto vantaggioso era stato per la sua ispirazione il viaggio nell'Italia settentrionale in compagnia del suo cane Grimsel, mentre a Roma lo troviamo appunto nell'autunno del 1816 dove si avvicin\u00f2 al gruppo dei Nazareni, lavorando nello studio del pittore paesaggista Joseph Anton Koch (1768-1839), dalla cui arte era rimasto colpito in una mostra a Monaco ammirando il dipinto \u201cPaesaggio con arcobaleno\u201d (Koch \u00e8 da ricordare anche per il suo soggiorno ad Olevano Romano). Il nome di Nazareni fu dato al gruppo di pittori romantici tedeschi attivi a Roma all'inizio del 1800, che stimolati dalle teorie artistiche di Wilhelm August von Schlegel e di Wilhelm Heinrich Wackenroder si ribellarono al classicismo accademico, allora cos\u00ec di moda a Roma, aspirando ad un'arte rinnovata su basi religiose e patriottiche che stilisticamente assunse un carattere arcaizzante, dato da un forte accento lineare e dall'uso del colore crudo, steso con pennellate uniformi. Lo stile inoltre si caratterizz\u00f2 ricomponendo quasi filologicamente lo stile degli artisti quattrocenteschi italiani da Beato Angelico, Filippo Lippi, Luca Signorelli, Perugino e soprattutto il primo Raffaello. Preferendo soggetti biblici, si facevano riconoscere esteriormente per capelli fluenti, mantelli lunghi e facevano riferimento, oltre che al caff\u00e8 Greco, al convento cinquecentesco di S. Isidoro retto dai francescani irlandesi, situato nella strada che prese appunto, dal 1871, il nome di Via degli Artisti, non lontano da Via Sistina. Altri artisti del gruppo si rifecero anche a D\u00fcrer e all'antica pittura tedesca. Ma se sono notevoli i ritratti a matita dei Nazareni eseguiti da Fohr, egli attraverso l'insegnamento di Koch, fece rapidi progressi nella pittura di paesaggio, seppur sviluppata con una connotazione pi\u00f9 romantica. Uno dei suoi lavori pi\u00f9 importanti sarebbe stato il gruppo degli artisti riuniti nel caff\u00e8 Greco, opera che rimase incompiuta a seguito dell'annegamento del pittore nel Tevere presso Ponte Mollo (Ponte Milvio) il 29 giugno 1818.\nOpere.\nFohr solo a Roma incominci\u00f2 a dedicarsi alla pittura ad olio e si segnala in particolare l'opera \u201cLe cascatelle di Tivoli\u201d, cm 74 x 105, St\u00e4del Museum di Francoforte , che gli fu commissionata nel 1817 dal mercante di Francoforte Philipp Passavant, anzi Fohr in una lettera ai suoi genitori dice di aver visitato il sito con il suo committente ed il dipinto fu terminato proprio nel 1818 ed \u00e8 simile per ambientazione ad una veduta di Tivoli dello stesso Koch realizzata nell'estate del 1818 (quadro distrutto da un incendio nel 1831 e documentato da una seconda versione conservata a Vienna).\nQuesto paesaggio ormai non esiste pi\u00f9, o almeno non vengono pi\u00f9 aperte le cosiddette cascatelle, paesaggio che lasci\u00f2 ammirato lo stesso Goethe nel suo \u201cViaggio in Italia\u201d: \u201cRoma 16 giugno 1787. Miei cari, lasciatemi dire due parole. Mi sento molto bene, ritrovo sempre pi\u00f9 me stesso ed imparo a distinguere ci\u00f2 che \u00e8 adatto a me e ci\u00f2 che mi \u00e8 estraneo. Sono diligente, assorbo tutto e mi accresco interiormente. In questi giorni sono stato a Tivoli e l\u00ec ho visto uno dei primi giochi della Natura. Con le rovine e con l'intero complesso della vegetazione, le cascate appartengono a quelle cose la cui conoscenza ci arricchisce nel profondo\u201d. La composizione, a prima vista molto semplice, gioca sui piani opposti di lontananza-vicinanza e di drammaticit\u00e0-serenit\u00e0. Lo spettacolo delle cascatelle \u00e8 in lontananza, ma domina la scena, sovrastato dalla citt\u00e0 e sulla destra dalle mura e dagli alberi di Villa d'Este () e dal Santuario d'Ercole. In primo piano offrono un quadro di serenit\u00e0 le scene di vita quotidiana, con una famiglia, il dinamismo di un giovane che corre, opposto al passo tranquillo di un pellegrino, che con il suo mantello rossastro spicca sulle rocce e la terra scure, superando un masso roccioso con l'edicola di una Madonna, bozzetti per i quali Fohr era maestro per essersi esercitato a lungo con disegni ed acquarelli. Senza dubbio nella sua interpretazione del paesaggio \u00e8 di una spanna al di sopra dei suoi contemporanei: vediamo infatti qui riuniti, accanto all'ideale di un paesaggio eroico, un'acutissima osservazione della natura e una fattura di una modernit\u00e0 sorprendente per quei tempi. Altre opere sono dedicate alla zona tiburtina e della valle dell'Aniene: nello stesso museo \u00e8 presente un disegno a matita e lavis grigio dal titolo \u201cPaesaggio a Subiaco con cascata e monastero di San Benedetto\u201d; c'\u00e8 il disegno preparatorio del \u201cPaesaggio presso Rocca Canterano\u201d, matita, lavis ed acquarello, con le donne ed i pastori che sono raffigurati nella realt\u00e0, mentre l'olio, anche se troppo accademico soprattutto nei personaggi, \u00e8 conservato negli appartamenti privati di Moritz Prinz von Hessen (il langravio Maurizio d'Assia, figlio di Mafalda di Savoia) nel castello di Eichenzell, non per nulla \u00e8 un \u201cPaesaggio ideale\u201d (sono solo sette i quadri ad olio del giovane artista). Notevole il rimpianto per la sua prematura scomparsa a solo ventitr\u00e9 anni e per le possibilit\u00e0 evidenti che aveva ormai raggiunto nell'arte della pittura. Rimangono a ricordarci la sua personalit\u00e0 un autoritratto e il disegno del suo amico Carl Barth (1787-1853) da cui Samuel Amsler (1791-1849) trasse una stampa per procurare fondi per erigere il monumento funebre all'artista. Proprio Barth, che si era tuffato in un punto pericoloso del Tevere, aveva incoraggiato Fohr sa seguirlo, ma, il giovane, pessimo nuotatore, ci rimise la vita, nonostante i tentativi di aiuto dello stesso Barth, di Amsler e di Johann Anton Ramboux. Amsler e Fohr gi\u00e0 si erano ritratti vicendevolmente, ma Amsler prefer\u00ec scegliere un ritratto eseguito da Barth e trarne la stampa, in quanto Barth era troppo sconvolto per fare lui stesso la stampa, che vuol ricordare la tecnica di Durer, un vero eroe per questi artisti romantici; gli stessi monogrammi che fanno da didascalia a Fohr, in antico costume germanico, sono presi da Durer; anche Goethe ne possedeva un esemplare, che giudicava perfetto nella tecnica, ma pervaso da un manierismo di fondo e da una manipolazione. L'arte dei Nazareni risultava troppo \u201cradicale\u201d per Goethe. Fohr riposa a Roma nel cimitero acattolico di Roma, presso Porta S. Paolo, a lato della Piramide Cestia. Si trova in buona compagnia anche di italiani illustri come Carlo Emilio Gadda ed Antonio Gramsci."}
{"id": "3443144", "revid": "110157", "url": "https://it.wikipedia.org/wiki?curid=3443144", "title": "Meriam George", "text": " Ha quindi rappresentato l'Egitto a Miss Universo 2005, Miss Intercontinental 2005 e Miss Terra 2006. A Miss Terra, \u00e8 riuscita ad arrivare fra le prime otto finaliste del concorso, a Miss Intercontinental, \u00e8 giunta sino alle semifinali, mentre a Miss Universo, non si \u00e8 riuscita a piazzare."}
{"id": "3443149", "revid": "329581", "url": "https://it.wikipedia.org/wiki?curid=3443149", "title": "Giovane donna con veste nera", "text": "La Giovane donna con veste nera \u00e8 un dipinto a olio su tavola (59,5x44,5\u00a0cm) di Tiziano, databile al 1515 circa e conservato nel Kunsthistorisches Museum di Vienna.\nDescrizione e stile.\nL'opera venne gi\u00e0 attribuita a Palma il Vecchio, poi a Giovanni Cariani, finch\u00e9 Roberto Longhi non la assegn\u00f2 a Tiziano, ipotesi per lo pi\u00f9 accettata dalla critica successiva.\nSu uno sfondo scuro una giovane donna \u00e8 ritratta a mezza figura, rivolta frontalmente verso lo spettatore, con una leggera torsione del busto verso destra che annulla ogni staticit\u00e0. Una mano regge il mantello aperto sulla camicia bianca, con una generosa scollatura. Il tipo fisico della donna, forse l'amante di Tiziano, ricorda numerose altre opere dell'epoca, come ad esempio la \"Flora\" degli Uffizi o la \"Donna allo specchio\" del Louvre."}
{"id": "3443151", "revid": "767487", "url": "https://it.wikipedia.org/wiki?curid=3443151", "title": "Roger Cicero", "text": "Era figlio del pianista romeno Eugen Cicero. Si era specializzato nel jazz. Nel 2007 rappresent\u00f2 la Germania all'Eurovision Song Contest con la canzone swing \"Frauen regier'n die Welt\".\nMor\u00ec il 24 marzo 2016 all'et\u00e0 di 45 anni a seguito di un ictus."}
{"id": "3443159", "revid": "1305772", "url": "https://it.wikipedia.org/wiki?curid=3443159", "title": "Federico di Turingia", "text": "Federico di Turingia pu\u00f2 riferirsi a uno dei seguenti langravi di Turingia:"}
{"id": "3443160", "revid": "103324000", "url": "https://it.wikipedia.org/wiki?curid=3443160", "title": "Tarquinio e Lucrezia (Tiziano Kunsthistorisches Museum)", "text": "Tarquinio e Lucrezia \u00e8 un dipinto a olio su tavola (84x68 cm) attribuito a Tiziano, databile al 1515 circa e conservato nel Kunsthistorisches Museum di Vienna.\nStoria e descrizione.\nL'opera \u00e8 forse quella citata da Carlo Ridolfi nel 1648 nella galleria di Carlo I d'Inghilterra, i cui dipinti italiani provenivano in larga parte dall'acquisto delle collezioni Gonzaga da Mantova. In seguito dovette passare nelle raccolte dell'arciduca Leopoldo Guglielmo.\nL'attribuzione a Tiziano \u00e8 tradizionale, ma non certa: potrebbe essere anche opera di Palma il Vecchio, a cui farebbe pensare la tavolozza schiarita.\nTuttavia si tende per lo pi\u00f9 a riferire la tavola alla serie di donne dai capelli chiari a mezza figura degli anni 1514-1515, di cui fanno parte la \"Flora\" degli Uffizi, la \"Donna allo specchio\" del Louvre, la \"Violante\" e la \"Giovane donna con veste nera\" di Vienna, la \"Vanit\u00e0\" di Monaco, la \"Salom\u00e8\" della Galleria Doria Pamphilj.\nLucrezia, figura semileggendaria della storia romana, \u00e8 mostrata nell'atto di compiere il suicidio per lavare il disonore dello stupro del figlio di Tarquinio il Superbo Sesto Tarquinio. Il suo volto guarda in alto, verso l'illuminazione divina che le d\u00e0 la forza di compiere il supremo sacrificio, consacrandola tra i modelli di \"virtus\" (virt\u00f9) femminile. Come in altre rappresentazioni del tema, la scena non \u00e8 esente da riflessi elegantemente sensuali, come la spalla nuda della giovane da cui \u00e8 calata la camicia, scoprendo quasi un seno. Particolarmente rara \u00e8 la vivacit\u00e0 del colore verde del drappo che le scene lungo la spalla destra, testimonianza dell'ottima qualit\u00e0 dei pigmenti disponibili sulla piazza veneziana."}
{"id": "3443166", "revid": "767487", "url": "https://it.wikipedia.org/wiki?curid=3443166", "title": "Eldrine", "text": "Eldrine \u00e8 un gruppo musicale fondato in Georgia.\nHa rappresentato la propria nazione all'Eurovision Song Contest 2011 con il brano \"One More Day\", piazzandosi al nono posto.\nCollegamenti esterni.\nSito ufficiale"}
{"id": "3443184", "revid": "2014155", "url": "https://it.wikipedia.org/wiki?curid=3443184", "title": "Conclave del 1294", "text": "Il conclave del 1294 venne convocato dopo che Papa Celestino V ebbe rinunciato al soglio di Pietro il 13 dicembre 1294. Si tenne a Napoli all'interno del Castel Nuovo.\nLa rinuncia di Celestino V.\nQuasi immediatamente dopo aver assunto la tiara era divenuto chiaro come il mite eremita Pietro da Morone mostrasse insofferenza all'esercizio delle funzioni pontificie e perci\u00f2 meditava di lasciare il soglio pontificio. Il 6 dicembre, mentre i suoi fratelli nell'Ordine dei Celestini tentavano di dissuadere il pontefice dall'abdicazione, si tenne una manifestazione di sostegno al pontefice davanti alla sua residenza a Napoli patrocinata dal suo protettore re Carlo. Ma fu tutto inutile: consultatosi con il potente cardinale Benedetto Caetani, esperto di diritto canonico, circa la legittimit\u00e0 di una abdicazione, e convocato un concistoro per dare pubblica notizia della sua grave decisione, Celestino V annunci\u00f2 ai cardinali la propria rinuncia al papato con effetto immediato. Il testo del documento con cui Celestino V promulg\u00f2 la propria abdicazione \u00e8 contenuto in una bolla del successore Bonifacio VIII del 1295:\n\"\u00abEgo Caelestinus Papa Quintus motus ex legittimis causis, idest causa humilitatis, et melioris vitae, et coscientiae illesae, debilitate corporis, defectu scientiae, et malignitate Plebis, infirmitate personae, et ut praeteritae consolationis possim reparare quietem; sponte, ac libere cedo Papatui, et expresse renuncio loco, et Dignitati, oneri, et honori, et do plenam, et liberam ex nunc sacro caetui Cardinalium facultatem eligendi, et providendi duntaxat Canonice universali Ecclesiae de Pastore\u00bb\".\nIl Conclave.\nSecondo le norme stabilite da Gregorio X nella costituzione apostolica Ubi Periculum, ripristinata proprio da Celestino V, dieci giorni dopo la rinuncia il Collegio cardinalizio si riun\u00ec in conclave: il 23 dicembre ebbe pertanto inizio con la solenne Messa dello Santo Spirito. Secondo Tolomeo da Lucca alle votazioni era presente anche il re di Napoli Carlo. Al primo scrutinio, secondo notizie peraltro prive di conferma, avrebbe raggiunto la maggioranza dei voti il cardinale Matteo Orsini, che avrebbe per\u00f2 rifiutato la nomina. Si sarebbe cos\u00ec arrivati al terzo scrutinio, il 24 dicembre, quando fu eletto papa il cardinale Benedetto Caetani, tramite la procedura dell\"'accessio\", come ci racconta Jacopo Stefaneschi suddiacono apostolico e nipote di Niccol\u00f2 III: \"Post hujusmodi Caelestini cessionem die undecima, vigilia scilicet natalis Domini, quae labentis tunc millesimi ducentesimi nonagesimi quarti anni ultimo decurrebat die, Bonifacius VIII, tunc Benedictus Gajetanus nomine, Anagnia ortus, profunde juris utriusque scientiae, longique in illis exercitii, docteque experientiae, in Romana ecclesia moribus veteranus, cardine etiam insignis, in summum Pontificem scrutinio accessioneque eligitur\".\nAssunse il nome pontificale di Bonifacio VIII e fu incoronato solennemente in Laterano dal cardinale protodiacono Matteo Rubeo Orsini, che gli impose anche il pallio.\nLista dei partecipanti.\nAl conclave del 23-24 dicembre 1294 parteciparono sicuramente 22 cardinali. Un 23\u00ba, Francesco Ronci, menzionato da Salvador Miranda nella sua lista, non partecip\u00f2 in quanto probabilmente gi\u00e0 deceduto (egli mor\u00ec in data incerta dopo il 13 ottobre).\nDi questi 11 erano stati creati da Celestino V nel suo unico concistoro, e nel quale la stragrande maggioranza delle nomine era di origine francese, per l'evidente influenza del sovrano angioino o proveniva da ordini religiosi e mendicanti, cinque da Niccol\u00f2 IV, uno da Onorio IV, uno da Martino IV, due da Niccol\u00f2 III e uno da Urbano IV."}
{"id": "3443193", "revid": "1924342", "url": "https://it.wikipedia.org/wiki?curid=3443193", "title": "Anastasija Vinnikava", "text": "Biografia.\nAnastasija ha studiato al liceo linguistico di Minsk e ha cantato all'inaugurazione della Minsk Arena, sede il 20 novembre 2010 dello Junior Eurovision Song Contest 2010. \nNel 2011 \u00e8 stata scelta internamente per rappresentare la Bielorussia all'Eurovision Song Contest 2011. La sua canzone \"Born in Bielorussia\" (\"Nata in Bielorussia\") \u00e8 risultata essere stata cantata prima del limite fissato dall'EBU e, nonostante il tentativo di cambiare nome e melodia al brano, \u00e8 stato possibile evitarne la squalifica; all'interprete \u00e8 stato dunque composto un altro brano, \"I Love Belarus\" (\"Io amo la Bielorussia\") che, non superando le semifinali e qualificandosi al 14\u00ba posto su di un totale di 19 partecipanti, ha determinato l'esclusione della Bielorussia dalla Finale della kermesse.\nL'anno dopo Anastasija Vinnikava ha partecipato all'Eurofest (selezione nazionale bielorussa per l'Eurofestival) senza tuttavia essere selezionata per rappresentare nuovamente il suo Stato alla competizione europea."}
{"id": "3443196", "revid": "93556", "url": "https://it.wikipedia.org/wiki?curid=3443196", "title": "Ritratto d'uomo malato", "text": "Il Ritratto d'uomo malato \u00e8 un dipinto a olio su tela (81x60 cm) attribuito a Tiziano, databile al 1515 e conservato negli Uffizi di Firenze.\nStoria.\nL'opera reca l'iscrizione \"MDXIIIII AN. ETATIS XXI\", cio\u00e8 1515, et\u00e0 dell'uomo 21 anni. Si conosce la storia del dipinto da quando era nelle collezioni del cardinale Leopoldo de' Medici, alla cui morte confluirono nelle raccolte granducali e quindi agli Uffizi e agli altri musei di Firenze.\nNegli inventari pi\u00f9 antichi, fino al 1769, \u00e8 attribuito a Leonardo, poi a Sebastiano del Piombo (1797) e alla cerchia di Lorenzo Lotto (1880, 1890). Adolfo Venturi e Berenson fecero i nomi di Sebastiano del Piombo, Pallucchini quello di Vittore Belliniano. Tiziano venne chiamato in causa per la prima volta da Salvini, seguito poi da Suida e Paolo dal Poggetto, il quale lo sottoline\u00f2 decisamente grazie anche al restauro del 1975 che rivel\u00f2 l'alta qualit\u00e0 dell'opera.\nIl soggetto raffigurato nel ritratto \u00e8 il protagonista di un racconto di Giovanni Papini intitolato \"L'ultima visita del gentiluomo malato\" (dalla raccolta di tredici racconti \"Il tragico quotidiano\" del 1906). Tale racconto fu a sua volta inserito da Jorge Luis Borges nel volume del \"Libro di sogni\", per la collana da lui diretta \"La Biblioteca di Babele\".\nDescrizione e stile.\nSu uno sfondo scuro, olivastro, un uomo si staglia a mezza figura col busto leggermente verso destra e il volto ruotato di tre quarti a sinistra. Indossa una berretta nera, un ampio mantello con pelliccia e guanti, con le mani appoggiate su un ipotetico parapetto all'altezza del bordo inferiore. Come tipico della moda cinquecentesca ha la barba lunga e i baffetti, che con la capigliatura nera folta incornicia il volto. L'espressione malinconica e la carnagione chiara, unita a un certo senso di inquietudine, hanno fatto nascere il titolo ideale dell'\"uomo malato\", in realt\u00e0 privo di reale fondamento.\nUn tentativo di identificazione con Claudio Tolomei, proposto dal Galanti, non ha avuto seguito."}
{"id": "3443200", "revid": "36426", "url": "https://it.wikipedia.org/wiki?curid=3443200", "title": "Ritratto di uomo malato", "text": ""}
{"id": "3443202", "revid": "767487", "url": "https://it.wikipedia.org/wiki?curid=3443202", "title": "Ignace Kowalczyk", "text": ""}
{"id": "3443204", "revid": "26630", "url": "https://it.wikipedia.org/wiki?curid=3443204", "title": "Contratenor", "text": "Nella prima polifonia medievale, il contratenor era una parte aggiunta al \"tenor\", derivando il suo significato dal latino \"contra\". Intorno alla met\u00e0 del Quattrocento, con la diffusione della scrittura polifonica a quattro voci, il \"contratenor\" si trovava pi\u00f9 in alto (\"contratenor altus\"), o pi\u00f9 in basso (\"contratenor bassus\") rispetto al \"tenor\", ma comunque pi\u00f9 basso rispetto al \"discantus\". L'odierno contralto, cos\u00ec come il basso, derivano l'etimologia del termine da questa antica pratica.\nIl termine \"controtenore\", comunemente usato al giorno d'oggi per indicare gli esecutori di sesso maschile che cantino nel registro di contralto, e che perci\u00f2 sono pi\u00f9 propriamente contraltisti, \u00e8 una traduzione dell'inglese; in Inghilterra infatti si usa modernamente denominare \"countertenor\" (traducendo il latino \"contra\" in \"counter\") il contralto uomo, in seguito alla diffusione degli esecutori britannici di cui Alfred Deller fu l'esponente di spicco, imponendosi come modello a livello internazionale dalla seconda met\u00e0 del XX secolo."}
{"id": "3443206", "revid": "1924342", "url": "https://it.wikipedia.org/wiki?curid=3443206", "title": "Poli Genova", "text": "Carriera.\nPoli Genova \u00e8 stata giudice della prima stagione di X Factor Bulgaria nel 2011.\nIl 23 febbraio 2011 \u00e8 stata scelta per rappresentare la Bulgaria all'Eurovision Song Contest 2011 con la canzone \"Na inat\", che non si \u00e8 tuttavia qualificata per la finalissima.\nNel 2015 invece \u00e8 stata scelta per condurre la versione junior del contest europeo che quell'anno si tenne a Sofia\n\u00c8 stata scelta per rappresentare di nuovo la Bulgaria all'Eurovision Song Contest 2016 a Stoccolma con la canzone \"If Love Was a Crime\", questa volta qualificandosi per la finale, dove si \u00e8 classificata quarta."}
{"id": "3443207", "revid": "89688", "url": "https://it.wikipedia.org/wiki?curid=3443207", "title": "Tenpura", "text": ""}
{"id": "3443210", "revid": "39914384", "url": "https://it.wikipedia.org/wiki?curid=3443210", "title": "Federico II di Hohenzollern", "text": ""}
{"id": "3443216", "revid": "767487", "url": "https://it.wikipedia.org/wiki?curid=3443216", "title": "Allegri imbroglioni", "text": "Allegri imbroglioni (\"Jitterbugs\") \u00e8 un film del 1943 con Stanlio e Ollio, diretto da Malcolm St. Clair. \u00c8 noto anche col titolo Gli allegri imbroglioni.\nTrama.\nStanlio e Ollio sono due musicisti che rimangono bloccati nel deserto con la propria auto perch\u00e9 hanno finito la benzina; considerando che l'unica pompa di benzina nelle vicinanze \u00e8 fuori servizio, i due chiedono aiuto e dopo essere stati inizialmente ignorati, vengono soccorsi da Chester Wright, un uomo che sostiene di aver inventato una pillola gassogena che trasforma l'acqua in benzina. I due decidono di mettersi in affari con Chester organizzando un evento musicale in citt\u00e0 in cui venderanno le pillole ma alla fine, un cittadino che aveva sperimentato la pillola versandola nel serbatoio della sua auto, scopre l'inganno ma vengono salvati da Chester che, spacciandosi per un agente di polizia, permette ai due di tagliare la corda.\nNel frattempo Chester conosce Susan Cowan, una donna incontrata alla festa alla quale presume che sua madre nel concludere un affare immobiliare, sia stata raggirata e derubata per una cifra di 10.000 dollari da una banda di delinquenti che egli riconosce da una fotografia stampata su un giornale. Accertatasi direttamente dall'avvocato di famiglia che si \u00e8 trattata di una truffa, Susan, pur di recuperare il denaro, si unisce a Chester e a Stanlio e Ollio scoprendo che la somma \u00e8 in possesso a Henry Corcoran, uno dei componenti della banda che viene rintracciato in un hotel dove i due si fingono rispettivamente il colonnello Panta Leo Bixy e il suo assistente facendo credere di depositare nella cassaforte dell'hotel la somma di 20.000 per attirarlo in trappola. Quando Ollio entra nella sua stanza fingendosi un ufficiale di polizia per arrestarlo, reo di aver truffato la madre di Susan, egli dopo aver confessato e restituito i contanti, si scopre essere in possesso solamente della met\u00e0 del bottino in quanto l'altra met\u00e0 \u00e8 in possesso al socio Malcolm Bennet. Susan decide quindi di farsi assumere sotto copertura come ballerina e cantante a bordo di una nave gestita proprio da Bennet per recuperare i restanti 5.000 dollari.\nAffinch\u00e9 possano attuare l'ultima parte del piano, Stanlio si traveste da moglie del colonnello fingendosi allo stesso tempo una facoltosa zia di Boston di Susan intenzionata a fare affari con Bennet convincendolo ad investire 10.000 dollari con lo scopo di attirare e far venire allo scoperto il resto della banda. Insieme a Chester organizzano un piano per recuperare il denaro proprio come la banda fece con la madre di Susan ovvero utilizzando il trucco delle buste mettendo dentro dei ritagli di giornale in una e nell'altra i 10.000 dollari con la speranza che lo scambio venga effettuato nel modo corretto; i due riescono a reggere il gioco per un po' ma poi vengono scoperti e minacciati di rivelare dove fosse il denaro autentico intuendo sia in custodia a Chester, il quale sembra essersela svignata coi contanti facendo pensare ai propri compari che egli abbia fatto il doppio gioco per tutto questo tempo.\nStanlio e Ollio vengono condotti e sorvegliati nella sala macchine della nave dove Ollio \u00e8 costretto a spalare carbone nella caldaia perch\u00e9 la guardia crede che Stanlio sia effettivamente una donna. Tuttavia, quando Stanlio d\u00e0 alla guardia una pillola gassogena credendo fosse utile per curarsi dall'acidit\u00e0 di stomaco, i due riescono a fuggire quando il sorvegliante comincia a galleggiare per aria ma nel tentativo di tornare a terra, attiva accidentalmente la leva di accelerazione della nave permettendo ai due di fuggire dal locale caldaie e salvare Susan dalle grinfie di Tony Queen, altro socio di Bennet, sempre grazie alla pillola. Nel frattempo giungono sulla nave Chester e la polizia portuale che arresta la banda e rivela a Susan, di non aver mai tradito lei e gli amici e chiarisce che aveva fatto perdere le proprie tracce solo per poter trasferire immediatamente i 10.000 dollari alla madre di Susan, mostrandole una ricevuta come prova effettiva ricevendo le sue scuse. Alla fine Stanlio e Ollio vengono inseguiti dal resto della banda e costretti a tuffarsi in acqua per non essere catturati.\nDoppiaggio.\nIl doppiaggio \u00e8 stato effettuato da Mauro Zambuto e Alberto Sordi. Sono state omesse tuttavia alcune scene: una breve sequenza di dialogo iniziale di Stanlio e Ollio con Chester sulla strada del deserto, e una finale, in cui Stanlio, vestito da donna, improvvisa alcune gag.\nNella versione trasmesse in TV il film \u00e8 tagliato, mentre nella distribuzione in DVD le scene tagliate sono sottotitolate."}
{"id": "3443217", "revid": "1318658", "url": "https://it.wikipedia.org/wiki?curid=3443217", "title": "Club UNESCO", "text": "I Club, Centri ed Associazioni per l'UNESCO sono costituiti da gruppi di volontari organizzati ed operanti per il conseguimento di un fine comune al servizio degli ideali dell'UNESCO, sin dal 1947. Questi gruppi sono interamente autonomi, sia finanziariamente che organizzativamente, e l'UNESCO stessa non interferisce e non \u00e8 responsabile delle loro attivit\u00e0, \nIn particolare, ai Club e Centri per l'UNESCO aderiscono giovani e adulti, appartenenti a tutti i campi di studio, di lavoro e di specializzazione professionale. Attraverso iniziative concrete nei campi dei Diritti Umani, Educazione, Scienza, Cultura e Comunicazione coadiuvano l'opera dell'UNESCO, per il mantenimento della Pace come richiesto dal Preambolo dell'Atto Costitutivo sin dal 1945 \u201cpoich\u00e9 le guerre hanno origine nello spirito degli uomini, \u00e8 nello spirito degli uomini che devono essere innalzate le difese della pace\u201d.\nI Club, Centri ed Associazioni sono pi\u00f9 di 4000 e sono raggruppati in Federazioni nazionali, regionali, quali Europa e Nord America, Asia, Africa, America Latina, e mondiale. Agiscono nei settori di competenza dell'UNESCO, operando in pi\u00f9 di cento Paesi \nIn Italia i 144 (Comitati Promotori al 2018 esclusi) Club e Centri per l'UNESCO, la maggior parte dei quali \u00e8 ubicata nel Mezzogiorno, sono riuniti nella Federazione Italiana dei Club e Centri per l'UNESCO (FICLU) e ubicati in tale numero per regione: "}
{"id": "3443229", "revid": "729019", "url": "https://it.wikipedia.org/wiki?curid=3443229", "title": "Castello svevo (Augusta)", "text": "Il castello svevo di Augusta, edificio simbolo della citt\u00e0, era un castello \nsvevo del XIII secolo. L'edificio si erge con tutta la sua mole sull'estremit\u00e0 nord dell'isola di Augusta.\nStoria.\nLa fortificazione medioevale probabilmente inizi\u00f2 la realizzazione al 1232, e sarebbe costruito su una preesistente torre di avvistamento di et\u00e0 normanna. La costruzione del castello, sulla piccola penisola denominata \"Terra vecchia\", fu voluta dall'imperatore Federico II di Svevia e affidata a Riccardo da Lentini. I lavori terminano nel 1242.\nA testimonianza vi \u00e8 un'epigrafe nel Castello che recita:\nLa costruzione del castello si inquadrava in un progetto che mirava a difendere l\u2019Impero da attacchi via mare quindi la costa orientale del Regno. Il castello svevo di Augusta, unendosi ai castelli, tra gli altri, di Catania, Siracusa, Gela, Milazzo, Scaletta Zanclea estendeva le difese su un pi\u00f9 vasto territorio. Fu poi occupato dagli angioini e dagli aragonesi.\nFurono aggiunte imponenti opere bastionate nel XVII secolo. Nell'et\u00e0 moderna i diversi lavori di riadattamento (prima per scopi militari e poi penitenziari) ne alterarono notevolmente la sua struttura medievali. I piani delle celle sopra il portico risalgono all'adattamento a penitenziario del 1890. Il rivellino \u00e8 attualmente occupato dal Commissariato della Polizia di Stato.\nPassata al demanio, \u00e8 affidato alla sovrintendenza dei beni culturali di Siracusa. Non visitabile al pubblico, negli ultimi anni, per pericolo di crolli..\nL'Associazione Nazionale Italia Nostra - sezione di Augusta, in collaborazione con la Sezione Carabinieri Tutela Patrimonio Culturale di Siracusa ha contribuito nel mettere in risalto il Castello Svevo grazie ad una denuncia fatta verso ignoti, per impedire lo scivolamento in mare di una parte del castello. La procura della Repubblica di Siracusa, apre un'inchiesta sullo stato fatiscente del castello e il 16 febbraio 2016 il presidente della regione Rosario Crocetta e l'ex presidente Raffaele Lombardo vengono indagati, insieme a quattro dirigenti regionali, per \"omissione di atti d'ufficio, danneggiamento del patrimonio archeologico, storico e artistico e omissione di lavori in edifici che minacciano rovina\", e viene disposto il sequestro del monumento.\nDescrizione.\nIl nucleo svevo del complesso militare \u00e8 costituito da un quadrato murario di 62 metri per lato e otto torri con uno spessore murario di 2,60\u00a0m e con fodero di conci in pietra arenaria giuggiulena. Gli interni sono caratterizzati da grandi arcate ogivali e volte a crociera costolonate gotiche.\nLe quattro torri squadrate a centro di ogni lato erano a Est e Ovest di pianta rettangolare e a Nord e Sud di pianta poligonale."}
{"id": "3443230", "revid": "253269", "url": "https://it.wikipedia.org/wiki?curid=3443230", "title": "Don DeFore", "text": "Biografia.\nCarriera.\nFiglio dell'ingegnere Joseph Ervin DeFore e di Albina Sylvia Nezerka, Don DeFore inizi\u00f2 a lavorare come attore di cinema tra la fine degli anni trenta e l'inizio degli anni quaranta, comparendo in brevi ruoli non accreditati in pellicole come \"L'uomo di bronzo\" (1937), \"Sottomarino D-1\" (1937) e \"La commedia umana\" (1943).\nDopo alcune parti pi\u00f9 rilevanti in film bellici quali \"Joe il pilota\" (1943) e \"Missione segreta\" (1944), entrambi accanto a Spencer Tracy e Van Johnson, nel dopoguerra DeFore si afferm\u00f2 definitivamente come interprete di commedie brillanti, nelle quali si specializz\u00f2 in ruoli di bravo ragazzo della porta accanto, simpatico e bonario. Tra i titoli da lui interpretati, sono da ricordare \"Amore sotto coperta\" (1948) con Doris Day e Jack Carson, \"La mia amica Irma\" (1949), film d'esordio della coppia formata da Dean Martin e Jerry Lewis, \"Una ragazza in ogni porto\" (1952) con Groucho Marx, \"Il caporale Sam\" (1952), ancora con Martin e Lewis, \"Il collegio si diverte\" (1952), accanto a Virginia Mayo e Ronald Reagan, con il quale aveva lavorato agli esordi in \"Brother Rat\" (1938).\nGi\u00e0 affermato interprete radiofonico dagli anni quaranta, nella prima met\u00e0 degli anni cinquanta DeFore si dedic\u00f2 con successo anche alla televisione, consolidando la propria popolarit\u00e0 presso il pubblico grazie alla serie \"The Adventures of Ozzie &amp; Harriet\", di cui interpret\u00f2 56 episodi tra il 1952 e il 1956 nel ruolo di Thorny, l'amichevole vicino di casa dei protagonisti, personaggio che gli fece ottenere una candidatura all'Emmy Award come miglior attore non protagonista nel 1955. Presidente della \"National Academy of Television Arts and Sciences\" dal 1954 al 1955, l'attore apparve con sempre minor frequenza sul grande schermo. Fu diretto da Douglas Sirk in due ruoli di supporto nei film \"Inno di battaglia\" (1957) con Rock Hudson, e \"Tempo di vivere\" (1958), tratto dal romanzo \"Tempo di vivere, tempo di morire\" di Erich Maria Remarque.\nCon la commedia \"Un adulterio difficile\" (1960), accanto a Bob Hope e Lucille Ball, DeFore concluse di fatto la carriera cinematografica e si dedic\u00f2 completamente alla televisione, riscuotendo un nuovo grande successo grazie alla serie \"Hazel\", in cui recit\u00f2 dal 1961 al 1965, per un totale di 125 episodi, nel ruolo di George Baxter, datore di lavoro della governante Hazel, interpretata dall'attrice Shirley Booth. L'attore apparve successivamente in singoli episodi di serie molto popolari presso il pubblico, quali \"Io e i miei tre figli\" (1969) con Fred MacMurray, \"Mannix\" (1970), \"Il virginiano\" (1970), \"Marcus Welby\" (1975), \"Ellery Queen\" (1975), \"Love Boat\" (1978), \"Fantasilandia\" (1978) e \"La signora in giallo\" (1986), fino all'ultima apparizione in \"A cuore aperto\" (1987) che coincise con il definitivo ritiro dalle scene.\nVita privata.\nDon DeFore spos\u00f2 nel 1942 Marion Holmes (nata nel 1918), cantante con le orchestre jazz di Henry Busse e Art Kassel. Dal matrimonio nacquero cinque figli, Penny (nel 1943), David (1945), Dawn (1948), Ron (1950) e Amy (1952). La coppia prese la residenza a Mandeville Canyon, nella localit\u00e0 californiana di Brentwood, di cui DeFore fu poi nominato primo cittadino onorario. Il matrimonio con Marion Holmes dur\u00f2 fino alla morte dell'attore, avvenuta il 22 dicembre 1993, all'et\u00e0 di ottant'anni.\nDoppiatori italiani.\nNelle versioni in italiano dei suoi film, Don DeFore \u00e8 stato doppiato da:"}
{"id": "3443232", "revid": "767487", "url": "https://it.wikipedia.org/wiki?curid=3443232", "title": "Pikku G", "text": "Biografia.\nPikku G divenne celebre grazie ad una competizione della stazione radio YLEX, all'et\u00e0 di 15 anni. Il suo album di debutto, \"R\u00e4j\u00e4hdysvaara\" fu pubblicato nel 2003. Fu il primo album rap finlandese a ricevere l'album di platino e fu l'album pi\u00f9 venduto nel 2003 in Finlandia. L'anno successivo venne pubblicato \"Suora l\u00e4hetys\" ma, sebbene ricevette l'album di platino, vendette solo un terzo confronto al primo album.\nEgli pubblic\u00f2 anche un libro omonimo nel 2004 e fu eletto \"Migliore celebrit\u00e0 della Finlandia\" nello stesso anno.\nVita privata.\nPikku G proviene da una famiglia pentecostalista sebbene egli non lo sia. Nelle elezioni parlamentari del 2007 venne candidato al parlamento finlandese nelle file del Partito di Centro Finlandese e ha sostenuto l'allora primo ministro Matti Vanhanen nelle elezioni presidenziali del 2006."}
{"id": "3443237", "revid": "599013", "url": "https://it.wikipedia.org/wiki?curid=3443237", "title": "Jacek Kowalczyk", "text": "Carriera.\nNato e cresciuto a Katowice, con la maglia del GKS ha disputato l'inizio e la fine della propria carriera. Nel mentre, ha vestito la divisa dell'Odra Opole giocandoci per quattro stagioni e collezionando pi\u00f9 di novanta presenze."}
{"id": "3443239", "revid": "767487", "url": "https://it.wikipedia.org/wiki?curid=3443239", "title": "Viktor Matvijenko", "text": "Carriera.\nClub.\nDurante la sua carriera ha giocato con varie squadre di club, tra cui principalmente la Dinamo Kiev.\nNazionale.\nConta 21 presenze con la Nazionale sovietica."}
{"id": "3443240", "revid": "188402", "url": "https://it.wikipedia.org/wiki?curid=3443240", "title": "Henri V\u00e4h\u00e4kainu", "text": ""}
{"id": "3443258", "revid": "2096950", "url": "https://it.wikipedia.org/wiki?curid=3443258", "title": "European Council on Foreign Relations", "text": "Lo European Council on Foreign Relations (ECFR) \u00e8 il primo think tank pan-europeo., inaugurato nell'ottobre del 2007 per fare ricerca e promuovere un dibattito informato per favorire lo sviluppo di una politica estera efficace e coerente fondata su valori europei.\nFra i membri fondatori di ECFR vi sono ex-ministri degli esteri, imprenditori, noti intellettuali ed attivisti. Il think tank ha uffici in sette capitali europee \u2013 Berlino, Londra, Madrid, Parigi, Roma, Varsavia e Sofia \u2013 ed \u00e8 guidato dal direttore Mark Leonard. Il Consiglio di ECFR riunisce circa 330 autorevoli ed influenti europei provenienti dai 27 paesi dell'Ue ma non solo. \nIl Consiglio.\nAttualmente, il Consiglio di ECFR \u00e8 composto da circa 330 membri, ognuno dei quali \u00e8 socio per tre anni al termine dei quali \u00e8 possibile rinnovare la propria adesione. Fra i membri vi sono ex capi di stato, ex primi ministri, capi di governo in carica ed ex ministri degli esteri, ex commissari europei, ex segretari generali della NATO, il direttore generale dell'Organizzazione mondiale del commercio, otto importanti funzionari delle Nazioni Unite, leader ed esponenti della societ\u00e0 civile, professori, nove governatori di banche nazionali e giornalisti. Il Council si riunisce una volta l'anno. Alcuni membri del Consiglio formano varie task force geografiche e tematiche, che forniscono consigli e feedback allo staff di ECFR e assistono le attivit\u00e0 di ECFR a livello nazionale. \nProgrammi di ricerca.\nL'attivit\u00e0 di ricerca del think tank \u00e8 divisa secondo cinque programmi: Africa, Asia, European Power, Middle East and North Africa, Wider Europe\nFunding.\nECFR \u00e8 un'organizzazione privata non a scopo di lucro finanziata attraverso donazioni. Fondato con il supporto di Open Society Foundations, Communitas Foundation e Fundaci\u00f3n Para las Relaciones Internacionales y el Di\u00e1logo Exterior (FRIDE), tra i suoi partner e finanziatori ci sono fondazioni, grandi imprese, governi ed individui privati.\nCouncil Members.\nI Consiglieri italiani ECFR sono:"}
{"id": "3443260", "revid": "118652344", "url": "https://it.wikipedia.org/wiki?curid=3443260", "title": "Flora (Tiziano)", "text": "La Flora \u00e8 un dipinto a olio su tela (79x63 cm) di Tiziano, databile al 1515 circa e conservato negli Uffizi di Firenze.\nStoria.\nL'opera dovette godere di un notevole successo fin dalla sua creazione, figurando in numerose incisioni cinquecentesche. Successivamente sub\u00ec una serie di oscuri passaggi nel Seicento sui mercati artistici tra Bruxelles e Vienna. Sicuramente venne venduta dall'ambasciatore di Spagna ad Amsterdam, Alfonso L\u00f3pez, all'arciduca Leopoldo Guglielmo, nel XVII secolo. Rembrandt la cit\u00f2 nella \"Saskia in veste di Flora\" della National Gallery di Londra e in due ritratti e a New York. Confluita nel museo imperiale (oggi Kunsthistorisches Museum), fu tra le opere scambiate nel 1793 con gli Uffizi, avvalendosi dei legami di parentela tra le case regnanti austriaca e granducale toscana. Il museo di Vienna era infatti estremamente ricco di opere di scuola veneziana, scarse nelle gallerie fiorentine, ma non possedeva molti lavori di scuola toscana, per cui si mise in atto uno scambio che fece arrivare a Firenze opere di D\u00fcrer, Giorgione, Bellini, Tiziano e altri, oltre ad alcuni lavori di scuola olandese.\nIl titolo tradizionale dell'opera risale a un'idea del Sandrart, che ne trasse un'incisione cos\u00ec intitolata quando era ancora nelle collezioni di don Alfonso L\u00f3pez. Un'altra incisione del 1728, di Prenner, attribu\u00ec l'opera erroneamente a Palma il Vecchio, ipotesi ancora seguita al momento dello scambio.\nAgli Uffizi l'opera godette di una straordinaria popolarit\u00e0: nel 1824 l'allora direttore del museo fu costretto a porre la regola per cui non vi potessero stare davanti pi\u00f9 di quattro copisti per volta, con turni di attesa che si allungarono di mesi.\nDescrizione e stile.\nUna donna dalla bellezza ideale \u00e8 ritratta a mezza figura, vestita di un'ampia camicia pieghettata che le ricade dalla spalla sinistra, scoprendole quasi un seno. Si tratta di un genere di largo successo in area veneziana derivato dal prototipo della \"Laura\" di Giorgione. Con una mano tiene il mantello rosato, che evidenzia l'incarnato nudo soprastante, con l'altra una manciata di foglie e fiori. Fisicamente si tratta della stessa donna dai capelli biondi e crespi che fu il soggetto di una serie di dipinti databili negli stessi anni: la \"Donna allo specchio\" al Louvre, la \"Vanit\u00e0\" a Monaco, la \"Salom\u00e8\" della Galleria Doria Pamphilj, la \"Violante\" , la \"Giovane donna con veste nera\" di Vienna e la \"Venere Anadiomene\" di Edimburgo. Si trattava comunque di una consuetudine per la bottega dell'artista (verificabile ad esempio anche per la serie legata alla \"Bella\") di creare opere simili con varianti dai medesimi studi, se non proprio dallo stesso cartone. La stessa donna appare inoltre, simile, nel personaggio vestito dell'\"Amor Sacro e Amor Profano\" e in alcune Sacre conversazioni. Tali figure sono entrate a far parte di un immaginario collettivo frequente nell'arte veneta dell'epoca, di una femminilit\u00e0 prosperosa e remissiva.\nAmpiamente dibattuto \u00e8 stato il significato dell'immagine: forse una cortigiana, come farebbero pensare le iscrizioni sulle incisioni seicentesche, forse un simbolo dell'amore nuziale (Panofsky), anche se l'abito che essa indossa non \u00e8 una veste di una sposa, ma una tunica classica reinterpretata in epoca rinascimentale. La manciata di fiori primaverili nella mano destra l'ha fatta di volta in volta interpretare come Flora, come dea della Primavera o della vegetazione. I fiori, come attributo di Venere, si trovano in posizione simile anche nella \"Venere di Urbino\". Le dita aperte a forbice sarebbero un segnale della promessa sposa, che presto perder\u00e0 la verginit\u00e0 e prender\u00e0 l'anello del matrimonio; un anello di fidanzamento si vede invece nell'altra mano. Secondo Cavalcaselle e Crowe essa rappresentava \"qualcosa di classico che ricorda l'arte antica\". Possibile \u00e8 che la fanciulla fosse, al pari dell'\"Amor sacro e Amor profano\", un esempio di combinazione tra castit\u00e0 (\"pudicitia\") e sensualit\u00e0 (\"voluptas\") propria delle spose, come suggerirebbero i seni, uno coperto dalla camicia e uno scoperto\nLo stile della \"Flora\" mostra quell'armonia di colori, morbida e sontuosa allo stesso tempo, e di composizione tipica detta \"classicismo cromatico\" di Tiziano, esaltante la bellezza del soggetto e con una forte valenza sensuale. La figura \u00e8 collocata nello spazio senza il ricorso a uno schema rigidamente frontale, ma in maniera pi\u00f9 dinamica, col corpo florido della donna che suggerisce un movimento circolare attraverso il movimento delle mani e delle spalle, nonch\u00e9 la testa leggermente reclinata."}
{"id": "3443261", "revid": "767487", "url": "https://it.wikipedia.org/wiki?curid=3443261", "title": "River Hills USTA Pro Circuit $25,000 Women's Challenger 2011", "text": "Il River Hills USTA Pro Circuit $ Women's Challenger 2011 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2011. Il torneo si \u00e8 giocato a Jackson negli USA dal 4 al 10 aprile 2011 su campi in terra battuta e aveva un montepremi di $25\u00a0000.\nVincitrici.\nSingolare.\n Marina Erakovi\u0107 ha battuto in finale Ajla Tomljanovi\u0107 6-1, 6-2\nDoppio.\n Sharon Fichman / Marie-\u00c8ve Pelletier hanno battuto in finale Eva Hrdinov\u00e1 / Nathalie Piquion 7-6(1), 7-6(3)"}
{"id": "3443268", "revid": "1921867", "url": "https://it.wikipedia.org/wiki?curid=3443268", "title": "Iridescent", "text": "Iridescent \u00e8 un singolo del gruppo musicale statunitense Linkin Park, pubblicato il 28 maggio 2011 come quarto estratto dal quarto album in studio \"A Thousand Suns\".\nUna versione ridotta del brano \u00e8 stata inserita nella colonna sonora del film \"Transformers 3\", uscito nell'estate 2011.\nVideo musicale.\nIn un'intervista con MTV, Mike Shinoda ha detto a proposito del video: \nIl videoclip, diretto dal DJ del gruppo Joe Hahn e girato il 14 aprile 2011, \u00e8 stato pubblicato il 3 giugno dello stesso anno attraverso il canale YouTube del gruppo. Esso mostra Shinoda come un re da un occhio cieco, con corna sporgenti dalle sue spalle, che governa i cittadini di un territorio post-apocalittico. Numerosi cittadini del mondo indossano abiti stracciati, compreso il gruppo stesso. In alcune scene si vedono i Linkin Park seduti assieme attorno a un tavolo rispecchiando il dipinto di Leonardo da Vinci \"L'ultima cena\". Numerose scene e fotogrammi provenienti dal film \"Transformers 3\" vengono alternati al video. Hahn al riguardo ha affermato: \nTracce.\nTesti e musiche dei Linkin Park"}
{"id": "3443281", "revid": "36426", "url": "https://it.wikipedia.org/wiki?curid=3443281", "title": "Arte cinematografica", "text": ""}
{"id": "3443290", "revid": "587852", "url": "https://it.wikipedia.org/wiki?curid=3443290", "title": "Jaypee Group Circuit", "text": ""}
{"id": "3443309", "revid": "497967", "url": "https://it.wikipedia.org/wiki?curid=3443309", "title": "Samuel Kane Kwei", "text": ""}
{"id": "3443311", "revid": "36426", "url": "https://it.wikipedia.org/wiki?curid=3443311", "title": "Amor Sacro e Amor Profano", "text": ""}
{"id": "3443316", "revid": "767487", "url": "https://it.wikipedia.org/wiki?curid=3443316", "title": "Zarafasaura oceanis", "text": "La zarafasaura (Zarafasaura oceanis) \u00e8 un rettile marino estinto, appartenente ai plesiosauri. Visse alla fine del Cretaceo superiore (Maastrichtiano, circa 67 milioni di anni fa) e i suoi resti sono stati ritrovati in Marocco. \u00c8 uno degli ultimi plesiosauri noti, e il primo elasmosauride africano descritto.\nDescrizione e classificazione.\nQuesto rettile marino \u00e8 conosciuto principalmente per un cranio e una mandibola quasi completi e di altri resti attribuiti che includono uno scheletro quasi completo, lungo circa 7 metri, ritrovato nelle rocce fosfatiche del Marocco. Come tutti i suoi stretti parenti (elasmosauridi), \"Zarafasaura\" era dotato di un collo eccezionalmente allungato, un corpo schiacciato e quattro arti trasformati in strutture simili a pinne. Alcune caratteristiche (la forma dell'osso squamoso e il palato) lo distinguevano per\u00f2 dagli altri elasmosauridi provenienti dal Nordamerica e dal Giappone. Il cranio, inoltre, sembrerebbe essere stato pi\u00f9 corto rispetto a quello delle forme simili.\nImportanza paleogeografica.\nI resti fossili di \"Zarafasaura\", descritti per la prima volta nel 2011, aiutano a comprendere la paleobiodiversit\u00e0 e la paleogeografia dei plesiosauri del Cretaceo superiore: le caratteristiche peculiari di \"Zarafasaura\" (il cui nome significa \"lucertola giraffa dell'oceano\") indicano che vi era un certo grado di endemismo tra i plesiosauri del Maastrichtiano, e che questi erano altamente diversificati e diffusi globalmente appena prima della fine del Cretaceo. Ci\u00f2 corrobora l'ipotesi di un'estinzione catastrofica dei plesiosauri nel confine K/T, come avvenuto per numerosi altri gruppi tra cui i dinosauri."}
{"id": "3443317", "revid": "22356", "url": "https://it.wikipedia.org/wiki?curid=3443317", "title": "Zarafasaura", "text": ""}
{"id": "3443335", "revid": "1494169", "url": "https://it.wikipedia.org/wiki?curid=3443335", "title": "Acrocephalus", "text": ""}
{"id": "3443355", "revid": "1982", "url": "https://it.wikipedia.org/wiki?curid=3443355", "title": "Lealismo", "text": ""}
{"id": "3443356", "revid": "442595", "url": "https://it.wikipedia.org/wiki?curid=3443356", "title": "S-60", "text": ""}
{"id": "3443377", "revid": "278830", "url": "https://it.wikipedia.org/wiki?curid=3443377", "title": "Kate Upton", "text": "Biografia.\nKate \u00e8 nata a St. Joseph, in Michigan, ed \u00e8 cresciuta a Melbourne, in Florida. Vive a New York. Il bisnonno paterno \u00e8 il fondatore della Whirlpool Corporation ed ex ministro dell'energia. Da ragazza si dedica all'equitazione, raggiungendo buoni livelli e vincendo numerosi premi a livello giovanile.\nNel 2011 si fidanzata con il lanciatore della Major League Baseball Justin Verlander. Nel 2014 la coppia, insieme ad altre celebrit\u00e0, ha subito un furto di fotografie private diventato famoso in tutto il mondo. Nel novembre 2017 la coppia \u00e8 convolata a nozze nei pressi di Montalcino; nel novembre dell'anno seguente \u00e8 nata la loro prima figlia.\nCarriera.\nNel 2008, a 15 anni, intraprende la carriera di modella, facendo un casting a Miami per poi firmare per l'agenzia IMG Models di New York, dove si trasferisce. Dopo aver lavorato per Damien Haumpy Garage e Dooney &amp; Bourke, nel 2010 \u00e8 stata il volto per Guess? L'anno dopo \u00e8 comparsa per la prima volta sulla rivista \"Sports Illustrated Swimsuit Issue\" mentre, nell'aprile dello stesso anno, un video in cui balla durante una partita di basket dei Los Angeles Clippers diventa virale su Internet; in agosto \u00e8 poi sulla copertina di \"Remix Magazine\". Sempre nello stesso anno debutta al cinema con il film \"Tower Heist - Colpo ad alto livello\", a cui segue l'anno dopo un cameo ne \"I tre marmittoni\".\nNel 2012 appare sulla copertina di \"Sports Illustrated Swimsuit Issue\", che viene presentato in febbraio al \"Late Show\" di David Letterman. Nel frattempo si era dedicata alle sfilate di costumi da bagno e di intimo, per compagnie come Jenna Leigh, Whimsy by Lunaire, Beach Bunny, Bare Necessities e posando per Guess Accessori. Da quel momento si dedica anche all'alta moda, posando, tra l'altro per le edizioni statunitense, italiana e tedesca di \"Vogue\". Nel marzo del 2012 \u00e8 sulla copertina di \"Esquire\" e in luglio su quella di \"GQ\", che nello stesso anno la incorona come corpo dell'anno; sempre nel 2012 si \u00e8 classificata al quinto posto tra le modelle pi\u00f9 sexy secondo il sito Models.com, mentre nel 2014 sale al secondo posto.\nNel febbraio del 2013 viene annunciato che sar\u00e0 nuovamente sulla copertina di \"Sports Illustrated Swimsuit Issue\", e nello stesso anno viene premiata come modella dell'anno agli Annual Style Awards, nell'ambito della settimana della moda di New York. Sempre per \"Sport Illustrated Swimsuit Issue\" realizza un video ed un servizio fotografico in costume da bagno a Cape Canaveral, all'interno di un aereo Zero G che simula l'assenza di gravit\u00e0. Nel 2014, la rivista statunitense \"Forbes\" la inserisce per la prima volta nella classifica delle top model pi\u00f9 pagate dell'anno, in quinta posizione, con guadagni di circa 7 milioni di dollari, gli stessi dell'altra supermodella Kate Moss. Nella primavera dello stesso anno \u00e8 tra le protagoniste del film \"Tutte contro lui - The Other Woman\", accanto a Cameron Diaz e Leslie Mann, il film parla di tre donne tradite dallo stesso uomo che decidono di attuare il loro piano di vendetta. A fine anno viene eletta dalla rivista \"People\" come \"la pi\u00f9 sexy del mondo\". Nel 2018 viene scelta come testimonial di \"Yamamay\"."}
{"id": "3443385", "revid": "83531", "url": "https://it.wikipedia.org/wiki?curid=3443385", "title": "Plaza Independencia", "text": "Plaza Independencia (\"Piazza Indipendenza\" in italiano) \u00e8 la piazza principale della capitale uruguaiana Montevideo.\nStoria.\nIn epoca coloniale la sezione occidentale dell'odierna piazza era occupata dalla cittadella, demolita insieme alle mura spagnole nel 1829. Nello stesso anno Jos\u00e9 Mar\u00eda Reyes tracci\u00f2 il progetto per l'espansione urbana ad est. \nNel 1837 l'architetto italiano Carlo Zucchi progett\u00f2 l'attuale plaza Independencia basandosi sul concetto neoclassico di piazza celebrativa, con al centro un monumento dedicato all'indipendenza e circondata da edifici con facciate del medesimo stile. Al centro dello spazio fu infatti eretto nel 1924 il monumento al patriota Jos\u00e9 Artigas. Successivamente furono poi eretti altri edifici-simbolo del potere nazionale come Palazzo Est\u00e9vez, sede della Presidenza della Repubblica, il mausoleo di Artigas e la torre Ejecutiva. Al contrario della simbologia, l'uniformit\u00e0 di stile nelle facciate \u00e8 assente. In origine l'unico elemento che plasmava i vari edifici era il porticato che correva lungo il perimetro della piazza, tuttavia con le alterazioni successive anche quest'unico elemento venne a mancare. \nNel 1860 le facciate furono ridisegnate dall'architetto svizzero Bernardo Poncini, mentre nel 1905 il francese Charles Thays sistem\u00f2 le aree verdi all'interno della piazza. Nel 1959 fu ricollocata lungo il margine occidentale di plaza Independencia la porta della Cittadella.\nDescrizione.\nLa piazza separa i quartieri di Ciudad Vieja e del Centro. Il lato occidentale di plaza Independencia s'interseca con la strada pedonale Sarand\u00ed, la principale arteria della citt\u00e0 vecchia, mentre quello orientale con l'avenida 18 de Julio, il viale pi\u00f9 famoso di Montevideo.\nNella piazza si trovano alcuni dei pi\u00f9 importanti monumenti della capitale uruguaiana, tra cui la Porta della Cittadella, il Teatro Sol\u00eds, la Torre Ejecutiva, il Palazzo Est\u00e9vez, il Palazzo Rinaldi ed il famoso Palazzo Salvo. Al centro di plaza Independencia si staglia il monumento equestre ed il mausoleo di Jos\u00e9 Gervasio Artigas, l'eroe nazionale uruguaiano."}
{"id": "3443387", "revid": "729019", "url": "https://it.wikipedia.org/wiki?curid=3443387", "title": "Aldo Cocchia", "text": "Biografia.\nNato a Napoli nel 1900, frequent\u00f2 l'Accademia navale di Livorno, uscendone il 18 novembre 1917 col grado di guardiamarina in spe. Durante la prima guerra mondiale fu imbarcato sulla corazzata \"Conte di Cavour\" permanendovi dal 1917 al 1919. Nel 1920 imbarc\u00f2 sull'esploratore \"Augusto Riboty\" partecipando alle operazioni in Albania. L'8 dicembre 1921, con la promozione a tenente di vascello, ebbe vari imbarchi, e divenne aiutante di bandiera dell'ammiraglio comandante del Dipartimento militare marittimo dell'Alto Tirreno con sede a La Spezia.\nPromosso capitano di corvetta il 1\u00ba marzo 1930, munito del brevetto di idoneit\u00e0 di tiro a bordo (designato con la sigla T), fu alla direzione Torpedini e Munizioni di la Spezia e fu nel 1931 comandante in seconda della nave appoggio sommergibili \"Antonio Pacinotti\" ed in seguito Il comando del sommergibile posamine \"Macantonio Bragadin.\"\nPartecip\u00f2 alla Guerra d'Etiopia quale sottocapo di stato maggiore della 2\u00aa divisione navale, dal 26 settembre 1935 ed alla guerra civile spagnola, al comando di MAS, sommergibili e siluranti. Nel frattempo, con anzianit\u00e0 1\u00ba dicembre 1935, fu promosso al grado di capitano di fregata.\nDal settembre 1938 ebbe il comando della III squadriglia cacciatorpediniere a Massaua, conservandolo sino al marzo del 1940.\nAll'entrata dell'Italia nella seconda guerra mondiale Cocchia comandava il I\u00b0 gruppo sommergibili di La Spezia e il sommergibile \"Luigi Torelli\"; lo comand\u00f2 durante la prima missione in Oceano Atlantico, dopo di che venne assegnato alla base di Betasom (Bordeaux) come Capo di Stato Maggiore.\nRimpatriato e promosso capitano di vascello, nel maggio 1941 guid\u00f2 l'eterogenea flottiglia che trasport\u00f2 e sbarc\u00f2 a Sitia (costa orientale di Creta), durante l'invasione tedesca dell'isola, un reggimento italiano inviato in rinforzo alle truppe tedesche impegnate nella battaglia. Fu poi nominato comandante militare dell'isola di Lero, ruolo che ricopr\u00ec fino al febbraio del 1942, quando venne avvicendato dal parigrado Luigi Mascherpa.\nIl 20 marzo 1942 Cocchia ricevette il comando del cacciatorpediniere \"Nicoloso da Recco\" e della XVI Squadriglia Cacciatorpediniere; nei sette mesi successivi fu caposcorta di numerosi convogli di rifornimenti in navigazione dall'Italia e dalla Grecia verso l'Africa Settentrionale, affrontando in numerose occasioni e con alterne fortune gli attacchi aerei e subacquei britannici.\nLa sua ultima missione di scorta termin\u00f2, il 2 dicembre 1942, con la battaglia del banco di Skerki: il suo convoglio (composto dai mercantili \"Aventino\", \"Aspromonte\", \"Puccini\" e \"KT 1\"), difeso da tre cacciatorpediniere (\"Da Recco\", \"Folgore\" e \"Camicia Nera\") e da due torpediniere (\"Procione\" e \"Clio\"), venne attaccato nottetempo dalla Forza Q britannica, formata dagli incrociatori leggeri \"Aurora\", \"Sirius\" ed \"Argonaut\" e dai cacciatorpediniere \"Quiberon\" e \"Quentin\". Per ordine di Cocchia, tutta la scorta and\u00f2 decisamente al contrattacco, ma non pot\u00e9 impedire la distruzione del convoglio; il \"Da Recco\", dopo due infruttuosi attacchi col cannone e col siluro, serr\u00f2 le distanze per sferrare un terzo attacco, ma la combustione accidentale di nafta contenuta nel fumaiolo prodiero gener\u00f2 una colonna di scintille che ne rivel\u00f2 al nemico la posizione. Il preciso tiro britannico danneggi\u00f2 gravemente il \"Da Recco\", provocando la deflagrazione dei depositi munizioni prodieri; pi\u00f9 di met\u00e0 dell'equipaggio rimase ucciso o ferito, compreso lo stesso Cocchia, che riport\u00f2 gravi ustioni specie al volto. Temporaneamente accecato, dovette cedere il comando al comandante in seconda; ricoverato inizialmente presso l'ospedale di Torrebianca (Trapani), dovette trascorrere i tre anni successivi in diverse cliniche, sottoponendosi a numerosi interventi di chirurgia nel tentativo di mitigare i danni causati dal fuoco. Rimase sfigurato; per la sua decisa azione di difesa del convoglio contro forze superiori ricevette la Medaglia d'Oro al Valor Militare.\nTrasferito per le ferite di guerra nel Ruolo d'Onore, consegu\u00ec il grado di Ammiraglio di Squadra; dal novembre 1958 fu Direttore della \"Rivista Marittima\" e dal luglio 1960 al giugno 1963 fu capo dell'Ufficio Storico dello Stato Maggiore Marina, dirigendo la stesura di parte dei volumi della collana relativa all'attivit\u00e0 della Marina italiana nella seconda guerra mondiale. Fu egli stesso, privatamente, autore di alcuni libri rievocativi e di memorie.\nMor\u00ec a Napoli il 12 dicembre 1968."}
{"id": "3443395", "revid": "767487", "url": "https://it.wikipedia.org/wiki?curid=3443395", "title": "Montecassino (film)", "text": "Montecassino \u00e8 un film di guerra del 1946 diretto da Arturo Gemmiti.\nDurante la battaglia di Montecassino nella seconda guerra mondiale, l'abbazia benedettina viene bombardata e rasa al suolo dagli Alleati della seconda guerra mondiale. Nonostante l'avvertimento, i nazisti non avevano fatto evacuare il monastero, poich\u00e9 considerato zona neutrale: in tal modo muoiono moltissime persone, compresa la popolazione civile che aveva trovato rifugio nel complesso monastico. Nel dopoguerra il monastero viene ricostruito.\nIl soggetto della pellicola, girata in stile neorealista tre anni dopo il bombardamento, fu tratto dal diario di guerra di don Tommaso Leccisotti, con il racconto della distruzione dell'Abbazia di Montecassino durante la Battaglia di Montecassino combattutasi durante la seconda guerra mondiale. Il film usc\u00ec in prima nazionale il 20 novembre 1946, successivamente venne rimesso in circolazione con il titolo cambiato in Montecassino nel cerchio di fuoco.\nTrama.\nDopo un breve accenno alla millenaria storia dell'abbazia di Montecassino, il film si apre con l'epilogo della storia: le macerie del monastero distrutto dal bombardamento alleato e il cimitero di guerra, soffermandosi sulle croci di Don Eusebio Grossetti (autore del diario di guerra da cui \u00e8 stato preso spunto per la sceneggiatura del film) e del Capitano medico Richter.\nLa narrazione torna indietro all'autunno 1943, quando i monaci si occupavano ancora delle normali faccende quotidiane, dipingendo o componendo musica, quando all'improvviso si sente un colpo di cannone. Bisogna mettere in salvo le opere d'arte custodite nell'abbazia, cosicch\u00e9 si mettono all'opera soldati, frati e civili per riempire le casse che saranno trasportate a Roma, anche se molti tesori vennero nascosti nei sotterranei dai monaci, che non si fidavano del tutto dei nazisti. Gli sfollati che avevano trovato alloggio nell'abbazia sono costretti ad allontanarsi, rifugiandosi in boschi e caverne, nonostante il freddo e la pioggia. I pi\u00f9 fortunati riescono a trovare una capanna, dove si riuniscono intorno al fuoco.\nNel mese di dicembre i profughi tentano di rientrare nell'abbazia, dove i monaci se ne stanno tranquilli a cantare mentre fuori c'\u00e8 la guerra. Don Eusebio accoglie una donna con il figlio gravemente ammalato, ma ritiene che in questa situazione occorra solo pregare, contrariamente a Marco che afferma che bisogna fare di pi\u00f9. Su richiesta del Vaticano, arriva l'ordine del Comando Supremo tedesco del Sud di evacuare dal monastero qualunque militare nel raggio di 300 metri: rimangono nell'abbazia solo i malati e i monaci, che continuano a cantare e celebrare il Natale, mentre fuori arriva una divisione tedesca a dare il cambio alle truppe stanche.\nAll'inizio del gennaio 1944, mentre la battaglia si sta avvicinando, la zona di rispetto intorno all'abbazia viene revocata e tutti devono andarsene, nonostante le proteste dell'arciabate Gregorio Diamare. Marco si azzuffa con un soldato tedesco, che stava picchiando una ragazza con un agnello in braccio. Il giorno dopo inizia lo sgombero dei civili, che vengono portati via con i camion e scaricati brutalmente, mentre i monaci hanno deciso di rimanere nel monastero a loro rischio e pericolo per assistere i malati, nonostante le urla dei nazisti che senza piet\u00e0 ordinano agli stessi di alzarsi dai letti. Giunge cos\u00ec il Capitano medico Richter che passa in rassegna i malati e ribadisce che la guerra non permette sentimentalismi. In un dialgo con fra' Eusebio sulla logica della guerra, definita inutile o inevitabile, Richter si rivela essere un personaggio diverso, con cui \u00e8 possibile ragionare. La scena si sposta nel burrone vicino al monastero, dove i civili sono stati messi ai lavori forzati: alcuni cercano di scappare rincorsi dai nazisti. Marco viene ferito da una pallottola, ma viene soccorso da un compagno di fuga: i due si nascondono dietro a un muro e poi in una casa. Iniziano gli scontri con la battaglia del fiume Rapido, e tutti devono fuggire. I tedeschi rimasti nell'abbazia avvistano gli aerei e la tensione sale paurosamente: tutti scappano in cerca di rifugio, mentre anche i tedeschi iniziano a sparare senza piet\u00e0. Seguono spezzoni di filmati dell'epoca, in cui viene mostrata la brutalit\u00e0 della guerra, in un crescendo di bombe e colpi di mortai. Nel frattempo, nell'abbazia la vita sembra proseguire e il capitano Richter sembra quasi umano, mentre porge del cibo ad un bambino malato.\nPoco dopo lo sbarco di Anzio, alcuni profughi con bambini tentano di rientrare nel convento, ma proprio allora cade la prima bomba sull'abbazia di Montecassino. Tutti i frati corrono per rifugiarsi nei sotterranei, mentre don Eusebio (pur gravemente ammalato) continua a chiedere all'abate di far entrare i civili per dar loro rifugio.\nLa ferocia dei combattimenti aumenta sempre di pi\u00f9, cosicch\u00e9 un giorno un gruppo di donne si presenta al portone dell'abbazia, mentre le bombe continuano a cadere. Questa volta l'abate decide di accogliere questi profughi: il monastero \u00e8 ormai pieno di civili che si accampano ovunque. Il capitano Richter riferisce a don Eusebio che non vi sono pi\u00f9 medicine per curare i malati e si allontana con un'automobile, che poco dopo viene centrata da una bomba, che uccide l'ufficiale tedesco.\nNel frattempo \u00e8 scoppiata un'epidemia di tifo nel monastero, ma l'unica possibilit\u00e0 \u00e8 pregare; muore cos\u00ec anche don Eusebio. La battaglia sembra essersi fermata, ma questo \u00e8 solo il preludio al bombardamento aereo finale: vengono lanciati dalla 5\u00aa armata i volantini di avviso alla popolazione, invitata ad allontanarsi al pi\u00f9 presto. I profughi cercano di mediare una tregua, ma i nazisti rifiutano qualsiasi dialogo: sono ormai in trappola. I tedeschi pensano che i volantini siano un \"bluff\" e non consentono ai profughi di uscire dall'abbazia. Passano ore di angoscia, finch\u00e9 non giunge il mattino successivo e l'ora dell'ultimatum: inizia il bombardamento. In una tempesta di bombe, tutti urlano disperati e si abbracciano piangendo, mentre tutto crolla. Chi pu\u00f2, cerca di scappare da qualche parte in preda al panico, mentre i monaci iniziano a distribuire le estreme unzioni in mezzo al fuoco e al fumo.\nAl termine del bombardamento vi \u00e8 un silenzio surreale: solo in pochi sono riusciti a sopravvivere e cercano di uscire dalle macerie dell'apocalisse. Un monaco inizia a benedire i numerosissimi cadaveri che sono sparsi ovunque. I superstiti vagano tra le macerie e raggiungono la Cappella della Piet\u00e0, scampata all'attacco e dove aveva trovato rifugio l'abate. Giunge un ufficiale tedesco, che si dice indignato per il bombardamento, visto che i tedeschi avevano chiesto agli alleati una tregua per consentire ai civili di lasciare il monastero prima del bombardamento. Il nazista chiede all'abate di scrivere un documento che attesti l'assenza di militari tedeschi all'interno dell'abbazia prima del bombardamento: in questo modo i civili potranno lasciare Montecassino dopo qualche giorno.\nSi decide cos\u00ec di evacuare da quel poco che resta dell'abbazia i civili, che escono in processione con in testa l'abate che porta una croce in mano, concludendo cos\u00ec l'esperienza dei monaci e delle persone che cercarono rifugio nel monastero. Nella scena finale del film, viene mostrata l'abbazia di Montecassino ricostruita nel dopoguerra.\nIncassi.\nIncasso accertato sino a tutto il 31 dicembre 1952: \u00a3 69.600.000"}
{"id": "3443398", "revid": "69794", "url": "https://it.wikipedia.org/wiki?curid=3443398", "title": "Piero Camozzi", "text": ""}
{"id": "3443404", "revid": "709565", "url": "https://it.wikipedia.org/wiki?curid=3443404", "title": "Alyosha Kravinoff", "text": "Alyosha Kravinoff \u00e8 un personaggio dei fumetti creato da J.M. DeMatteis (testi) e Luke Ross (disegni), pubblicato dalla Marvel Comics. La sua prima apparizione \u00e8 in \"Spectacular Spider-Man (prima serie)\" n. 243 (febbraio 1997).\nBiografia del personaggio.\nAlyosha Kravinoff \u00e8 il figlio naturale di Sergei Kravinoff, meglio conosciuto come Kraven il cacciatore. Dopo essersi scontrato con Spider-Man ha ucciso la donna amante del padre (Calypso). Per un certo periodo ha assunto una connotazione positiva, da eroe, arrivando persino ad entrare nel mondo del cinema.\nDurante il ciclo conosciuto come \"La Sfida\", si \u00e8 unito alla moglie di Kraven ed alla sorellastra Ana Tatiana nella loro crociata contro l'Uomo Ragno. Successivamente, nella cosiddetta \"Tetra Caccia\" ha partecipato alla caccia ai ragni per riportare in vita il padre Sergei ed il fratellastro Vladimir."}
{"id": "3443405", "revid": "1543377", "url": "https://it.wikipedia.org/wiki?curid=3443405", "title": "Parchi nazionali della Russia", "text": "Attualmente in Russia vi sono 64 parchi nazionali, per i 48 dei quali pre-2015 sotto viene stilato l'elenco. Complessivamente, ricoprono una superficie di circa 155.672 km\u00b2.\nQuadro d'insieme.\nI pi\u00f9 antichi parchi nazionali della Russia sono il parco nazionale di So\u010di e il parco nazionale Losinij Ostrov (1983); il parco nazionale Samarskaja Luka (1984); il parco nazionale Marij \u010codra (1985); il parco nazionale della Baschiria, il parco nazionale del monte Elbrus, il parco nazionale Pribajkal'skij e il parco nazionale Zabajkal'skij (1986).\nSecondo la legge russa riguardante le aree protette, i parchi nazionali sono aree sia terrestri che acquatiche deputate alla protezione della natura, all'educazione ambientale e alla ricerca scientifica. Tra di essi figurano siti di particolare valore ecologico, storico e paesaggistico, in cui il turismo regolamentato \u00e8 consentito. La superficie di ogni parco \u00e8 suddivisa in zone a seconda della loro funzione: zone a protezione integrale gestite come \"zapovednik\", ma anche zone destinate ad attivit\u00e0 ricreative ed economiche, quali il turismo e l'agricoltura e la silvicoltura praticate con metodi tradizionali. Le zone a protezione integrale sono spesso adiacenti ad una \"zapovednik\" ufficiale: ad esempio, lungo la sponda orientale del lago Bajkal, la \"zapovednik\" di Barguzin confina con il parco nazionale Zabajkal'skij. Nel 2001 il parco nazionale di Vodlozero ricevette lo status di riserva della biosfera dall'UNESCO, seguito da quelli dei Laghi di Smolensk e dell'Ugra nel 2002, e da altri due (Valdaj e Kenozerskij) nel 2004. Il parco pi\u00f9 recente \u00e8 il parco nazionale del Bikin, istituito alla fine del 2015.\nI parchi nazionali sono attualmente sotto la responsabilit\u00e0 del Ministero delle Risorse Naturali e dell'Ambiente."}
{"id": "3443407", "revid": "2033069", "url": "https://it.wikipedia.org/wiki?curid=3443407", "title": "Happy Endings (serie televisiva)", "text": "Happy Endings \u00e8 una serie televisiva statunitense prodotta dal 2011 al 2013.\nCreata da David Caspe, lo show vede al centro le vicende di Dave e Alex, due ex fidanzati che cercano di rimanere amici dopo la fine della loro storia, e dei loro amici comuni Jane, Max, Brad e Penny, che li aiutano loro malgrado a superare questo momento.\nLa serie \u00e8 trasmessa in prima visione assoluta da ABC dal 13 aprile 2011, mentre in Italia \u00e8 trasmessa dal 26 gennaio 2012, in prima visione satellitare da Fox e in chiaro da Canale 5.\nTrama.\nChicago. Dopo dieci anni di fidanzamento, Dave viene lasciato all'altare dalla storica fidanzata Alex. Nonostante decidano di rimanere amici e continuare a frequentarsi, i ripetuti screzi, gelosie e ripicche tra i due rischiano di minare definitivamente la serenit\u00e0 della loro cerchia di amici: Jane, sorella maggiore di Alex, \u00e8 sposata da diversi anni con Brad, con cui condivide il timore che la loro relazione possa arrivare a un punto morto; il coinquilino di Dave, Max, \u00e8 un giovane gay decisamente fuori dagli stereotipi del genere, che vive con sentimenti contrastanti la sua condizione sessuale; chiude il gruppo l'eccentrica Penny, miglior amica di Alex, alla costante ricerca dell'uomo giusto. Tutti insieme, gli amici della ormai ex coppia cercano di aiutarli a voltare pagina per ricominciare una nuova vita.\nEpisodi.\nIl 13 maggio 2011 lo show \u00e8 stato rinnovato per una seconda stagione. L'11 maggio 2012 ha ottenuto un ulteriore rinnovo per una terza stagione da 23 episodi. Il 10 maggio 2013 ABC ha ufficialmente cancellato la serie.\nWebserie.\nDurante la seconda stagione dello show \u00e8 stata realizzata la webserie \"\", interpretata dallo stesso cast di \"Happy Endings\", e distribuita online nel sito web della ABC. Nei 6 brevi webisodi che la compongono, Penny decide di vendere la sua vecchia automobile; questo fatto porta tutti i suoi amici a ricordare alcuni momenti importanti della loro vita, avvenuti mentre erano a bordo della vettura."}
{"id": "3443409", "revid": "474175", "url": "https://it.wikipedia.org/wiki?curid=3443409", "title": "Palazzo Salvo", "text": "Il Palazzo Salvo (\"Palacio Salvo\" in spagnolo) \u00e8 un edificio di Montevideo, la capitale dell'Uruguay. \u00c8 situato all'angolo tra Plaza Independencia e l'Avenida 18 de Julio. Fu progettato dall'architetto italiano Mario Palanti. Terminato nel 1928, il palazzo, assai caratteristico per il suo stile eclettico, presenta una torre alta 100 metri. Dapprima venne pensato come un edificio adibito ad uso alberghiero e privato, poi, svanita la possibilit\u00e0 di farne un hotel, divenne sede di uffici ed appartamenti privati.\n\u00c8 una delle principali attrazioni turistiche di Montevideo nonch\u00e9 uno dei simboli pi\u00f9 celebri della capitale uruguaiana.\nStoria.\nIn origine, sul luogo occupato dall'odierno edificio, sorgeva la pasticceria \"La Giralda\" dove nel 1917 venne suonata per la prima volta il celebre brano di tango \"La cumparsita\", di Gerardo Matos Rodr\u00edguez. Nel 1919 i fratelli \u00c1ngel, Jos\u00e9 e Lorenzo Salvo comprarono lo stabile e nel 1923 fu collocata la prima pietra del nuovo edificio. I Salvo, imprenditori uruguaiani d'origine italiana, avevano concepito originariamente l'edificio come albergo di lusso, mentre il pianterreno sarebbe stato riservato alle attivit\u00e0 commerciali. Nello stesso periodo a Buenos Aires si andava costruendo l'edificio gemello, progettato anch'esso dal Palanti, il Palazzo Barolo.\nI lavori di costruzione durarono dal 1925 al 1928. Il progetto originario prevedeva inoltre l'installazione nella parte pi\u00f9 alta della cupola di un faro con un impianto proveniente dall'Italia. Dalla sua inaugurazione al 1935, anno in cui fu terminato l'Edificio Kavanagh di Buenos Aires, il Palazzo Salvo fu il pi\u00f9 alto edificio dell'America Latina. Nel 1964 la propriet\u00e0 dello stabile pass\u00f2 dalla famiglia Salvo ad un'impresa privata.\nNel 1968 fu installata sulla cupola un'antenna per la trasmissione della rete televisiva Canal 4. Sar\u00e0 rimossa nel 2012 a causa dell'ossidazione e delle pericolose oscillazioni causate dal vento.\nNel 2017, all'interno del progetto di recupero di Palazzo Salvo, \u00e8 stato inaugurato sulla cupola un sistema d'illuminazione volto a conferire all'edificio, durante le ore notturne, l'atmosfera suggestiva degli anni trenta. Nel luglio dello stesso anno sono stati poi reinstallati i portoni del passaggio pedonale sottostante la struttura e che unisce plaza Independencia con calle Andes.\nDescrizione.\nL'edificio presenta due facciate, una su plaza Independencia e che si sviluppa per 53,70 m, e una seconda su avenida 18 de Julio lunga 33,50 m. Palacio Salvo presenta una pianta rettangolare, due piani sotterranei, un piano terreno preceduto da un portico, mezzanino e dieci piani. Nell'angolo nod-occidentale s'innalza la caratteristica torre di 27 piani. L'altezza complessiva \u00e8 di 95 m. L'edificio, realizzato in cemento armato, \u00e8 in stile Art d\u00e9co eclettico, combinato con elementi gotici e neoclassici.\nAl pianterreno, nei locali una volta occupati dalla \"Giralda\", vi \u00e8 oggi il Museo del Tango di Montevideo."}
{"id": "3443415", "revid": "117789623", "url": "https://it.wikipedia.org/wiki?curid=3443415", "title": "Justin Wright", "text": "Ha lavorato in Pixar per poco pi\u00f9 di un anno fino alla sua morte.\nIl lungometraggio di animazione \"WALL\u2022E\" \u00e8 dedicato alla sua memoria con una segnalazione nei titoli di coda.\nBiografia.\nNato con alcuni difetti congeniti al cuore, Wright subisce un trapianto cardiaco all'et\u00e0 di 12 anni. Un anno dopo il trapianto viene selezionato dalla \"Make-a-Wish Foundation\" per la realizzazione del desiderio di visitare la \"Pixar Animation Studios\".\nDopo essersi diplomato alla \"Sacramento Adventist Academy\" nel 1999, frequenta per un paio d'anni il \"Pacific Union College\" per poi laurearsi al \"California Institute of the Arts\" di Valencia (California).\nLavorando in Pixar, partecipa alla realizzazione del film \"Ratatouille\" (2007) disegnando la sequenza animata dei titoli di coda. Disegna anche la story board di \"WALL\u2022E\" (2008) e contribuisce alla sceneggiatura del cortometraggio \"Presto\" (2008).\nNella serata di marted\u00ec 18 marzo 2008, ha un infarto negli studi Pixar e muore in ospedale poche ore pi\u00f9 tardi."}
{"id": "3443421", "revid": "1543377", "url": "https://it.wikipedia.org/wiki?curid=3443421", "title": "Episodi di Happy Endings (prima stagione)", "text": "La prima stagione della serie televisiva Happy Endings, composta da 13 episodi, \u00e8 stata trasmessa in prima visione negli Stati Uniti d'America da ABC dal 13 aprile al 24 agosto 2011.\nIn Italia la stagione \u00e8 stata trasmessa in prima visione satellitare da Fox dal 26 gennaio all'8 marzo 2012, seguendo l'ordine di produzione degli episodi anzich\u00e9 quello della messa in onda statunitense; il 2 febbraio 2012, al posto del programmato episodio \"Le zombiadi\", \u00e8 stato erroneamente trasmesso l'episodio \"Amici, animali e appartamenti\" della seconda stagione. In chiaro \u00e8 invece trasmessa da Canale 5 dal 17 dicembre 2012, seguendo l'ordine della programmazione statunitense.\nE vissero per sempre... amici e contenti?\nTrama.\nAlex e Dave, insieme da dieci anni, sono all'altare e si stanno per sposare, quando all'improvviso entra un ragazzo sui pattini che convince Alex a scappare. Quando i due si ritroveranno di nuovo insieme per il trentesimo compleanno di Penny, litigheranno e rovineranno la festa.\nIl discorsetto.\nTrama.\nDave va a letto con una ragazza e, nonostante inizialmente non volesse nulla di serio, per educazione la mattina dopo la chiama, rimanendo invischiato in una storia seria con lei; riluttante a farle il \"discorsetto\" per lasciarla, segue il consiglio di Brad e Max, che ritengono sia meglio scaricarla poco alla volta. Alex \u00e8 intanto impegnata nella ricerca di una nuova coinquilina e Jane cerca di aiutarla, ma la sorella decide da sola ritrovandosi cos\u00ec in casa una cam girl. Intanto Penny, che vorrebbe trascorre del tempo con un amico gay pi\u00f9 \"effeminato\", inizia a frequentare un conoscente di Max.\nOuting.\nTrama.\nI genitori di Max arrivano in citt\u00e0 e il ragazzo invita Penny, da sempre la sua \"copertura eterosessuale\", ad andare a cena tutti insieme; Penny ha tuttavia gi\u00e0 in programma un appuntamento al buio. Max chiede quindi a Jane di fargli da copertura, ma gli amici lo consigliano nel fare definitivamente \"coming out\" coi suoi. Nel frattempo Penny incontra un uomo affascinante, ma che di cognome fa Hitler, facendosi cos\u00ec mille paranoie sul loro ipotetico futuro assieme.\nLe zombiadi.\nTrama.\nMax e Jane si sfidano su chi sopravvivrebbe pi\u00f9 a lungo dei due in un attacco zombie. Nel frattempo Penny esce con un hipster e Max le d\u00e0 consigli su come comportarsi. Dave si convince intanto di vivere una vita piatta e vuota, lasciandosi tentare dal lasciare il lavoro per aprire un ristorante; Alex lo convince che \u00e8 un progetto fuori dalla sua portata e di partire invece da qualcosa di pi\u00f9 semplice, comprando un furgone per cibo da strada.\nAgguato a Bo.\nTrama.\nMax convince Dave a dare una lezione all'uomo che gli ha portato via Alex sull'altare. La stessa ragazza, non abituata da anni a essere single, trascina Penny a un corso di cucina. Nel frattempo Jane, dopo che la sorella le confessa che il suo rapporto con Dave era morto anche a causa della monotonia, convince Brad a trascorrere la serata fuori casa.\nI Barefoot Pedaler.\nTrama.\nAlex e Dave, determinati a dimostrare agli amici che riescono finalmente a stare insieme senza litigare, vanno al concerto dei Barefoot Pedaler insieme agli altri. Qui, Dave incontra un suo ex compagno, che lo prende in giro dicendogli di aver visto su YouTube il video del suo mancato matrimonio: \u00e8 la scintilla che riporta i due ex fidanzati ai ferri corti. Nel mentre Penny cerca di andare nel backstage del concerto, per incontrare il violinista con cui and\u00f2 a letto anni prima e che \u00e8 convinta pensi ancora a lei."}
{"id": "3443424", "revid": "92723", "url": "https://it.wikipedia.org/wiki?curid=3443424", "title": "Episodi di Nadja", "text": "Lista degli episodi di \"Nadja\" (\"Ashita no Nadja\"), anime trasmesso in Giappone su TV Asahi dal 2 febbraio 2003 al 25 gennaio 2004. In Italia \u00e8 stato trasmesso su Rai Due dall'8 novembre 2004 al 17 gennaio 2005.\nLa sigla originale di apertura, , \u00e8 interpretata da Minako Honda, mentre quella di chiusura, , da Ami Koshimizu . La sigla italiana, invece, \u00e8 cantata da Gigliola Scatola."}
{"id": "3443428", "revid": "729019", "url": "https://it.wikipedia.org/wiki?curid=3443428", "title": "Battaglia del Morbihan", "text": "La battaglia del Morbihan, o battaglia del Veneticus Sinus (golfo Venetico), fu un evento della conquista da parte di Cesare della Gallia, e vide il primo scontro navale dei Romani nell'Atlantico.\nAntefatto.\nNel 57 a.C., Cesare, sconfitti i Belgi e i Germani, aveva ormai il dominio completo della Gallia, ma nel 56 a.C. alcune popolazioni si ribellarono, e la loro coalizione era guidata dai Veneti, un popolo marittimo stabilitosi sulle coste tra la Bretagna e l'Aquitania. La loro principale forza era nella flotta, che Cesare descrive nel De Bello Gallico:\nInoltre, Cesare non poteva attaccare le citt\u00e0 dei Ven\u00e9ti perch\u00e9 esse erano protette dalla bassa e alta marea. Decise cos\u00ec di affidarsi a uno scontro navale e affid\u00f2 la flotta a Decimo Bruto.\nSvolgimento.\nNell'estate del 56, la flotta dei ven\u00e9ti, composta da 220 navi, si diresse verso il golfo Ven\u00e9tico, dove si scontr\u00f2 con la flotta romana.\nDopo un lungo combattimento, la vittoria venne solo grazie all'uso di pertiche, con le quali i soldati romani tagliavano le corde che sostenevano le vele delle navi, immobilizzandole, essendo esse mosse solamente a vela. Ecco come Cesare descrive lo scontro nel \"De Bello Gallico\":\nAlla fine del combattimento, i Ven\u00e9ti tentarono quindi la fuga, ma una bonaccia improvvisa li immobilizz\u00f2. Con questa vittoria, Cesare riusc\u00ec a ottenere la resa delle citt\u00e0 ven\u00e9te."}
{"id": "3443430", "revid": "1501558", "url": "https://it.wikipedia.org/wiki?curid=3443430", "title": "Supercoppa UEFA 1978", "text": "La Supercoppa UEFA 1978 \u00e8 stata la quinta edizione della Supercoppa UEFA.\nSi \u00e8 svolta il 4 e 19 dicembre 1978 in gara di andata e ritorno tra la squadra vincitrice della Coppa dei Campioni 1977-1978, ovvero gli inglesi del Liverpool, e la squadra vincitrice della Coppa delle Coppe 1977-1978, ossia i belgi dell'Anderlecht.\nA conquistare il titolo \u00e8 stato l'Anderlecht che ha vinto la gara di andata a Bruxelles per 3-1 e ha perso la gara di ritorno a Liverpool per 2-1."}
{"id": "3443444", "revid": "435288", "url": "https://it.wikipedia.org/wiki?curid=3443444", "title": "Radiotelevizija Slovenija", "text": ""}
{"id": "3443445", "revid": "435288", "url": "https://it.wikipedia.org/wiki?curid=3443445", "title": "Radiotelevisiun Svizra Rumantscha", "text": ""}
{"id": "3443447", "revid": "1788047", "url": "https://it.wikipedia.org/wiki?curid=3443447", "title": "Che cos'\u00e8 la filosofia?", "text": "Che cos'\u00e8 la filosofia? (titolo originale in francese \"Qu'est-ce que la philosophie?\") \u00e8 il titolo dell'ultimo libro scritto insieme dalla coppia di filosofi Gilles Deleuze e F\u00e9lix Guattari, pubblicato nel 1991.\nTematiche.\nVisione generale.\nIn \"Che cos'\u00e8 la filosofia?\" i due autori chiariscono ci\u00f2 che c'\u00e8 in comune e ci\u00f2 che vi \u00e8 di differente fra tre delle discipline della conoscenza: \"filosofia\", \"arte\" e \"scienza\". Ci\u00f2 che queste discipline hanno in comune \u00e8 un certo rapporto nei confronti del caos. Ognuna di queste differenti modalit\u00e0 della conoscenza, secondo Deleuze e Guattari, si configura come una risposta specifica alla caoticit\u00e0 essenziale dell'essere, ognuna cerca di effettuare un \"taglio nel caos\", strappando da questo una porzione di ordine e cercando di creare un senso. La creativit\u00e0 sarebbe l'aspetto comune a tutte e tre le discipline, tanto che tutte e tre potrebbero essere definite come delle \"arti\". \nLa filosofia sarebbe l'arte di creare \"concetti\", la scienza l'arte di inventare \"prospetti\" cio\u00e8 un nuovo uso e senso per delle funzioni, l'arte tout court (pittura, scultura, ecc.) invece si occupa di creare \"affetti\" e \"percetti\" (le cose percepite), cio\u00e8 oggetti che siano aggregati di sensazioni e percezioni e che li \"condensino\" fissandoli nel tempo.\nLa filosofia, \u00e8 dunque l'arte di inventare, elaborare, costruire concetti tenendo sempre presente l'ambiente culturale e sociale in cui opera. Secondo gli autori nella Grecia classica la figura del filosofo-saggio si \u00e8 ad un certo punto incontrata con quella del filosofo-amico il quale sa di non poter raggiungere la verit\u00e0. che nessuno possiede definitivamente, ma tuttavia la ricerca essendo sempre aperto al confronto. Mentre il filosofo-saggio, venuto dall'Oriente, usa un pensiero figurativo, il filosofo-amico del sapere procede con la formazione di concetti e punta alla creazione di una societ\u00e0 egualitaria dove ciascuno si sente diverso dagli altri e dialoga fino ad arrivare alla competizione."}
{"id": "3443448", "revid": "435288", "url": "https://it.wikipedia.org/wiki?curid=3443448", "title": "Michigan Government Television", "text": ""}
{"id": "3443450", "revid": "435288", "url": "https://it.wikipedia.org/wiki?curid=3443450", "title": "Radio Televisione della Bosnia-Erzegovina", "text": ""}
{"id": "3443452", "revid": "271907", "url": "https://it.wikipedia.org/wiki?curid=3443452", "title": "Televisione Centrale Sovietica", "text": ""}
{"id": "3443453", "revid": "834", "url": "https://it.wikipedia.org/wiki?curid=3443453", "title": "Pecorino Crotonese", "text": ""}
{"id": "3443460", "revid": "1149807", "url": "https://it.wikipedia.org/wiki?curid=3443460", "title": "Ray the Flying Squirrel", "text": ""}
{"id": "3443468", "revid": "435288", "url": "https://it.wikipedia.org/wiki?curid=3443468", "title": "Rede Internacional de Televis\u00e3o", "text": ""}
{"id": "3443471", "revid": "435288", "url": "https://it.wikipedia.org/wiki?curid=3443471", "title": "Televisi\u00f3n Nacional de Uruguay", "text": ""}
{"id": "3443477", "revid": "1371684", "url": "https://it.wikipedia.org/wiki?curid=3443477", "title": "Pierre-Antoine Mallet", "text": " Appartenente a una famiglia della Nuova Francia che aveva interessi nel commercio con il \"pays d'en haut\" (l'occidente nordamericano), Pierre-Antoine era figlio di Pierre Mallet e di Madeleine Thunay, si spos\u00f2 con Louisa Duepet. Nei primi anni del Settecento la famiglia si trasfer\u00ec a Detroit dove, insieme al fratello Paul, ricevette il battesimo nel 1711.\nI francesi desideravano da molto tempo raggiungere l'America spagnola attraverso i territori sconosciuti dell'Ovest. Dopo i falliti tentativi di Louis Juchereau de St. Denis di creare dei collegamenti commerciali attraverso il Texas, i francesi pensarono di raggiungere l'ovest, tenendosi lontani dagli insediamenti spagnoli, attraverso il fiume Missouri credendo, erroneamente che nascesse a sud-ovest.\nNel 1739 Pierre-Antoine, insieme al fratello Paul e a un piccolo gruppo di esploratori franco-canadesi partirono da Fort de Chartres e a un certo punto, in un luogo non ben precisato del Missouri, vennero persuasi da alcuni nativi che stavano sbagliando strada. Il gruppo ritorn\u00f2 sui suoi passi e, per via terra, raggiunse il fiume Platte e lo risalirono. Dopo aver lasciato la diramazione di questo fiume e, guidati da uno schiavo amerindiano, proseguirono a sud. Arrivarono in una missione spagnola e poi entrarono a Santa F\u00e9 il 22 luglio 1739. A Santa F\u00e9 gli esploratori furono detenuti dal funzionario spagnolo, ma non poterono essere accusati di commercio illegale perch\u00e9 la loro merce fu persa durante il viaggio. Il vicer\u00e9 della Nuova Spagna decise che potevano lasciare il territorio spagnolo, ma non potevano rientrarci senza un permesso ufficiale. Nel maggio del 1740 il gruppetto fece ritorno in Nuova Francia.\nI due fratelli Mallet raccontarono la loro esperienza al governatore Jean-Baptiste Le Moyne de Bienville e a un altro funzionario di alto rango i quali si complimentarono per l'impresa. Il successo di Pierre-Antoine Mallet incit\u00f2 Andr\u00e9 Fabry de La Bruy\u00e8re, scrivano del re, ad intraprendere una nuova spedizione a Santa F\u00e9 con i due fratelli Mallet impiegati come guide. La nuova spedizione, che part\u00ec nell'agosto 1741 da \"Nouvelle-Orl\u00e9ans\" non ebbe tuttavia il successo sperato.\nNel 1743 i Mallet dichiararono che avrebbero tentato una terza spedizione, ma bisognava attendere soltanto il 1750 che soltanto Pierre-Antoine ne prendesse parte. La terza spedizione, di cui ne fece parte Pierre-Antoine e alcuni compagni, part\u00ec dalla Louisiana francese e dur\u00f2 per tre mesi. Quando il gruppo raggiunse Pecos nel novembre del 1750, gli esploratori furono arrestati e portati dapprima a Santa F\u00e9 e poi a El Paso dove il governatore T\u00f3mas V\u00e9lez Cachup\u00edn vendette all'asta la merce dei francesi e con il denaro ricavato per condurli dapprima a Chihuahua e, nel febbraio 1751 a Citt\u00e0 del Messico. A Citt\u00e0 del Messico gli esploratori francesi furono interrogati nuovamente dal vicer\u00e9 e furono obbligati di recarsi in Spagna sotto la giurisdizione della \"Casa de Contrataci\u00f3n\".\nPer quanto riguarda Pierre-Antoine Mallet non si ha pi\u00f9 alcuna notizia successiva, almeno negli archivi nordamericani; molto probabilmente fu imprigionato e mor\u00ec dopo il giugno del 1751, verosimilmente in Spagna."}
{"id": "3443478", "revid": "599013", "url": "https://it.wikipedia.org/wiki?curid=3443478", "title": "Jorge Bartero", "text": "Carriera.\nClub.\nDebutt\u00f2 nel Metropolitano del 1975, rimanendo poi in rosa come riserva di Carlos Fenoy prima e di Julio C\u00e9sar Falcioni poi; con il trasferimento di quest'ultimo all'Am\u00e9rica de Cali, Bartero ebbe maggior spazio, riuscendo a scendere in campo per un totale di 32 volte tra Nacional 1981 e Nacional 1982. L'arrivo di Nery Pumpido e in seguito di Carlos Navarro Montoya port\u00f2 Bartero nuovamente in panchina; per giocare, accett\u00f2 un trasferimento in prestito all'Almirante Brown in seconda serie nazionale. Torn\u00f2 al V\u00e9lez nel 1985, divenendone titolare nella stagione 1986-1987, con il trasferimento di Navarro Montoya al Boca Juniors. Rimase nella squadra della capitale fino al 1990, totalizzando 100 presenze in massima divisione. Dopo un fugace passaggio in Messico, al Tampico Madero, torn\u00f2 in patria, all'Uni\u00f3n di Santa Fe, con cui partecip\u00f2 alla Primera Divisi\u00f3n 1990-1991. Venne poi ceduto al Racing di Avellaneda, in cui fece da rincalzo a Ignacio Carlos Gonz\u00e1lez, giocando peraltro nella Supercoppa Sudamericana 1991 e in Copa Master de Supercopa. Nel 1993 pass\u00f2 al Deportivo Italiano, e l'anno dopo firm\u00f2 per il Chacarita Juniors, con cui si ritir\u00f2.\nNazionale.\nCarlos Bilardo convoc\u00f2 Bartero per la Copa Am\u00e9rica 1987; tuttavia, essendo il terzo portiere dietro a Islas e Goycochea, l'estremo difensore del V\u00e9lez non fu mai impiegato."}
{"id": "3443483", "revid": "1543377", "url": "https://it.wikipedia.org/wiki?curid=3443483", "title": "Andr\u00e9 Thouin", "text": "Biografia.\nFiglio d'arte, - il padre Jean Andr\u00e9 era stato capo giardiniere del \"Jardin du Roi\" e il fratello era il celebre progettista di giardini Gabriel Thouin (1748-1829) - Andr\u00e9 apprese la botanica da Bernard de Jussieu (1699-1777). All'et\u00e0 di diciassette anni rimase orfano. Buffon, allora, gli offr\u00ec di sostituire suo padre e il giovane Thouin non lo deluse: fece aumentare il numero delle piante e delle colture, al punto che, al momento della sua morte, il giardino contava oltre 6.000 specie viventi. \nGran Maestro delle collezioni del Museo, botanico, specializzato in innesti e nella coltivazione di specie esotiche, divenne membro della \"Societ\u00e0 di Agricoltura\" nel 1784, dell\"'Accademia delle scienze di Francia\" nel 1786 e, complessivamente, di 72 fra Accademie e Societ\u00e0 scientifiche. Assieme a Ren\u00e9 Louiche Desfontaines (1750-1831) stil\u00f2 l'inventario di tutti gli orti botanici presenti nei dintorni di Parigi che erano stati propriet\u00e0 di nobili o di altri dignitari decaduti e collabor\u00f2 all'\"Encyclop\u00e9die\". \nNel 1789 venne eletto Deputato supplente del Terzo Stato agli Stati Generali e, nel 1790, membro del Consiglio generale del Dipartimento della Senna, titolo che mantenne sino al 10 agosto 1792. L'anno seguente ebbe la nomina di professore amministratore del \"Museo nazionale di storia naturale di Francia\", incaricato del corso di coltivazione e acclimatazione delle specie alloctone. All'interno del Museo Thouin cre\u00f2 nel 1806 una Scuola di agricoltura pratica.\nAbitava nel \"Jardin des plantes\", con i fratelli e le sorelle, presso antiche serre e riceveva talvolta personaggi come Malesherbes, Rousseau, ecc. Nel 1794 segu\u00ec l'esercito nei Paesi Bassi, dove fu incaricato, assieme a Barth\u00e9lemy Faujas de Saint-Fond (1741-1819) di recuperare collezioni. Il medesimo incarico gli viene affidato durante la Campagna d'Italia di Bonaparte.\nAndr\u00e9 Thouin mor\u00ec a Parigi nel 1824 a 77 anni.\nGeorges Cuvier (1769-1832) pronunci\u00f2 il suo elogio funebre di fronte all'Institut de France."}
{"id": "3443486", "revid": "921573", "url": "https://it.wikipedia.org/wiki?curid=3443486", "title": "Pierre Batcheff", "text": "Nato da famiglia russa nella citt\u00e0 di Harbin in Manciuria (Cina) durante l'occupazione russa, crebbe a San Pietroburgo, recit\u00f2 in 25 film realizzati tra il 1923 e il 1932, il pi\u00f9 noto dei quali \u00e8 il cortometraggio \"Un chien andalou\" di Luis Bu\u00f1uel e Salvador Dal\u00ed. Sposato con la produttrice cinematografica Denise Piazza, mor\u00ec in seguito ad un'overdose di Veronal."}
{"id": "3443509", "revid": "1305772", "url": "https://it.wikipedia.org/wiki?curid=3443509", "title": "Pinball Illusions", "text": "Pinball Illusions \u00e8 videogioco di tipo flipper sviluppato per piattaforma Amiga 1200 e MS-DOS, ed \u00e8 il terzo della trilogia dopo \"Pinball Dreams\" e \"Pinball Fantasies\". Pubblicato da 21st Century Entertainment nel 1995, come i precedenti ebbe molto successo. Venne fatto un porting per piattaforma PlayStation e Sega Saturn pubblicato da Ocean intitolato \"True Pinball\" con grafica ridisegnata e le quattro tavole leggermente modificati.\nModalit\u00e0 di gioco.\nLa versione Amiga contiene tre tavole, invece che quattro come i predecessori della serie. Nella versione \"MS-DOS\" \u00e8 stata aggiunta la tavola Vikings the tales.\nCuriosit\u00e0.\nNella schermata introduttiva si pu\u00f2 vedere un frame che intitola il videogioco come \"Super pinball fantasies turbo EX-2 M-ball edition\"."}
{"id": "3443517", "revid": "594360", "url": "https://it.wikipedia.org/wiki?curid=3443517", "title": "Roh Sang-rae", "text": "Carriera.\nClub.\nDurante la sua carriera ha giocato principalmente con il Chunnam Dragons.\nNazionale.\nConta 25 presenze e 6 reti con la nazionale sudcoreana."}
{"id": "3443526", "revid": "767487", "url": "https://it.wikipedia.org/wiki?curid=3443526", "title": "Destante", "text": "Il destante (in latino \"dextans\") era una moneta di bronzo emessa nell'antichit\u00e0 in Italia. La moneta valeva 10 once. La moneta non faceva parte del sistema monetario \"standard\" romano.\nIl valore era indicato dalla lettera S (pari a met\u00e0 asse e quindi sei once) seguita da quattro tortelli.\nSi tratta di una moneta coniata per pochissimi anni in ambiti locali. Sono note alcune monete romane coniate a Luceria identificate dalla lettera e altre appartenenti alla serie caratterizzate dalla lettera , anche queste pertinenti alla monetazione di Luceria.\nLe monete recano al dritto la testa di Cerere e al rovescio una Vittoria su una quadriga."}
{"id": "3443528", "revid": "1543377", "url": "https://it.wikipedia.org/wiki?curid=3443528", "title": "Potnia ther\u00f2n", "text": "Potnia ther\u00f2n (dal greco \u1f29 \u03a0\u03cc\u03c4\u03bd\u03b9\u03b1 \u0398\u03b7\u03c1\u1ff6\u03bd, \"Signora degli animali\") \u00e8 un termine usato per la prima volta da Omero (\"Iliade\", libro XXI, v. 470) come attributo di Artemide e in seguito utilizzato per descrivere alcune divinit\u00e0 femminili associate con gli animali su cui erano in grado di esercitare il potere.\nEtimologia.\nLa parola \"Potnia\" con il significato di \"padrona\" o \"signora\" era una parola micenea ereditata dalla Grecia classica, analoga al sanscrito \"patn\u012b\", entrambe collegate alla radice indoeuropea \"*potnih2\", a cui si riferisce anche il verbo latino \"*potere\".\nLineare B.\nLa parola micenea in seguito passata in greco come \"Potnia\", fu identificata in alcune tavolette scritte in Lineare B ritrovate a Cnosso e nel Palazzo di Nestore a Pilo dove compare nella forma PO-TI-NI-JA associata ad altri attributi come: \nCaratteristiche.\nLa menzione di Omero della \"Potnia ther\u00f2n\" si pensa venga riferita alla dea Artemide e Walter Burkert descrive questo appellativo come \u00abuna formula ben stabilita\u00bb, infatti una divinit\u00e0 del tipo di Artemide \u201csignora degli animali\u201d viene ritenuta presente dagli studiosi sin dalle religioni preistoriche. In particolare con il nome di \"Potnia ther\u00f2n\" gli studiosi indicano soprattutto una dea raffigurata nell'arte minoica, che tiene in mano dei serpenti (o altri animali) o che comunque viene raffigurata circondata da animali perlopi\u00f9 selvatici.\nAltra grande divinit\u00e0 antica associata a questo appellativo \u00e8 indubbiamente Cibele, solitamente raffigurata come circondata dalle fiere."}
{"id": "3443530", "revid": "486946", "url": "https://it.wikipedia.org/wiki?curid=3443530", "title": "Potnia theron", "text": ""}
{"id": "3443531", "revid": "767487", "url": "https://it.wikipedia.org/wiki?curid=3443531", "title": "Lagidium ahuacaense", "text": "Lagidium ahuacaense \u00e8 un roditore della famiglia Chinchillidae avvistato nell'Ecuador meridionale. Osservato per la prima volta nel 2005 e formalmente descritto nel 2009, 500\u00a0km a nord della pi\u00f9 vicina popolazione di viscacce nel Per\u00f9 centrale. \u00c8 conosciuta solamente una popolazione avvistata in habitat rocciosi del Cerro El Ahuaca, un'isolata montagna granitica nel sud dell'Ecuador, e potrebbero esistere solo poche dozzine di individui. La specie \u00e8 minacciata dagli incendi e dalle mandrie al pascolo, e gli scopritori raccomandano che il suo stato di conservazione sia posto tra i fortemente minacciati (CR).\nTassonomia.\n\"Lagidium ahuacaense\" \u00e8 stato osservato per la prima volta nel luglio del 2005, quando l'unica popolazione conosciuta \u00e8 stata scoperta sul Cerro El Ahuaca, a oltre 500\u00a0km a nord dalla pi\u00f9 settentrionale popolazione di viscaccia nel Per\u00f9 centrale. La scoperta fu pubblicata in un articolo del 2006 da Florian Werner, Karim Ledesma e Rodrigo Hidalgo, che identificarono provvisoriamente la popolazione come rappresentante della specie peruviana \"Lagidium peruanum\", ma non riscontrarono la possibilit\u00e0 che potesse trattarsi di una specie distinta. Tre anni dopo Ledesma, Werner, \u00c1ngel Spotorno, e Luis Albuja cominciarono a descrivere la popolazione come una nuova specie, sulla base di differenze morfologiche e di sequenza del DNA. Il nome specifico \"ahuacaense\" si riferisce al 'Cerro de Ahuaca', ma suggerirono il nome comune inglese \"Ecuadorean mountain viscacha\" (Viscaccia equadore\u00f1o di montagna).\n\"Lagidium ahuacaense\" \u00e8 stata la quarta specie del genere \"Lagidium\" ad essere descritta, dopo \"L. peruanum\",\"L. viscacia\" e \"L.\u00a0wolffsohni\", sebbene altre specie potrebbero essere riconosciute tra \"L.\u00a0peruanum\", \"L.\u00a0viscacia\" e \"L.\u00a0wolffsohni\" \u00e8 poco differenziata da \"L.\u00a0viscacia\". insieme alla viscaccia delle pianure (\"Lagostomus maximus\") e al cincill\u00e0 (\"Chinchilla\"), \"Lagidium\" forma la famiglia dei Chinchillidae dell'ordine rodentia. Tra i \"Lagidium\", \"L.\u00a0ahuacaense\" si distingue per circa il 7.9% della sequenza DNA mitocondriale del citocromo \"b\", molto spesso usato quest'ultimo per lo studio dei legami filogenetici. Un'analisi cladistica ha posto la specie equadore\u00f1a come gruppo affine a tutti gli altri \"Lagidium\", ma non v'\u00e8 stato grande supporto a questa teoria. Anche l'analisi morfologica conferma che la popolazione equadore\u00f1a si differenzia dalle altre specie di \"Lagidium\".\nDescrizione.\n\"Lagidium ahuacaense\" \u00e8 un \"Lagidium\" di media grandezza con una pelliccia lanosa grigio-castano ed una coda molto lunga. Ha una banda nera che corre lungo la schiena. Le spesse e lunghe vibrisse sono prettamente marrone scuro come anche quelle sopra gli occhi. Le orecchie sono ricoperte da pelle scura,ed il ventre ha una colorazione bianco crema; le zampe anteriori dal manto castano sono visibilmente pi\u00f9 piccole di quelle posteriori, che sono in parte ricoperte da un mix di peli castani crema e marroni scuri. Tutte le zampe hanno quattro dita, che si riducono in piccoli artigli curvi alle punte, e tre cuscinetti neri; i palmi delle zampe non sono coperti da pelo. Il pelo della coda \u00e8 pi\u00f9 lungo nella parte superiore, che ha un colore grigio-castano alla base, marrone-marrone chiaro e crema nella parte mediana e bruno-rossiccio in punta, mentre inferiormente si presenta marrone scuro. Nell'unico campione misurato la lunghezza di capo e corpo \u00e8 pari a 403\u00a0mm, quella della coda 400\u00a0mm,85\u00a0mm per le zampe posteriori e 60\u00a0mm per le orecchie, e il peso di 2.03\u00a0kg.\nIl teschio \u00e8 lungo e compatto. Le ossa premascellari si estendono leggermente davanti agli incisivi superiori e gli archi zigomatici sono ampi. La sutura tra le ossa premascellari e frontali \u00e8 pi\u00f9 marcatamente curva che in \"L.\u00a0peruanum\" , il rostro \u00e8 pi\u00f9 largo e la regione tra le orbite \u00e8 pi\u00f9 piccola rispetto a \"L.\u00a0viscacia\" e \"L.\u00a0wolffsohni\". Le aperture nella parte anteriore del palato sono lunghe e strette. Il palato si estende fino al terzo molare superiore.\ni lati della fossa mesopterigoidea sono pi\u00f9 divergenti che negli altri \"Lagidium\". La mandibola \u00e8 potente. La formula dentaria \u00e8 \nGli incisivi sono larghi, bianchi e distintamente scanalati. I molari, coronati, a crescita continua.\nEcologia e stato di conservazione.\n\"Lagidium ahuacaense\" \u00e8 conosciuto solamente nel Cerro El Ahuaca, un inselberg di granito scosceso vicino Cariamanga nella provincia di Loja (Ecuador meridionale), dove si presenta a un'altitudine tra i 1950 e i 2480\u00a0m, ma solo presso superfici rocciose. La vegetazione \u00e8 dominata da erba \"melassa\" (\"Melinis minutiflora\"). Mangiano piante come si evince dalle tracce lasciate. Il suo habitat sul Cerro El Ahuaca copre un'area di circa 120 ettari, e la popolazione totale non pu\u00f2 superare le poche dozzine di individui. A parte qualche piccolo affioramento vicino al Cerro, non c'\u00e8 un habitat idoneo nell'area, ma altre popolazioni potrebbero esistere da qualche altra parte nell'Ecuador meridionale o nel Per\u00f9 settentrionale\nLa specie \u00e8 minacciata dagli incendi, usati per il mantenimento dei campi attigui, che frequentemente vanno fuori controllo intaccando il suo habitat, e dalla competizione per il cibo con le mandrie al pascolo. Comunque la specie \u00e8 sconosciuta agli abitanti e non cacciata. Per via del suo areale e popolazione limitati, Ledesma e i colleghi si sono raccomandati affinch\u00e9 sia posta sotto la IUCN Red List come \"Critically Endangered\", minaccia critica, ed hanno proposto immediate azioni di conservazione per proteggere la popolazione del Cerro El Ahuaca e per ulteriori ricerche sulla su biologia."}
{"id": "3443532", "revid": "38120", "url": "https://it.wikipedia.org/wiki?curid=3443532", "title": "Il tappeto volante", "text": ""}
{"id": "3443537", "revid": "3115", "url": "https://it.wikipedia.org/wiki?curid=3443537", "title": "Chvalov\u00e1", "text": "Chvalov\u00e1 (in ungherese \"Fels\u0151falu\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443541", "revid": "287204", "url": "https://it.wikipedia.org/wiki?curid=3443541", "title": "Chvalova", "text": ""}
{"id": "3443550", "revid": "3115", "url": "https://it.wikipedia.org/wiki?curid=3443550", "title": "Chy\u017en\u00e9", "text": "Chy\u017en\u00e9 (in ungherese \"Hizsny\u00f3\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443551", "revid": "287204", "url": "https://it.wikipedia.org/wiki?curid=3443551", "title": "Chyzne", "text": ""}
{"id": "3443552", "revid": "76963", "url": "https://it.wikipedia.org/wiki?curid=3443552", "title": "Zora Piazza", "text": "Biografia.\nDopo essersi diplomata all'Accademia nazionale d'arte drammatica, inizia a recitare in varie compagnie alla fine degli anni trenta, nel dopoguerra debutta nel cinema, nella pellicola \"Abbasso la ricchezza!\": saranno 5 i film che la vedranno nel cast. Attiva nella prosa radiofonica Rai a partire dal 1947 e in quella televisiva dei primi anni cinquanta, fa parte della compagnia di Vittorio Gassman, in alcune recite. Lavora al Piccolo Teatro di Milano, sotto la direzione di Giorgio Strehler, nel 1954."}
{"id": "3443565", "revid": "110157", "url": "https://it.wikipedia.org/wiki?curid=3443565", "title": "Gemer (comune)", "text": "Gemer (in ungherese \"Saj\u00f3g\u00f6m\u00f6r\", in tedesco \"G\u00f6mer\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443572", "revid": "3115", "url": "https://it.wikipedia.org/wiki?curid=3443572", "title": "Gemersk\u00e1 Ves", "text": "Gemersk\u00e1 Ves (in ungherese \"G\u00f6m\u00f6rfalva\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443573", "revid": "287204", "url": "https://it.wikipedia.org/wiki?curid=3443573", "title": "Gemerska Ves", "text": ""}
{"id": "3443580", "revid": "6923", "url": "https://it.wikipedia.org/wiki?curid=3443580", "title": "Michel Rougerie", "text": "Carriera.\nFiglio di un autotrasportatore appassionato di motociclismo, partecip\u00f2 alle sue prime gare nel 1969, mettendosi in mostra con una Honda CB 77, con la quale fu terzo nel campionato francese della 350. In occasione della 1000 chilometri di Le Mans ebbe i primi contatti con la Japauto, importante concessionaria Honda di Parigi, la quale gli offr\u00ec una moto ufficiale per correre il Bol d'Or, vinto in coppia con Daniel Urdich.\nDopo una stagione, quella 1970, contrassegnata da scarsi risultati, fu sostenuto nel 1971 dall'importatore francese Aermacchi Harley-Davidson per correre il campionato nazionale: fu secondo in 125 e vinse in 500 (su una Kawasaki H1R). Dal 1972 fu ingaggiato ufficialmente: in quell'annata vinse i titoli nazionali di 250 e 350, ottenendo anche i suoi primi punti nel motomondiale (nono in 125 e 350 al GP di Francia). Nella stagione 1973 Rougerie corse tutto il Mondiale, ottenendo buoni piazzamenti (secondo ad Assen e Brno in 250) e un nuovo titolo francese della 250.\nIl 1974 fu caratterizzato da molti problemi meccanici e d'affidabilit\u00e0 delle moto, nonostante i quali Rougerie riusc\u00ec ad ottenere due podi. La stagione successiva il francese fu chiamato dall'Harley-Davidson ad affiancare Walter Villa nel suo team ufficiale: fu secondo in 250 dietro al modenese e vinse i suoi primi GP (Finlandia e Cecoslovacchia)\nDeluso dal trattamento ricevuto nel team Harley, dove era il \"secondo\" di Villa, Rougerie pass\u00f2 nel 1976 al Team Elf, che lo schier\u00f2 in 500 (con una Suzuki RG) e in Formula 750 (con una Yamaha TZ), ottenendo i migliori risultati in 750 (quarto posto finale nel trofeo FIM), mentre in 500 ottenne solo due quarti posti. Sul finire della stagione, mentre si stava recando al GP di Svezia, Rougerie fu vittima di un incidente stradale che lo forz\u00f2 a interrompere in anticipo la stagione. L'anno successivo, scioltosi il team Elf, il francese, alle prese con uno scarso budget, corse per il team italiano Diemme in 350, ottenendo una vittoria (in Spagna). Nel 1978 Rougerie sostitu\u00ec l'infortunato Pat Hennen sulla Suzuki del Team Heron, squadra del Campione del Mondo in carica Barry Sheene.\nLa carriera di Rougerie si stemper\u00f2 progressivamente: nel Motomondiale 1979, inquadrato nelle file della scuderia Pernod, finanziata dall'omonimo gruppo francese degli alcolici, fu 15\u00ba in 500 e 17\u00ba in 350, oltre a correre due GP in 125 (su una Motob\u00e9cane) senza andare a punti. Ancora peggiore fu la stagione 1980: al GP di Gran Bretagna non riusc\u00ec ad evitare il connazionale Patrick Pons, caduto davanti a lui, e lo invest\u00ec procurandogli gravi ferite (si spense pochi giorni dopo). Nel 1981 corse ancora con il team Pernod in 250 e 350, ottenendo inizialmente scarsi risultati. Nelle prove del GP di Jugoslavia ottenne un ottimo quinto posto, ma alla fine del primo giro della gara scivol\u00f2 in una curva. Caduto a terra, si rialz\u00f2, ma fu investito da Roger Sibille, morendo sul colpo."}
{"id": "3443582", "revid": "110157", "url": "https://it.wikipedia.org/wiki?curid=3443582", "title": "Gemersk\u00e9 Teplice", "text": "Gemersk\u00e9 Teplice (in ungherese \"Jolsvatapolca\", in tedesco \"Teplitz\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443583", "revid": "76963", "url": "https://it.wikipedia.org/wiki?curid=3443583", "title": "Lisa Marie Newmyer", "text": "Esord\u00ec nel 1994 nel film \"The House on Todville Road\" interpretando Sarah. Sempre nel medesimo anno lavor\u00f2 nella pellicola \"Non aprite quella porta IV\" , il suo pi\u00f9 grande successo dopo aver recitato in \"Sin City\" nel 2005. Nel 2006 interpret\u00f2 Connie in \"A Scanner Darkly - Un oscuro scrutare\" e nel 2011 ha collaborato al lungometraggio \"The Tree of Life.\" Nel 2008 ha recitato nella serie TV \"Friday Night Lights\"."}
{"id": "3443584", "revid": "287204", "url": "https://it.wikipedia.org/wiki?curid=3443584", "title": "Gemerske Teplice", "text": ""}
{"id": "3443586", "revid": "36426", "url": "https://it.wikipedia.org/wiki?curid=3443586", "title": "Sogno di Polifilo", "text": ""}
{"id": "3443588", "revid": "11959", "url": "https://it.wikipedia.org/wiki?curid=3443588", "title": "Tawfiq Ziad", "text": ""}
{"id": "3443590", "revid": "125643711", "url": "https://it.wikipedia.org/wiki?curid=3443590", "title": "Personaggi di iCarly", "text": "Lista dei personaggi della serie televisiva iCarly.\nCarly Shay.\nCarlotta \"Carly\" Shay \u00e8 un personaggio fittizio interpretato da Miranda Cosgrove. \u00c8 la protagonista della serie, nonch\u00e9 una ragazza dolce e solare, oltre che studentessa modello. Scrive i copioni per il webshow che gestisce con i suoi pi\u00f9 cari amici, Sam e Freddie, e al quale \u00e8 stato dato il suo nome, iCarly (la \"i\" sta per internet e Carly, naturalmente, indica che \u00e8 incentrato su di lei, perci\u00f2 anche sulla sua vita e sulle sue conoscenze, tra cui il fratello e i compagni di scuola). Vive con l'eccentrico fratello maggiore Spencer (un artista realizzatore di sculture), ma alla fine della serie andr\u00e0 in Italia con il padre. Carly nasce a Seattle il 14 gennaio 1994. Ha sempre in mente di comportarsi in modo educato e civile, percorso da cui la svia per un numero notevole di volte la sua migliore amica Sam, che invece ha fatto esperienza con le conseguenze di non rispettare la legge finendo a volte in galera e in riformatorio. A volte sa essere permalosa e pignola. Ha 14 anni all'inizio della serie e 19 alla fine. Il padre \u00e8 un colonnello e poich\u00e9 si trova a distanza oltremare, Carly vive con il fratello maggiore, che, bench\u00e9 non sia ritenuto una persona responsabile, le vuole molto bene e l'aiuta sempre quando lei ne ha bisogno. Sua madre non viene mai nominata nel corso della serie. Carly ha due migliori amici: Sam, avente una personalit\u00e0 esattamente opposta alla sua, e Freddie, il suo vicino di casa, un genio dell'informatica innamorato di lei da tanti anni. Carly \u00e8 la co-conduttrice di iCarly insieme a Sam, e Freddie, invece, il produttore tecnico dello show. In un episodio Freddie viene investito da un camion, salvando la vita di Carly, e quest'ultima, in seguito all'evento e all'infortunio di lui lo bacia, ma in seguito Freddie la lascia perch\u00e9 convinto, su consiglio di Sam, che Carly sia diventata la sua ragazza solo perch\u00e9 lui le ha salvato la vita. Nell'ultimo episodio Carly va in Italia con suo padre e prima di partire d\u00e0 un bacio a Freddie, probabilmente dovuto alla nostalgia di quanto passato insieme.\nSam Puckett.\nSamantha Joy \"Sam\" Puckett \u00e8 un personaggio fittizio interpretato da Jennette McCurdy. \u00c8 inoltre co-protagonista dello \"spin-off\" e \"crossover\" \"Sam &amp; Cat\", in cui vive con Cat Valentine (interpretata da Ariana Grande). Sam \u00e8 nata a Seattle su un autobus (come rivelato in un episodio) il 17 aprile 1994. \u00c8 la migliore amica di Carly Shay, con la quale ha fatto amicizia in quinta elementare dopo aver cercato di rubarle un sandwich al tonno. Sam \u00e8 solita cacciarsi nei guai a causa del suo comportamento brutale e impulsivo ed \u00e8 spesso Carly a mettersi in gioco per prendere le sue difese. Detesta la scuola, essendo stata ripetutamente bocciata, e ha un debole per il bacon (in particolare quello boliviano) e per il cibo in generale. \u00c8 anche stata in riformatorio, dove si \u00e8 distinta per degli atteggiamenti \"ambigui\" con le altre ragazze. Odia le persone (che spesso spiega il perch\u00e9 della sua aggressivit\u00e0) e il suo colore preferito \u00e8 il marrone perch\u00e9 le ricorda il succo di carne. Durante la seconda stagione si scopre che da piccola partecip\u00f2 a un concorso di bellezza, al quale per\u00f2 vinse per novantanove volte di seguito una certa LeAnn Carter. In \"Il concorso di bellezza\", Sam riesce finalmente a essere incoronata per la prima volta Miss Teenager con una coreografia di tip-tap. In \"Pazza d'amore\" Sam, dopo aver baciato Freddie si rinchiuder\u00e0 in un manicomio poich\u00e9 convinta di essere impazzita, dato l'innamoramento per un ragazzo che ha odiato e deriso da sempre. Gran parte dei suoi parenti si trovano in prigione e Sam menziona spesso sua madre, Pam, che sembra avere dei comportamenti abusivi ed essere stata in prigione in quasi tutti gli stati americani, con la quale pare avere un rapporto piuttosto freddo, complicato e contraddittorio. Ha una gemella sulla cui esistenza Freddie ha ragionevolmente dei dubbi, Melanie, che \u00e8 il suo esatto opposto: frequenta un collegio costoso, i suoi compiti valgono sempre una A+ e non ha mai un capello fuori posto. Melanie ha inoltre un debole per Freddie. Si sa che il padre di Sam \u00e8 andato via di casa quando lei era piccola, abbandonando la famiglia e non tornando mai pi\u00f9. Sam \u00e8 una fan sfegatata di una famosa rock band, i \"Cuddlefish\", e dei famosi One Direction. Spesso porta con s\u00e9 una calza piena di burro congelato, che utilizza come arma. Odia sentire la parola \"mutande\", dato che non le porta, preferendo mettersi i boxer. Ha una moto nera, regalatole da Spencer, a cui \u00e8 molto affezionata; con essa arriva a Los Angeles dopo aver salutato per l'ultima volta il pubblico di iCarly e Carly stessa, che, di notte, parte per l'Italia con suo padre. Un giorno, in giro con la sua moto, Sam incontra una ragazza molto diversa da lei di nome Cat Valentine, dolce, sciocca e non del tutto a posto mentalmente; dopo che Cat \u00e8 finita in un cassonetto rischiando la vita, Sam butta con estrema riluttanza il suo burrito e la salva. Le due fanno amicizia e vivono un sacco di divertenti e sconcertanti avventure insieme. Sam cos\u00ec decide di restare con Cat a Los Angeles e insieme aprono un'attivit\u00e0 come baby-sitter.\nFreddie Benson.\nFredward \"Freddie\" Benson \u00e8 un personaggio fittizio interpretato da Nathan Kress e tecnico di iCarly che si occupa delle riprese del webshow. \u00c8 doppiato in italiano dalla prima alla terza stagione da Patrizia Mottola e dalla quarta alla settima stagione da Ruggero Andreozzi. Freddie nasce a Seattle il 14 ottobre 1994. Ha un'enorme cotta per la sua amica e vicina di casa Carly Shay, che conobbe in terza elementare, anche se in realt\u00e0 si conobbero in un casin\u00f2, dove suo padre e quello di Carly si scontrarono a poker e in una stanza Freddie cerc\u00f2 di aggiustargli il suo computer, ma fu scoperto e diventarono amici. Inoltre Carly fa diventare amica di Freddie anche Sam, che odiava perch\u00e9 in prima media (per sbaglio) gli fece cadere il progetto di scienze dalla finestra. Nelle prime stagioni cerca di fare colpo su Carly, non riuscendoci, anche perch\u00e9 Carly lo considera semplicemente un amico. Tuttavia Carly certe volte fa notare di essere un po' innamorata di lui. In seguito al bacio ricevuto da Sam nell'episodio \"Oh cavoli!\", per\u00f2, ammette di essere innamorato di lei. Nella quinta stagione Sam e Freddie si fidanzano, ma si lasciano dopo quattro episodi per via dei continui litigi causati dai loro caratteri agli antipodi. \u00c8 un genio della tecnologia e ha sempre avuto un portatile a cui tiene molto. Carly e Sam approfittano di questo e della sua naturale tendenza ad aiutarle volentieri piuttosto frequentemente. Freddie \u00e8 un ragazzo, in generale, benevolo, ingenuo, sincero e purtroppo alquanto sfortunato, il che lo rende un bersaglio perfetto per le malefatte di Sam, la quale lo mette in ridicolo (e in pericolo) ogni volta che ne ha la possibilit\u00e0 facendo subire le conseguenze delle sue azioni al malcapitato di turno, che la maggior parte delle volte si rivela essere proprio Freddie.\nSpencer Shay.\nSpencer Shay \u00e8 il fratello maggiore di Carly nonch\u00e9 primogenito e dato che il loro padre (Steven Shay) \u00e8 in servizio nella marina militare, \u00e8 anche il tutore legale di Carly. \u00c8 interpretato da Jerry Trainor, e doppiato da Renato Novara nella versione italiana. Spencer ha dimostrato di avere una personalit\u00e0 divertente, simpatica ed eccentrica, ma ha anche dimostrato di non lasciarsi ingannare facilmente, come visto in \"I tre sosia\", \"Il cattivo ragazzo\", e \"Gli scherzi di Spencer\". In alcuni episodi si dimostra immaturo e infantile, ma quando si tratta di Carly, Spencer dimostra di avere un comportamento rigoroso e maturo; esempi ne sono quando in \"I tre sosia\", non vuole che Carly vada ad un incontro di arti marziali perch\u00e9 dice che quello non \u00e8 un posto per ragazzini, essendo molto violento. Carly, tuttavia, viene messa in punizione per due settimane da Spencer poich\u00e9 \u00e8 andata all'incontro. Viene spesso definito \"anormale\", strano, eccentrico e facilmente distraibile a causa della sua soglia di attenzione molto bassa. In molte delle puntate, lo vediamo mentre costruisce strambe e bizzarre sculture, molte delle quali sono parte integrante del suo appartamento. Spencer si trova spesso in situazioni assurde ed esilaranti che servono da sottotrama all'episodio. Molte di queste riguardano il suo conosciutissimo nemico Chuck Chambers. Spencer \u00e8 un gran conquistatore, essendo uscito con oltre 10 donne. Alcune delle sue compagne erano molto pi\u00f9 eccentriche di lui, come Connie, la giocoliera; Lauren Ackerman, l'insegnante di Carly con molti problemi emozionali; e Stefanie, una ragazza che credeva di avere un unicorno parlante. Spencer di solito non ha problemi a trovare donne con cui uscire (secondo Carly non ha mai avuto una ragazza fissa), anche se in \"Vinci un incontro galante\", decide di iscriversi al sito \"Perch\u00e9 non uscire con me?\" Una delle gag ricorrenti all'interno dello show riguarda il fatto che qualsiasi cosa Spencer aggiusti o tocchi, tende a prendere spontaneamente fuoco: la prima cosa a bruciare fu il pollo cucinato in \"Carly senza Spencer\". La cosa divertente \u00e8 che le cose che bruciano sono oggetti che nella vita reale non sono infiammabili, come campane, scope o tamburi. Un'altra delle gag ricorrenti \u00e8 il fatto che ogni volta che riceve notizie scioccanti uno dei capi di abbigliamento di Spencer cade, come la cravatta o i pantaloni. Spencer ha frequentato la Ridgeway Middle School e la Seattle Law School (una scuola per avvocati) per tre giorni, dopodich\u00e9 ha lasciato la scuola per diventare un artista. Anche se l'ha frequentata solo per settantadue ore possiede ancora un'infarinatura generale della materia, come visto in \"Intrappolati in casa Briggs\" e in \"La debitrice\". Essendo un artista, Spencer si trova spesso a creare nuove opere d'arte, a volte per assurde ragioni. Spencer trova molti dei pezzi per le sue sculture nella discarica. Spencer ha anche fatto un film in stop-motion dal titolo \"L'Alieno, Il Criceto Spaziale e il Burrito.\" Ha un amico di nome Socko che fabbrica calzini (infatti il nome Socko viene dal termine inglese \"sock\", che significa \"calza\"), che nomina molto spesso ma che non appare mai fisicamente.\nGibby Gibson.\nOrenthal Cornelius Gibson (soprannominato Gibby) \u00e8 un ragazzo grassoccio e un po' stupido che viene deriso e picchiato da Sam anche pi\u00f9 di come faccia con Freddie. Inizialmente non \u00e8 un personaggio ricorrente, ma nelle ultime stagioni entra a far parte del cast, diventando anche il miglior amico di Freddie. \u00c8 molto bravo a cantare, e nelle prime serie trova sempre ogni occasione buona per togliersi la maglietta.\nTerrece Boogie, \"T-Bo\".\n\u00c8 un barista di colore che gestisce il \"Groovie Smootie\", un bar sotto il palazzo dei protagonisti. Spesso tenta di vendere alimenti infilzati su uno spiedo, ma senza successo. Il suo ruolo comincia ad assumere maggior rilievo dalla quinta stagione, dove, dopo essere stato costretto a lasciare il suo appartamento, riesce a farsi affittare una camera dalla signora Benson (la madre di Freddie) facendo finta di essere una persona per bene. Tuttavia, viene smascherato poco dopo, ma poich\u00e9 aiuta la signora Benson a liberare il gruppo di iCarly da Nora e i suoi genitori (che gli avevano chiusi in trappola) riesce a tenersi la camera. Pare sia un fan degli One Direction e nell'episodio \"Incontro con la First Lady\" sembra essere attratto da Michelle Obama.\nNevel Papperman.\n\u00c8 il nemico numero uno del team di iCarly, anche se pare abbia circa 2 anni in meno di loro tre. La sua prima apparizione risale all'episodio \"L'approvazione di Nevel\" della prima stagione, dove Carly cerca di far s\u00ec che scriva una recensione positiva di iCarly sul suo sito (Nevelocity.com). Tuttavia Nevel tenta di baciarla, venendo rifiutato. Per vendicarsi, Nevel scrive una recensione negativa di iCarly sul suo sito, ma loro svelano tutto a sua madre che lo obbliga a scriverne una buona. Da quel momento, Nevel tenta in ogni modo di vendicarsi del trio, cercando di sabotare iCarly, e riuscendo in certi casi a prenderne il controllo o il possesso del webshow. La sua ultima apparizione risale all'episodio \"Halloween a sorpresa\", dove, travestito da robot, si intrufola nell'appartamento di Carly (dove si stava svolgendo una festa di \"Met\u00e0 Halloween\") e fa mangiare a Carly, Sam e Freddie delle caramelle che modificano le loro voci, rendendole profonde e gravi; scoperto da Freddie, riesce, aiutato da due grossi tirapiedi, a fargli indossare il costume, mettergli un silenziatore in modo che non si senta la sua voce, e tenergli bloccato il costume addosso. Infatti Carly e Sam, credendo che sia Nevel, se la prendono con lui e lo fanno buttare per un centinaio di volte in una cesta piena di peluche. Ma poi, scoperto l'inganno, il trio di iCarly riesce a fargliela pagare definitivamente.\nMarissa Benson.\n\u00c8 la madre iperprotettiva di Freddie. Nonostante sia generalmente un fastidio per tutti, oltre che per il figlio, in molte occasioni tocca a lei salvarli da qualche pericolo. Nonostante cerchi di non darlo a vedere \u00e8 una bravissima spadaccina (abilit\u00e0 che mostra negli episodi \"Freddie e la scherma\" e \"Il ritorno di Nora\"). Ha avuto una relazione con il portinaio del palazzo in cui abita, Lewbert.\nLewbert Stine.\n\u00c8 l'isterico portinaio del palazzo in cui abitano Carly e Freddie. \u00c8 antipatico, ha modi disgustosi e una verruca sulla guancia destra, a cui tiene a tal punto che quando gli si stacca se la fa riattaccare. \u00c8 talmente odioso che il gruppo di iCarly gli ha dedicato una rubrica chiamata \"Prendiamo In Giro Lewbert\" dove gli fanno vari scherzi. In un episodio ha una relazione con la signora Benson, anche se lei alla fine lo lascia.\nWendy.\n\u00c8 un'amica di Carly e Sam. Appare in alcuni episodi dove informa le ragazze su vari pettegolezzi.\nGuppy Gibson.\n\u00c8 il fratello minore di Gibby, praticamente identico a lui in tutto e per tutto. La sua prima apparizione \u00e8 in IPsycho dove aiuta Gibby a liberare Carly, Sam e Freddie dalla pazza Nora. In seguito le sue riapparir\u00e0 poche volte: nell'episodio \"La battaglia dei Fan\" si dovrebbe recare al Webicom con Gibby e il nonno, anche se non far\u00e0 altro che innervosire il fratello continuando ad urlare auguri di buon compleanno a vuoto. Nell'episodio \"Il Matrimonio\" invece osserver\u00e0 senza intervenire il fratello che tenta di recuperare una banconota finita su un albero, e cercando di fare il filo con una bambina. La sua ultima apparizione \u00e8 nell'episodio \"Un ladro insospettabile\", dove ormai parla correttamente e viene usato da Spencer per poter entrare in un locale dove gli adulti possono entrare solo se accompagnano i bambini.\nTed Franklin.\n\u00c8 il preside della scuola frequentata da Carly, Sam e Freddie. \u00c8 molto buono, tollerante e giusto, e disapprova la rigidit\u00e0 della Briggs e Howard. \u00c8 un fan di iCarly, e nei vari episodi da' molta libert\u00e0 agli studenti, permettendo a Gibby e Sam di lasciare aperto il loro ristorante nel seminterrato e sospendendo la punizione degli alunni maltrattati da Howard.\nFrancine Briggs.\nInterpretata da Mindy Sterling, doppiata da Cinzia Massironi.\nNella serie \u00e8 una professoressa vecchia ed acida che odia i suoi alunni, che a loro volta la detestano, soprattutto Sam. Viene dalla Scozia e tutti i suoi alunni odiano sentirla suonare la sua cornamusa. In un episodio minaccia di sospendere Carly, Sam e Freddie o di chiamare la polizia se non fosse apparsa nello show. Se qualcuno nomina Spencer lei dice ironicamente ed antipaticamente: \u201cAh, l'artista!\u201d. Ha un'ossessione per il musicista Randy Jackson, la sua casa \u00e8 piena di sue foto e sagome che Briggs tratta come fossero vive.\nSignor Howard.\n\u00c8 il professore pi\u00f9 cattivo della scuola. Quando mette in punizione gli studenti resta pochi minuti con loro, poich\u00e9 va vedere dei programmi di geometria in sala professori, e per questo viene definito un babbeo da Sam. Considera il preside Franklin un debole senza spina dorsale. Nel periodo in cui quest'ultimo viene sollevato dall'incarico, diventa il nuovo preside insieme alla Briggs, anche se poi Carly, Sam e Freddie riescono a rimettere le cose a posto.\nSocko.\n\u00c8 il miglior amico di Spencer, nonch\u00e9 l'unico suo coetaneo. Viene citato spesso, ma non appare mai. Spesso viene contattato da Spencer per procurargli oggetti o mezzi di trasporto. A volte quest'ultimo deve costruire regali anche per i suoi parenti, come nonni, zii e cugini. Il suo nome significa \"Calzino\" in inglese, e infatti costruisce calze luminose, mentre suo cugino Tyler si occupa di cravatte.\nDavid Shay.\n\u00c8 il nonno di Carly e Spencer. Nella sua prima apparizione (\"Voglio stare con Spencer\"), vede, tramite iCarly, che un martello, parte di un'invenzione di Spencer, rischia di colpire Carly in testa. Allora, considerando Spencer per nulla responsabile, decide di portare Carly con s\u00e9 a Yakima, ma alla fine si ricrede. \u00c8 un bravo ginnasta nonostante l'et\u00e0 (infatti sa fare la verticale) e pensa che Spencer non avrebbe dovuto lasciare la scuola per avvocati.\nChuck Chambers.\n\u00c8 un inquilino del palazzo dei protagonisti, un ragazzino acerrimo nemico di Spencer. Nella sua prima apparizione (\"Scherzo col botto\") gioca a tennis nell'atrio del palazzo, nel periodo in cui Spencer lavorava come portiere. Nonostante questi gli dica di smetterla, lui continua a giocare, colpendo con la pallina anche Spencer, finch\u00e9 non viene messo in punizione dal padre. Per vendicarsi, da' ad alcuni camionisti, che Spencer aveva preso in giro, l'indirizzo del palazzo, anche se alla fine questi malmenano Lewbert, credendo fosse lui l'insultatore. Riappare nell'episodio \"Carly e Missy di nuovo insieme\" dove rinchiude Spencer nella cantina e lo spruzza di uno strano e disgustoso liquido, anche se viene ancora sorpreso e messo in punizione dal padre. Nell'episodio \"Le gemelle\" deve prendere ripetizioni da Carly, innamorandosi di lei, e continua a picchiare di nascosto Spencer, senza che Carly gli creda, finch\u00e9 Spencer non le mostra un video dove mostra il suo pestaggio; allora la ragazza fa in modo che il bambino fallisca la sua prova di matematica (rivelandogli l'esistenza di un numero fittizio chiamato \"Dorf\") e in seguito si fa intendere che sarebbe andato ad un campo estivo di matematica. Chuck viene menzionato l'ultima volta nell'episodio \"Chip il terribile\": all'inizio dell'episodio Spencer rientra in casa denudato, e dicendo che Chip e un suo amico gli avevano tolto la maglia e i pantaloni (e lui si era dimenticato di mettere le mutande). Allora lo denuncia alla polizia, e Chuck finisce in un'accademia militare.\nGeremy.\n\u00c8 un compagno del trio di protagonisti nella prima serie, soprannominato \"Germy\" perch\u00e9 \u00e8 raffreddato dal giorno in cui \u00e8 nato. Nell'episodio \"Un appuntamento per Freddie\", sostituisce Freddie come tecnico per iCarly, anche se il suo raffreddore si dimostra un problema. In seguito nell'episodio \"Il litigio\" viene visto comprare dei fazzoletti di piume di pavone. Viene usato dai protagonisti come minaccia per il maniaco dell'igiene Nevel Papperman, anche se questo riesce a liberarsi, con la scusa che l'avrebbe pagato.\nAmanda, \"Mandy\" Valdez.\n\u00c8 una grandissima fan di iCarly. Appare la prima volta nell'episodio \"Io sono la pi\u00f9 vostra grande fan\" dove viene ospitata a casa di Carly e Spencer. Dopo aver assistito allo show, diventa ancora pi\u00f9 ossessionata dal trio di protagonisti, tanto da trasferirsi alla loro scuola, e interrompere le trasmissioni. Nonostante ci\u00f2, in seguito ascolta per caso un pezzo di un gruppo rock e cos\u00ec si mette a importunare loro; in seguito riappare in \"Rivoglio il mio sito\", dove acquista il sito di iCarly, e per sbaglio lo vende a Nevel Papperman, anche se alla fine Carly, Sam e Freddie riescono a riottenerlo. Spesso si diverte a starnazzare, imitando un'anatra, con una maschera in faccia.\nTasha.\nInterpretata da Emily Ratajkowski. \u00c8, incredibilmente, la ragazza di Gibby. Tutti rimangono increduli dal fatto che abbia scelto lui, e ogni volta che vengono visti insieme tutti esclamano: \"Come fa ad avere quello schianto?\". Nell'episodio \"Ho fatto infuriare Gibby\", cade erroneamente sopra Freddie, facendo ingelosire il suo ragazzo, anche se alla fine la situazione si risolve per il meglio.\nSteven Shay.\n\u00c8 il padre di Carly e Spencer. Nella serie viene solitamente menzionato, e si dice che lavora nella U.S. Air Force, in Italia, in un sottomarino a 900 miglia di profondit\u00e0. La sua unica apparizione corporea \u00e8 nell'episodio \"iGoodbye\" per accompagnare Carly ad una festa padri-figli; alla fine la ragazza decide di andare con lui. Spencer gli fa credere di essere un avvocato, finch\u00e9 nell'ultimo episodio non gli confessa la verit\u00e0, anche se Steven finisce per ammettere lui stesso che non avrebbe avuto successo in quella professione.\nGriffin.\n\u00c8 uno degli ex fidanzati di Carly. Appare per la prima volta nell'episodio \"Il cattivo ragazzo\", dove tenta di rubare la moto a Spencer, ma non viene arrestato per misericordia dello stesso proprietario. All'inizio quest'ultimo non approva l'amore di Carly per Griffin, ma decide di lasciarle vivere la sua vita. Tuttavia, Carly lo lascer\u00e0 in seguito ad aver scoperto che colleziona dei peluche di animali, a cui tiene moltissimo.\nPam Puckett.\nInterpretata da Jane Lynch.\n\u00c8 la madre di Sam. Nella serie appare negli episodi \"La madre di Sam e Un rapporto difficile\", ma viene citata dalla figlia in quasi tutti gli episodi. \u00c8 stata in prigione in vari posti dello Stato, ed ha avuto pi\u00f9 di 24 fidanzati.\nMelanie Puckett.\nInterpretata da Jennette McCurdy.\n\u00c8 la gemella di Sam. \u00c8 l'esatto opposto della sorella: perfetta, che prende sempre buoni voti a scuola e frequenta un prestigioso college. A volte viene citata da Sam, ma la sua prima ed unica apparizione \u00e8 nell'episodio \"La gemella\", dove viene invitata ad un ballo da Freddie, anche se solo per sfida visto che non crede nella sua esistenza (per una serie di coincidenze, Sam e Melanie non compaiono mai nello stesso posto insieme, quindi il ragazzo crede che sia solo la prima che lo sta prendendo in giro) e arrivano a baciarsi.\nNora Dershlit.\n\u00c8 una ragazza chiaramente pazza apparsa in due episodi (\"iPsycho\" e \"Il ritorno di Nora\") che rapisce i protagonisti per tenerli con s\u00e9, chiudendoli prima in cantina e poi nella sua casa, la seconda volta aiutata dai suoi genitori. Tuttavia, viene sconfitta da Gibby (in \"iPsycho\") e la signora Benson e T-Bo (in \"Il ritorno di Nora\"). Ha dei comportamenti simili a quelli di Annie Wilkes, la psicopatica antagonista del romanzo \"Misery\" di Stephen King\nChip Chambers.\n\u00c8 il fratello minore di Chuck, comparso nell'episodio \"Chip il terribile\". Quando Spencer spedisce suo fratello all'accademia militare (come punizione per averlo fatto andare in giro nudo), Chip fa in modo di incrociarlo nel corridoio e lo minaccia. Poco dopo, quando Spencer esce a comprare della frutta, Chip lo attacca, legandogli tutto il corpo con un sacchetto di plastica; poi fa in modo di produrre una serie di rumori forti per interrompere iCarly, volendo prendere di mira anche Carly, e lega Spencer sul tavolo della cucina, cacciandogli una mela in bocca. Dopodich\u00e9, insieme a un amico, prepara una trappola con della colla per rasare a zero Spencer, ma per colpa del fayser di Gibby, che esplode, si ritrova incollato alla parete, e deriso da Spencer.\nJake.\n\u00c8 un ragazzo che frequenta la stessa scuola di Carly, apparso nell'episodio \"L'amore per Jake\". \u00c8 un ragazzo molto bello, bravo a fare qualsiasi cosa (anche a volare, dato che suo zio \u00e8 un pilota) e del quale sono infatuate tutte le ragazze della scuola, anche Carly e Sam, e per questo odiato da Freddie. Nella sua prima apparizione si lascia con la sua ragazza, e per questo Carly accetta che si esibisca come cantante in iCarly. Tuttavia, Jake si rivela stonatissimo, ma nessuno dei tre ha il coraggio di dirgli la verit\u00e0, in quanto sua nonna (a cui manca un piede, che sembra le sia stato divorato dal suo gatto) ha rinunciato a comprarsi un piede nuovo per acquistare un portatile, e vedere suo nipote cantare. Dopo un tentativo fallito di tenerlo intrappolato nella tromba dell'ascensore, Freddie gli modifica la voce con un programma del suo computer, facendo s\u00ec che canti splendidamente; il giorno dopo, Carly riceve l'amara sorpresa di scoprire che si \u00e8 rimesso insieme alla sua ex ragazza.\nValerie.\n\u00c8 una ragazza apparsa nell'episodio \"Un appuntamento per Freddie\" dove, dopo averlo incontrato tramite iCarly, si mette ad uscire con Freddie, fino a diventare la sua ragazza. Una settimana dopo, Valerie gli chiede di essere il suo tecnico per una rubrica che ha intenzione di creare su Internet, lasciando iCarly. Poco dopo cerca di convincere anche Sam, spiegandole che ha intenzione di fare uno show con lei e Freddie, fino a sbattere Carly fuori da Internet. Tuttavia, Sam racconta tutto alla sua amica, e dopo che anche Freddie scopre la verit\u00e0, lascia Valerie, la quale fa una figuraccia sul web.\nMarylin Raymer.\nAppare nell'episodio \"Un record da battere\", dove si occupa di controllare che iCarly batta davvero il record di web show di pi\u00f9 lunga durata. Fa in seguito amicizia con Spencer, che tenta anche di fare colpo su di lei, ma lei gli rivela che \u00e8 gi\u00e0 fidanzata con un uomo che ha battuto il record di tempo pi\u00f9 lungo senza battere le ciglia. Alla fine tenta di portare il prete pi\u00f9 grasso d'America per fargli conoscere il trio di iCarly, ma questi, a causa del suo enorme peso, sfonda il pianerottolo.\nMr. Devlin.\n\u00c8 un professore molto esigente, odiato dagli studenti per il motivo che parla molto velocemente e che pretenda che tutti gli alunni prendano appunti. Arriva anche a dare una B a Carly invece di una A solo perch\u00e9 ha usato dei fogli coi buchi, che dice di detestare.\nHarry Joyner.\n\u00c8 un artista, l'idolo di Spencer. Nell'episodio \"L'arte nel cuore\", critica malamente le opere di Spencer, che, pensando di non essere bravo, decide di cambiare mestiere (diventando l'assistente di un dentista) ma alla fine Joyner ammette che era invidioso, anche se viene perdonato dal ragazzo, che si fa anche aiutare da lui per costruire un'opera a forma di dentatura.\nWeasley.\nUn compagno di classe dei protagonisti. \u00c8 un rapper che gira sempre per la scuola con un microfono, con il quale produce rumori con la bocca. Spesso costituisce un fastidio per Carly e Sam; nel primo episodio della serie cerca di entrare nello show diretto dalla signora Briggs, fallendo miseramente.\nShannon.\n\u00c8 una ragazza innamorata di Freddie, apparsa nell'episodio \"Vinci un incontro galante\"; nella sua apparizione Gibby \u00e8 innamorato di lei e viene aiutato dal trio di iCarly per conquistarla. Tuttavia, alla fine Gibby si stanca di cercare di somigliare a Freddie per mettersi insieme a lei, e cos\u00ec le rivela che ama ballare senza la maglietta. Ma mentre \u00e8 impegnato a farlo, lei si scandalizza e se ne va.\nMiss Akerman.\nL'insegnante di storia dei protagonisti. Nell'episodio \"Vendetta d'amore\" viene lasciata per telefono dal fidanzato, e per questo se la prende ingiustamente con gli studenti. In seguito, finisce per\u00f2 con mettersi insieme a Spencer; mostrandosi fin troppo ossessiva, viene lasciata di nuovo, stavolta da lui. Infuriata, ricomincia a maltrattare i suoi alunni, ma Carly e Sam fanno in modo che dica su iCarly che ha scaricato 500 canzoni illegalmente, cos\u00ec viene arrestata.\nShane.\n\u00c8 un amico di Freddie, che frequenta con lui il Club del Libro. Appare nell'episodio \"L'ho vista prima io!\" dove viene conteso da Carly e Sam, che si sono innamorate di lui. Alla fine, infastidito dai continui litigi delle ragazze, intima loro di stare lontane da lui (infatti, per conquistarlo, avevano scommesso che chi l'avrebbe baciato per prima si sarebbe messa con lui) ma poi cade nella tromba dell'ascensore rotto e finisce all'ospedale. Alla fine dell'episodio viene comunque baciato da Carly mentre \u00e8 costretto a letto, con la ragazza che afferma trionfante: \"Ho vinto!\"\nSasha Stryker.\n\u00c8 la miglior giocatrice di \"Pac Rat\" del pianeta; nell'episodio \"La partita infinita\", si scopre che era scomparsa misteriosamente dopo aver puntualizzato il punteggio pi\u00f9 alto in una partita del videogioco; tuttavia, viene rintracciata dal trio di iCarly grazie al loro web show per far s\u00ec che sfidi Spencer che si era messo in testa di batterla. Dopo una lunghissima partita, durata pi\u00f9 di nove ore, Spencer batte Sasha, guadagnandosi il nuovo record. Prima di andarsene, la ragazza lo bacia e gli assicura che lo chiamer\u00e0."}
{"id": "3443591", "revid": "713714", "url": "https://it.wikipedia.org/wiki?curid=3443591", "title": "Corcumello", "text": "Corcumello \u00e8 una frazione di circa 230 abitanti del comune di Capistrello (AQ), nella Marsica in Abruzzo.\nGeografia fisica.\nIl paese situato alle pendici del monte Girifalco a 744 domina il versante occidentale dei piani Palentini nel cuore dell'appennino abruzzese. L'abitato \u00e8 incluso in una recinzione a pianta triangolare costituita da case e mura.\nDista circa sei chilometri dal capoluogo comunale.\nStoria.\nIn epoca romana l'area di Corcumello risult\u00f2 inclusa nell'ager publicus della citt\u00e0 antica di Alba Fucens. L'antica struttura urbana del paese risale invece all'Alto Medioevo. Il borgo fortificato risale intorno alla fine del Duecento, edificato per volont\u00e0 dei De Ponte, signori della contea di Carsoli e di Tagliacozzo, intorno ad una preesistente torre cintata risalente al XII secolo. Tuttavia la sua origine ha radici italiche, quando sull'altura denominata \"Collalto\" era situato un antico centro della prima et\u00e0 del ferro chiamato \"ocre\", termine che in lingua marsa indica un centro fortificato (\"oppida\", quindi \"castella\", in latino). Si trattava di un insediamento posto al confine dei territori marsi con quelli equi.\nBen cinque chiese e i resti di un'abbazia benedettina fanno intuire il ruolo di primo piano che Corcumello ebbe nel passato della zona, in particolare la chiesa di San Nicola, il palazzo-castello dei De Ponte, le quattro porte, di cui rimane ben visibile solo porta Cancello, infine le quattro torri cilindriche quattrocentesche. Le torri furono edificate con lo scopo di ottemperare alle funzioni difensive dei borghi rinascimentali in un tempo in cui le prime armi da fuoco, le bombarde e le colubrine, rendevano inservibili e quindi poco utili le torri a base quadrata o pentagonali.\nIl terremoto della Marsica del 1915 ha causato danni a chiese e torrioni ma non tali da essere giudicati irreparabili, tanto che il patrimonio architettonico del borgo antico appare ben mantenuto al contrario di altri centri del territorio marsicano.\nDopo la forte emigrazione degli anni passati, restano poco pi\u00f9 di 200 abitanti dei quasi 2.000 residenti del primo dopoguerra. Il nome di Corcumello deriva dal feudatario normanno Roberto da Corcinella che nella prima met\u00e0 del X secolo dominava il territorio.\nSociet\u00e0.\nTradizioni e folclore.\nAnnualmente, il 9 e 10 agosto, si svolge la festa patronale in onore di san Lorenzo.\nInfrastrutture e trasporti.\nStrade.\nCorcumello \u00e8 raggiungibile dalle autostrade A25 Roma-Torano-Pescara ed A24 Roma-L'Aquila-Teramo uscita Magliano de' Marsi, proseguendo in direzione Tagliacozzo fino al bivio di Villa San Sebastiano-Corcumello. Nei pressi della stazione di Villa San Sebastiano ha inizio la strada statale 579 Palentina che collega i piani Palentini alla valle Roveto.\nDa Napoli e dall'autostrada A1 uscita Cassino, proseguendo per la SS 690 Avezzano-Sora, uscita Capistrello oppure Avezzano-Via Tiburtina Valeria."}
{"id": "3443593", "revid": "3115", "url": "https://it.wikipedia.org/wiki?curid=3443593", "title": "Gemersk\u00fd Sad", "text": "Gemersk\u00fd Sad (in ungherese \"G\u00f6m\u00f6rliget\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443595", "revid": "287204", "url": "https://it.wikipedia.org/wiki?curid=3443595", "title": "Gemersky Sad", "text": ""}
{"id": "3443607", "revid": "1781667", "url": "https://it.wikipedia.org/wiki?curid=3443607", "title": "Hrlica", "text": "Hrlica (in ungherese \"Gerlice\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443611", "revid": "298229", "url": "https://it.wikipedia.org/wiki?curid=3443611", "title": "Ulrike Sarvari", "text": "In carriera \u00e8 stata campionessa europea indoor dei 60 metri piani e dei 200 metri piani nel 1990."}
{"id": "3443614", "revid": "767487", "url": "https://it.wikipedia.org/wiki?curid=3443614", "title": "Huc\u00edn", "text": "Huc\u00edn (in ungherese \"Gice\", in tedesco \"Hutzendorf\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443615", "revid": "287204", "url": "https://it.wikipedia.org/wiki?curid=3443615", "title": "Hucin", "text": ""}
{"id": "3443623", "revid": "1781667", "url": "https://it.wikipedia.org/wiki?curid=3443623", "title": "Kame\u0148any", "text": "Kame\u0148any (in ungherese \"K\u00f6vi\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443625", "revid": "287204", "url": "https://it.wikipedia.org/wiki?curid=3443625", "title": "Kamenany", "text": ""}
{"id": "3443628", "revid": "767487", "url": "https://it.wikipedia.org/wiki?curid=3443628", "title": "The Lily of the Tenements", "text": "The Lily of the Tenements \u00e8 un cortometraggio muto del 1911 diretto da David W. Griffith.\nProduzione.\nIl film fu prodotto dalla Biograph Company. Le riprese furono effettuate il 14 e il 22 dicembre 1910.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 27 febbraio 1911."}
{"id": "3443629", "revid": "1781667", "url": "https://it.wikipedia.org/wiki?curid=3443629", "title": "Lev\u00e1re", "text": "Lev\u00e1re (in ungherese \"L\u00e9v\u00e1rt\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443630", "revid": "6923", "url": "https://it.wikipedia.org/wiki?curid=3443630", "title": "Thomas Chrowder Chamberlin", "text": "Dal 1887 al 1892 fu presidente dell'Universit\u00e0 del Wisconsin-Madison. Nel 1893 fond\u00f2 il \"Journal of Geology\", che diresse per molti anni.\nBiografia.\nChamberlin nacque il 25 settembre 1843 a Mattoon, in Illinois, negli Stati Uniti. Quando aveva tre anni, la sua famiglia si trasfer\u00ec nei pressi di Beloit, nel Wisconsin. Suo padre era un pastore metodista ed un agricoltore. Frequent\u00f2 una scuola di preparazione prima di entrare al \"Beloit College\", dove ricevette un'educazione classica in greco e latino, mentre mostrava il proprio interesse per le scienze naturali. Da studente, diresse un coro parrocchiale e partecip\u00f2 a gare di atletica ed a dibattiti.\nDopo essersi laureato nel 1866, lavor\u00f2 come insegnante per due anni e successivamente come preside in una scuola superiore nei pressi di Beloit. Nel 1867 spos\u00f2 Alma Wilson.\nNel 1868-1869, Chamberlin frequent\u00f2 dei corsi universitari, tra i quali geologia, presso l'Universit\u00e0 del Michigan per rafforzare la propria preparazione scientifica. Successivamente (1869-1873) insegn\u00f2 scienze naturali alla \"State Normal School\" di Whitewater, Wisconsin. Dal 1873, insegn\u00f2 geologia, zoologia e botanica presso il \"Beloit College\". Nello stesso anno venne incaricato, con altri, di eseguire un rilevamento geologico del Wisconsin. Il suo impegno si concentr\u00f2 nella mappatura della porzione sud-orientale dello stato. La presenza di numerosi e spessi depositi glaciali lo condusse a riconoscere l'occorrenza di molteplici episodi di glaciazione nel corso del Pleistocene. Con alcune piccole modifiche, \u00e8 ancora in uso la terminologia che introdusse per designare le ere glaciali in America settentrionale.\nNel 1876, Chamberlin fu posto a capo del progetto per il rilevamento geologico del Wisconsin, del quale supervision\u00f2 il completamento e la pubblicazione del rapporto conclusivo in quattro volumi, in cui cur\u00f2 le sezioni dedicate ai depositi glaciali, alla geologia delle rocce in posto dei periodi Paleozoico e Precambriano, ai depositi di minerali di piombo e zinco, ai pozzi artesiani ed ai suoli. Il progetto gli diede fama nazionale e lo condusse ad essere incaricato nel 1881 di guidare la divisione sulle glaciazioni dello U.S. Geological Survey. In seguito diresse l'Universit\u00e0 del Wisconsin-Madison (1887-1892).\nNel 1892 accett\u00f2 di organizzare un dipartimento di geologia presso la nuova Universit\u00e0 di Chicago, dove rimase come insegnante fino al 1918. Dal 1898 al 1914 fu presidente della \"Chicago Academy of Sciences\".\nNel 1905, Chamberlin e Forest Ray Moulton svilupparono una teoria per la formazione del Sistema solare che sfid\u00f2 l'ipotesi nebulare di Laplace. L'ipotesi planetesimale di Chamberlin-Moulton godette di supporto per oltre un terzo di secolo, ma perse sostegno alla fine degli anni trenta. Fu infine scartata negli anni quaranta dalla comprensione che era incompatibile con il valore del momento angolare di Giove. Parte della teoria, comunque \u00e8 ancora parte del modello di formazione planetaria; in particolare che i pianeti si formino dall'accrezione di oggetti pi\u00f9 piccoli, i planetesimi. Dalle previsioni della sua teoria e da altre prove geologiche, concluse che la Terra fosse molto pi\u00f9 vecchia rispetto a quanto suggerito da Kelvin (circa 100 milioni di anni).\nProfessionalmente, Chamberlin rimase attivo fino alla sua morte, avvenuta il 15 novembre 1928 a Chicago.\nI suoi articoli sono custoditi presso gli archivi dell'Universit\u00e0 di Chicago e del \"Beloit College\". Quest'ultimo conserva anche gli articoli del figlio, Rollin T. Chamberlin, anche lui geologo.\nOnorificenze.\nNel 1927, la \"Geological Society of America\" gli ha assegnato la prima \"Medaglia Penrose\".\nSono stati nominati in suo onore alcuni edifici presso i campus del \"Beloit College\" e dell'Universit\u00e0 del Wisconsin\u2013Madison, cos\u00ec come due crateri: il cratere Chamberlin sulla Luna ed il cratere Chamberlin su Marte.\nOpere.\nLa sua produzione include:"}
{"id": "3443633", "revid": "161273", "url": "https://it.wikipedia.org/wiki?curid=3443633", "title": "Thomas Chamberlin", "text": ""}
{"id": "3443635", "revid": "1214201", "url": "https://it.wikipedia.org/wiki?curid=3443635", "title": "Huskvarna", "text": "Huskvarna (vecchio nome Husqvarna) costituisce la parte orientale della citt\u00e0 svedese di J\u00f6nk\u00f6ping, e ha una popolazione di circa 21.500 abitanti. Dista dal centro di J\u00f6nk\u00f6ping circa 6\u00a0km.&lt;br&gt;\nDalla riforma del governo locale, dal 1971 appartiene alla municipalit\u00e0 di J\u00f6nk\u00f6ping.\nHuskvarna \u00e8 sede dell'antica fabbrica Husqvarna."}
{"id": "3443638", "revid": "77594", "url": "https://it.wikipedia.org/wiki?curid=3443638", "title": "Cabildo de Tenerife", "text": "Il Cabildo Insular de Tenerife \u00e8 l'organo di governo dell'isola di Tenerife (Isole Canarie, Spagna). \n\u00c8 stato costituito il 16 marzo 1913 a Santa Cruz de Tenerife, in una riunione tenutasi in Consiglio comunale. Il suo presidente dal 2019 \u00e8 Pedro Manuel Mart\u00edn Dom\u00ednguez.\nLa sua sede \u00e8 un edificio costruito nel 1940 in stile neoclassico che \u00e8 uno dei simboli pi\u00f9 caratteristici della citt\u00e0 e dell'isola. L'edificio ufficialmente chiamato Palacio Insular de Tenerife \u00e8 noto per la sua torre dell'orologio ed \u00e8 situato in Piazza di Spagna, nella citt\u00e0 di Santa Cruz de Tenerife."}
{"id": "3443648", "revid": "767487", "url": "https://it.wikipedia.org/wiki?curid=3443648", "title": "The Heart of a Savage", "text": "The Heart of a Savage \u00e8 un cortometraggio muto del 1911 diretto da David W. Griffith. Wilfred Lucas era un attore canadese che gir\u00f2 circa 400 film nel corso della sua carriera iniziata nel 1908 e terminata nel 1941.\nTrama.\nDue indiani scampano a un massacro a opera di una banda di malfattori bianchi. Il primo dei due, in fuga, trova riparo presso una famiglia di coloni che lo cura, mentre il secondo riesce a raggiungere la trib\u00f9 dove incita tutti a cercare vendetta, dichiarando guerra a tutti i bianchi. Quando il primo indiano scopre quello che sta succedendo, pur senza riuscire a farsi comprendere, tenta di portare in salvo la donna e il bambino del colono che si \u00e8 assentato dalla capanna e li conduce in cima a una collina. L\u00ec viene sorpreso dal colono che, credendo che lui abbia rapito la sua famiglia, lo abbatte con un colpo di fucile. La famigliola torna a casa per scoprire che la capanna \u00e8 stata incendiata e ridotta in cenere. Ora l'uomo si rende conto delle buone intenzioni del pellerossa e, pentito, torna dove lo ha lasciato, ma l'indiano ormai \u00e8 morto e a lui non resta che seppellire il poveretto.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 2 marzo 1911."}
{"id": "3443651", "revid": "112474418", "url": "https://it.wikipedia.org/wiki?curid=3443651", "title": "Imane Merga", "text": "I suoi record personali sono di 7'51\"24 sui 3\u00a0000 metri piani, fatto segnare nel maggio 2009 all'Icahn Stadium; 12'53\"58 sui 5\u00a0000 metri, corso in agosto nel 2010 a Stoccolma; 26'48\"35 \u00e8 il uso miglior crono sui 10\u00a0000 metri, corso a Eugene nel giugno 2011. Si \u00e8 laureato campione del mondo di corsa campestre alla manifestazione del 2011 a Punta Umbr\u00eda. Ha iniziato ad allenarsi con il tecnico italiano Renato Canova ad inizio 2010.\nBiografia.\nLa sua prima apparizione a livello mondiale arriva durante le corse campestri, dove, tra i suoi primi risultati, conclude in settima posizione la gara juniores ai Campionati mondiali 2007 di corsa campestre disputati a Mombasa e l'anno successivo riesce a vincere l'Oeiras International Cross Country..\nDurante il 2008 partecipa alla gara su strada S\u00e3o Silvestre da Amadora, vincendo la competizione sui 10 km, con il tempo di 29'27\"\nAd inizio 2009 Imane Merga conquista altri successi, a partire dall'Antrim International Cross Country che riesce a vincere, successivamente si classifica in seconda posizione, alle spalle di Gebregziabher Gebremariam ai campionati etiopi di luglio, nella prova dei 10000 m piani. Termina in quarta posizione la prova sui 10000 metri ai Mondiali di Berlino nel 2009 ma conquista la vittoria nei 5000 m alla IAAF World Athletics Final del 2009. Conclude l'anno nel circuito della corsa campestre con il successo al Cross de l'Acier, per la terza volta consecutiva.\nInizia la stagione 2010 con una vittoria nella 10\u00a0km del Giro Media Blenio che si tiene a Dongio, in Svizzera, precedendo il detentore del titolo Moses Mosop.\nVincendo la gara sui 5000 metri sia ai Bislett Games che al Golden Gala, Merga diventa il vincitore del titolo inaugurale della Diamond League 2010 su questa prova. In Coppa continentale \u00e8 il rappresentante dell'Africa sempre nei 5\u00a0000 metri ma chiude soltanto in quinta posizione. Al Cross de l'Arcier tenta di vincere il titolo per la quarta volta consecutiva ma viene battuto al fotofinish dal campione in carica di corsa campestre, Joseph Ebuya. Termina il 2010 con una vittoria alla BOclassic, superando Mo Farah allo sprint finale.\nNel febbraio 2011 al Jan Meda Cross Country conclude la prova in seconda posizione, distanziato dal vincitore Hunegnaw Mesfin che ha vinto il titolo nazionale.\nTuttavia riesce a far meglio del suo connazionale, e di tutti gli altri partecipanti, ai Mondiali di corsa campestre, chiudendo la gara con un fulmineo sprint finale. Il suo titolo mondiale arriva dopo 15 lunghi mesi senza una vittoria in gare di corsa campestre. Chiude la sua stagione di corsa campestre con un'altra vittoria sull'erba, chiudendo la prova davanti a Caleb Ndiku e la medaglia d'argento mondiale Paul Tanui, al Trofeo Alasport di Al\u00e0 dei Sardi.\nSi classifica al quarto posto nella 55\u00aa edizione del Campaccio il 6 gennaio 2012, manifestazione che riuscir\u00e0 poi a vincere il 6 gennaio 2016."}
{"id": "3443653", "revid": "767487", "url": "https://it.wikipedia.org/wiki?curid=3443653", "title": "Levku\u0161ka", "text": "Levku\u0161ka (in ungherese \"L\u0151k\u00f6s\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443654", "revid": "287204", "url": "https://it.wikipedia.org/wiki?curid=3443654", "title": "Levkuska", "text": ""}
{"id": "3443660", "revid": "767487", "url": "https://it.wikipedia.org/wiki?curid=3443660", "title": "Licince", "text": "Licince (in ungherese \"Lice\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443661", "revid": "69794", "url": "https://it.wikipedia.org/wiki?curid=3443661", "title": "Deputati del Regno di Sardegna", "text": "Questa lista dei deputati del Regno di Sardegna elenca tutte le persone che hanno fatto parte della Camera dei deputati (Regno di Sardegna), parte del Parlamento Subalpino, con sede a Palazzo Carignano a Torino dal 4 marzo 1848 al 16 marzo 1861, e poi trasformata nella Camera dei deputati del Regno d'Italia.\nPer ogni deputato sono indicate le legislature in cui \u00e8 stato in carica e, dove sia conosciuto, il partito politico di appartenenza."}
{"id": "3443666", "revid": "767487", "url": "https://it.wikipedia.org/wiki?curid=3443666", "title": "Luben\u00edk", "text": "Luben\u00edk (in ungherese \"Lub\u00e9ny\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443667", "revid": "287204", "url": "https://it.wikipedia.org/wiki?curid=3443667", "title": "Lubenik", "text": ""}
{"id": "3443668", "revid": "767487", "url": "https://it.wikipedia.org/wiki?curid=3443668", "title": "Neon Trees", "text": "I Neon Trees sono un gruppo musicale statunitense formatosi nel 2005 a Provo, nello Utah.\nStoria.\nGli inizi (2002-2006).\nNel 2002 i vicini di casa e amici Tyler Glenn e Chris Allen decisero di mettere su una piccola band, ovviamente cercando altri componenti. Con Tyler Glenn alla tastiera e al microfono e Allen alla chitarra, ai due si aggiungono Branden Campbell al basso ed Elaine Bradley come batterista e seconda cantante.\nNel 2005 il fondatore Tyler osserv\u00f2 una scritta al neon a Las Vegas. Da l\u00ec fece sapere ai componenti quale sarebbe stato il possibile nome della band: i Neon Trees. Il cartello, per un fortuito caso, era stato realizzato proprio dal padre di Bradley, la nuova componente del gruppo, per l'In-N-Out Burger. Assunto ufficialmente un nome per la loro band, i quattro cominciarono a suonare in tutta la regione dello Utah, a Provo e a Salt Lake City, guadagnandosi una discreta popolarit\u00e0 nella zona.\nNel 2006 la band si spinge ai confini dello Utah, organizzando un tour in tutti i quartieri della California. Nello stesso anno pubblicano inoltre il loro primo EP, intitolato \"Becoming Different People\".\nFirma con la Mercury Records (2007-2009).\nNel 2007 il batterista Ronnie Vannucci, dei Killers, and\u00f2 a vedere un concerto dei Neon Trees a Las Vegas, e non appena vide il talento che la band mostrava e quanti erano i fan del gruppo musicale, li invit\u00f2 a una riunione: infatti la band di Provo non poteva veramente fare dei mega-concerti se non possedeva un contratto che li legava a una casa discografica, che avrebbe anche potuto produrre parecchi album. Il batterista di Las Vegas consiglia ai Neon Trees, per esperienza maggiore, le migliori case discografiche in circolo negli Stati Uniti. Cit\u00f2 l'Atlantic Records, la Sony Music, la Group, l'Universal Music e la Mercury Records. La band di Utah ci mise due settimane a decidere quale delle cinque etichette discografiche scegliere. Provarono con la Group, ma non riuscirono a farsi accettare. Allora fu il turno della Mercury Records che, dopo settimane di lavoro, riusc\u00ec a far firmare un contratto ai Neon Trees.\nNel 2008 La Mercury Records comunic\u00f2 alla band della difficolt\u00e0 in cui la casa si trovava e chiese al gruppo musicale di poter registrare alcune canzoni di artisti sempre differenti. Cos\u00ec la Mercury fa firmare al gruppo un altro contratto, che stavolta li lega alla casa discografica sia come musicisti che come soci, rendendo cos\u00ec possibile alla band di registrare canzoni e di conoscere nuovi cantanti. Ci\u00f2 non viene parecchio apprezzato dal gruppo per via del fatto che saranno costretti a ridurre il numero di concerti.\nNel 2009 la band pubblica il secondo EP, \"Start a Fire\", reso possibile da acquistare in formato CD e download digitale. Tuttavia il mini album non riscuote particolare successo, soprattutto perch\u00e9 la band non tiene nessun tour di supporto nell'arco di due anni, dal 2008 al 2010.\nIl successo (2010-presente).\nIl 16 marzo 2010 la band pubblica il suo primo album in studio, \"Habits\". Dall'album vengono estratti i singoli \"Animal\" (nel 2010), \"1983\" (nel 2010) e \"Your Surrender\" (nel 2011), che ottengono un inaspettato successo in tutto il mondo e contribuiscono alle vendite del loro album di debutto.\nNello stesso anno la band pubblica due nuovi EP: \"Animal - The Remixes\" e \"iTunes Live from SoHo\", che riscuotono parecchio successo nei fan dei Neon Trees. E questi ultimi riescono finalmente a rientrare in concerto, dopo quasi due anni, praticamente senza pubblicare album. All'inizio doveva essere pubblicato solo \"iTunes Live from SoHo\", ma a seguito del grande successo di \"Animal\", si decise di pubblicare un EP con dei remix della canzone, pubblicando sempre pi\u00f9 musica nell'arco di nemmeno tre mesi.\nIl 12 aprile 2012, sempre con la Mercury Records, i Neon Trees pubblicano il loro secondo album, \"Picture Show\", prodotto da Justin Meldal-Johnsen. Il disco segna una svolta sonora per la band, che decide di spostare la sua musica su un suono pi\u00f9 rock ma anche pi\u00f9 elettronico. Dall'album sono stati estratti i singoli \"Everybody Talks\", di notevole successo, e \"Lessons in Love (All Day, All Night)\".\nIl terzo album della band, intitolato \"Pop Psychology\", \u00e8 stato pubblicato il 22 aprile 2014. L'album \u00e8 stato anticipato dal singolo \"Sleeping with a Friend\", pubblicato l'11 gennaio 2014."}
{"id": "3443674", "revid": "767487", "url": "https://it.wikipedia.org/wiki?curid=3443674", "title": "A Decree of Destiny", "text": "A Decree of Destiny \u00e8 un cortometraggio muto del 1911 diretto da David W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 6 marzo 1911."}
{"id": "3443676", "revid": "767487", "url": "https://it.wikipedia.org/wiki?curid=3443676", "title": "Magnezitovce", "text": "Magnezitovce (in ungherese \"Bar\u00e1ttelke\") \u00e8 un comune della Slovacchia facente parte del distretto di Rev\u00faca, nella regione di Bansk\u00e1 Bystrica."}
{"id": "3443686", "revid": "729019", "url": "https://it.wikipedia.org/wiki?curid=3443686", "title": "Stihl", "text": "STIHL o Andreas Stihl AG &amp; Company o Stihl Holding AG &amp; Co. KG \u00e8 un produttore tedesco di motoseghe e altre attrezzature da giardinaggio tra cui soffiatori e tagliasiepi. La sede si trova a Waiblingen-Neustadt, Baden-W\u00fcrttemberg, vicino a Stoccarda. L'azienda \u00e8 stata fondata nel 1926 da Andreas Stihl. \nDal 1\u00ba luglio 2001 detiene il 100% delle quote del produttore austriaco di articoli per giardinaggio Viking GmbH.\nIl gruppo ha prodotto e venduto nel 2006 la sua 40milionesima motosega e ne \u00e8 uno dei maggiori produttori al mondo insieme alla svedese Husqvarna.\nCon le \"Stihl Timbersports Series\" l'azienda sostiene e sponsorizza gare sportive nelle varie discipline della selvicoltura.\nStoria.\nAndreas Stihl alla fine della prima guerra mondiale si diplom\u00f2 nella costruzione di macchine e nel 1926 a Stuttgart-Bad Cannstatt fonda la \"A. Stihl Ingenieursb\u00fcro\", creando dispositivi per generatori di vapore e lavatrici.\nLa motosega costruita nel 1926 era a catena per troncatura con motore elettrico di potenza pari a 2,2 kW e con un peso di ben 48 kg. \nLa \"Stihlsche Baumf\u00e4llmaschine Typ A\" viene esportata in Russia, USA e Canada. \nNel 1930 l'azienda mostra alla fiera di Lipsia la sua prima motosega portatile. I dipendenti nel 1939 sono 250. Nel 1938 viene impiegato un mulino per carta a Neustadt an der Rems. Nel 1944 viene bombardata la fabbrica di Bad Cannstatt e la produzione viene spostata a Neustadt.\nStruttura aziendale.\nLa casa madre controlla 32 aziende. holding \u00e8 la Stihl Holding AG &amp; Co. KG a Waiblingen. Le aziende consociate pi\u00f9 importanti sono:\nProdotti.\nIl prodotto pi\u00f9 noto \u00e8 la motosega.\nNel 1950 viene presentata , la \"Stihl BL\".\nLa \"Stihl Contra\" del 1959 viene definita la \"Vater der Motors\u00e4ge\" (padre delle motoseghe); con un peso di 12\u00a0kg e un rendimento di 6 PS . In USA viene commercializzata come \"Contra-Lightning\" e ve ne furono quattro varianti, dal 1959 al 1967. La cilindrata era di 106\u00a0cm\u00b3 con lame lunghe 43, 53, 63, 80\u00a0cm.\nDal 1948 al 1963 produce trattori.\nNel 1988 .\nDal 2018 \u00e8 presente sul mercato con la motosega MS500i, ."}
{"id": "3443688", "revid": "6923", "url": "https://it.wikipedia.org/wiki?curid=3443688", "title": "Coniugi Cavallini", "text": "Angelo e Vincenzina Cavallini sono un duo di cantastorie pavesi costituito da \n dalla moglie \nStoria dei Coniugi Cavallini.\nNel 1975 a Bologna hanno vinto il titolo di \"Trovatore d'Italia\", assegnato dall'Associazione italiana cantastorie ambulanti. Angelo Cavallini inizia la carriera di cantastorie a nove anni al seguito del padre Antonio, famoso cantastorie. Angelo e Vincenzina si sono sposati nel 1949 e nel 1954 hanno avuto un figlio, Danilo, morto a 20 anni. Angelo suonava la fisarmonica, Vincenzina lo accompagnava alla batteria e tutti e due si alternavano al canto. Il duo si \u00e8 esibito con continuit\u00e0 fino al 1982 presso fiere e mercati del centro-nord d'Italia, e poi, fino al 2001, pi\u00f9 sporadicamente, mantenendo comunque l'attivit\u00e0 di venditori ambulanti. Il 7 dicembre 2002 sono stati insigniti dell'Ambrogino d'oro dal Comune di Milano. Nel 2021 viene apposto un cartello all'ingresso del paese con la scritta \"Tromello - Paese dei cantastorie Angelo e Vincenzina Cavallini\"."}
{"id": "3443697", "revid": "767487", "url": "https://it.wikipedia.org/wiki?curid=3443697", "title": "Marian Bergeron", "text": "\u00c8 stata la pi\u00f9 giovane Miss America nella storia, vincendo la corona all'et\u00e0 di quindici anni, ed ha mantenuto il titolo per due anni dato che il concorso non si tenne nel 1934. Uno degli sponsor del concorso, la RKO pictures, rifiut\u00f2 di premiare la Bergeron con uno screen test, perch\u00e9 la vincitrice era troppo giovane.\nMarian Bergeron in seguito intraprese la carriera di cantante di una band, e si esib\u00ec con artisti come Rudy Vallee e Guy Lombardo.\nBergeron si spos\u00f2 per tre volte. Il suo primo matrimonio, con Donald Ruhlman, dur\u00f2 sino alla morte di lui nel 1972, e vide la nascita di tre figli. Il secondo matrimonio, con Frederick Seltzer, dur\u00f2 sino alla morte di lui nel marzo 2002.\nLa Bergeron mor\u00ec di leucemia in Ohio nel 2002."}
{"id": "3443698", "revid": "75433", "url": "https://it.wikipedia.org/wiki?curid=3443698", "title": "Vincenzina Mellini", "text": ""}
{"id": "3443699", "revid": "216401", "url": "https://it.wikipedia.org/wiki?curid=3443699", "title": "Jos\u00e9 Antonio Hermida Ramos", "text": ""}
{"id": "3443710", "revid": "1039155", "url": "https://it.wikipedia.org/wiki?curid=3443710", "title": "Voglia di vittoria", "text": " \u00e8 un anime sh\u014dnen del 1989 di genere spokon, incentrato sul gioco del baseball. \u00c8 tratto dall'omonimo manga del 1989 scritto da Sh\u014dtar\u014d Ishinomori, autore di veri e propri classici quali \"Cyborg 009\" e \"Kamen Rider\".\nL'anime \u00e8 stato trasmesso dal network giapponese Nippon Television a partire da aprile 1989 e in Italia da Italia 7 tra luglio e settembre 1992.\nTrama.\nSean (Domu Shinjo nella versione originale) \u00e8 il figlio di una defunta stella del baseball nipponico, dal quale ha ereditato la passione per tale sport ed un portentoso tiro in grado di far sparire la palla per qualche secondo.\nPur trovando contro di s\u00e9 l'opposizione da parte della madre e della sorella maggiore, Sean riesce ad entrare negli Yomiuri Giants, team professionistico dove militava suo padre; la sua divisa di gioco ha come numero \"1/2\".\nCon lui in squadra i Giants divengono imbattibili nei match giocati nel proprio stadio, il Tokyo Dome, il cui nome fu fonte d'ispirazione per il padre nel battezzare il figlio (\"Domu\" corrisponde alla pronuncia inglese di \"Dome\").\nNuovi rivali e nuove tecniche di lancio verranno alla luce nel corso dell'anime; tra i battitori pi\u00f9 temibili che Sean affronter\u00e0 ci saranno il fuoriclasse dei Chunichi Dragons, un altro giovane battitore (il cui nome originale \u00e8 Torao Tsutenkaku) degli Hanshin Tigers che studia gli avversari al computer, un grasso e forzuto battitore di nome Dodo che veste la divisa degli Yokohama Taiyo Whales, una ragazza, Melody Norman, che pu\u00f2 giocare sia da lanciatrice che da battitrice e che milita negli Hiroshima Toyo Carp (chiamati \"Red Sox\" nel doppiaggio italiano), ed infine Don Carlos, un ex-torero spagnolo che si unisce agli Hiroshima Toyo Carp.\nNel 1989 furono proprio i Giants i campioni della Central League del campionato Nippon Professional Baseball, nonch\u00e9 i campioni nazionali, sconfiggendo nel Japan Series i Kintetsu Buffaloes. Tutte le squadre che i Giants affrontano nell'anime sono squadre della Central League, di conseguenza la finalissima del Japan Series non \u00e8 presente e alla fine del cartone i Giants non sono affatto i campioni nazionali.\nCon il doppiaggio italiano la trama \u00e8 stata intrecciata con quella del pi\u00f9 noto \"Tommy, la stella dei Giants\", bench\u00e9 non ci sia alcuna relazione tra i due manga ed anime se non per il nome della squadra del protagonista.\nDoppiaggio.\nIl doppiaggio italiano \u00e8 stato eseguito presso lo Studio P.V. di Milano sotto la direzione di Dania Cericola. La traduzione dall'originale giapponese \u00e8 di Daniela Raugi mentre i dialoghi italiani sono a cura di Ambra Gariboldi. Come assistente al doppiaggio figura Antonia De Angelis, mentre sincronizzazione e mix sono a cura di Anna Alati e Riccardo Perego; il tecnico audio \u00e8 Michele Filipponio."}
{"id": "3443711", "revid": "1305772", "url": "https://it.wikipedia.org/wiki?curid=3443711", "title": "Pinball Mania", "text": "Pinball Mania \u00e8 un videogioco del tipo simulatore di flipper, pubblicato nel 1995 da 21st Century Entertainment. Il videogame \u00e8 molto simile alla saga di Pinball Dreams pur non essendone un seguito ufficiale. Fu pubblicato per Amiga 1200, PC MS-DOS e Game Boy. Le tavole \"Tarantula\" e \"Jailbreak\" sono presenti nel videogioco \"Pinball Advance\" sempre di \"Spidersoft\" per Game Boy Advance.\nTavoli.\nIl gioco comprende i seguenti classici quattro tavoli."}
{"id": "3443715", "revid": "736476", "url": "https://it.wikipedia.org/wiki?curid=3443715", "title": "Kelly Trump", "text": "Biografia.\nKelly Trump cresce a Gelsenkirchen in un ambiente familiare difficile. Il patrigno, un uomo violento, la maltratta regolarmente. Studia per diventare assistente in uno studio dentistico e, successivamente, inizia a ballare a livello professionale.\nNel 1994 le viene chiesto da un amico se vuole posare per delle foto e fare spettacoli erotici. Poco dopo riceve l'offerta di partecipare ad un film che verr\u00e0 girato nei Caraibi. Solo dopo il casting scopre che la pellicola, \"Dangerous Dreams\", \u00e8 un film porno. Decide di accettare il ruolo ed inizia cos\u00ec la sua carriera nell'industria della pornografia.\nNel 1995 e 1996 Kelly Trump gira alcuni film porno all'estero con registi quali Marc Dorcel, John Leslie e Joe D'Amato. Questo la aiuta a costruirsi una fama internazionale e, nel 1997, firma un contratto di esclusiva con la Multi Media Verlag.\nNel 2001, in occasione dei Venus Awards a Berlino, annuncia la sua intenzione di recitare come attrice anche in film non pornografici. Nel 2002 prende parte a \"Wie die Karnickel\" di Sven Unterwaldt, pellicola sceneggiata da Ralf K\u00f6nig sulla base di un suo omonimo fumetto. Nel 2004 partecipa al reality show \"Die Alm\", trasmesso da ProSieben. Dal 6 gennaio 2005 conduce \"Love Check\" sulla televisione digitale LoveNight TV. Le trasmissioni di LoveNight TV tuttavia chiudono il 31 ottobre 2007.\nNell'ottobre 2005 pubblica, assieme a Werner Schlegel, la sua autobiografia intitolata \"Porno - Ein Star packt aus\". Il 24 luglio 2008 appare in un piccolo ruolo nella serie TV \"Niedrig und Kuhnt \u2013 Kommissare ermitteln\", nell'episodio \"Ausgeknipst\". Da aprile 2008 dirige, sulla versione tedesca di \"FHM\", la colonna \"Einsichten\" (\"Approfondimenti\"). Il 26 aprile 2009 e l'11 aprile 2010 partecipa al programma televisivo \"Das perfekte Promi-Dinner\" su VOX.\nKelly Trump vive con il suo partner, l'ex membro degli Scooter Axel Coon, a Gelsenkirchen.\nIl cantante Lotto King Karl ha dedicato all'attrice una canzone intitolata \"Lang lebe Kelly Trump\". Nel 2008 il rapper Kollegah la cita in un verso della sua canzone \"Bad Boy\"."}
{"id": "3443716", "revid": "39923382", "url": "https://it.wikipedia.org/wiki?curid=3443716", "title": "Miracle Giants Dome-kun", "text": ""}
{"id": "3443717", "revid": "76963", "url": "https://it.wikipedia.org/wiki?curid=3443717", "title": "Keiichi Nanba", "text": " \n\u00c8 rappresentato dalla Aoni Production, ed \u00e8 sposato con la collega Mayumi Sh\u014d. Nella serie remake \"Pretty Guardian Sailor Moon Crystal\" non doppia pi\u00f9 il personaggio di Zoisite, venendo sostituito da Masaya Matsukaze."}
{"id": "3443725", "revid": "253269", "url": "https://it.wikipedia.org/wiki?curid=3443725", "title": "Erin Gray", "text": "Ex-modella e ballerina, tra i suoi ruoli pi\u00f9 noti figurano quello del colonnello Wilma Deering nella serie televisiva fantascientifica \"Buck Rogers\" (1979-1981) e quello di Kate Summers Stratton nella sit-com \"Il mio amico Ricky\" (1982-1987).\nNegli Stati Uniti, \u00e8 nota inoltre come testimonial di marchi quali L'Or\u00e9al e Max Factor, per cui ha prestato il volto in alcuni spot televisivi.\nBiografia.\nVita privata.\nDopo il divorzio da Ken Schwartz, sposato nel 1969, si \u00e8 risposata nel 1991 con il direttore della fotografia Richard Hissong. Ha due figli, Kevan, avuto dal primo marito, e Samantha, avuta dal secondo marito.\nOltre che attrice, \u00e8 anche insegnante di arte cinese della meditazione ed \u00e8 portavoce della \"National Coalition Against Domestic Violence\"."}
{"id": "3443729", "revid": "1305772", "url": "https://it.wikipedia.org/wiki?curid=3443729", "title": "Parco nazionale di Nagarjunasagar", "text": "Il Parco nazionale di Nagarjunasagar \u00e8 un'area naturale protetta dell'India meridionale che si trova a circa 30\u00a0km da Macherla, nello stato di Andhra Pradesh. \u00c8 stato istituito nel 1978 e occupa una superficie di 3.568\u00a0km\u00b2 sul territorio dei distretti di Guntur, Prakasam, Kurnool, Mahaboobnagar e Nalgonda, attestandosi come la pi\u00f9 vasta riserva della tigre indiana. Il parco \u00e8 particolarmente rilevante per la conservazione delle tigri, dei leopardi, dell'orsi giocolieri, delle iene e dei cervi. \nIn particolare, l'area \u00e8 conosciuta anche come \"Santuario Nagarjunasagar - Srisailam\". \nIl parco \u00e8 anche di grande rilevanza per le sue caratteristiche geologiche."}
{"id": "3443730", "revid": "101688802", "url": "https://it.wikipedia.org/wiki?curid=3443730", "title": "Premonizione", "text": "La premonizione in termini generali indica una sensazione nella quale l'individuo sembra percepire informazioni su eventi futuri prima che accadano; nell'ambito della parapsicologia si indica come premonizione l'ipotetico potere paranormale che permetterebbe alle persone di vedere il futuro o ci\u00f2 che accade in altri luoghi, sotto forma di sogni e/o visioni e assume il nome di chiaroveggenza."}
{"id": "3443731", "revid": "729019", "url": "https://it.wikipedia.org/wiki?curid=3443731", "title": "Giuseppe Grioli (patriota)", "text": "Biografia.\nGiuseppe Grioli, di umili origini, cominci\u00f2 a lavorare come lattonaio. Ben presto inizi\u00f2 la sua attivit\u00e0 di cospiratore; era il 1848 quando si arruol\u00f2 nel corpo volontario dei bersaglieri mantovani \"Carlo Alberto\". Rioccupata la Lombardia dagli austriaci, ripar\u00f2 a Genova dove part\u00ec seguendo Garibaldi nella difesa della Repubblica Romana, rimanendovi ferito nei combattimente del 3 giugno 1849. \nRitornato a Mantova partecip\u00f2 con il fratello Giovanni, curato della parrocchia di Cerese, alla cospirazione mazziniana che faceva riferimento a don Enrico Tazzoli. Dal Piemonte dove si era rifugiato cerc\u00f2 di addossarsi le colpe addebitate al fratello sacerdote, ma il suo tentativo fu vano e Giovanni Grioli fu il primo dei martiri di Belfiore, fucilato il 5 novembre 1851. \nLa morte del fratello esalt\u00f2 ancor pi\u00f9 il suo spirito patriottico. Rientrato nei territori lombardi fu tratti in arresto dalla polizia austriaca a Brescia. Il 4 settembre 1855 fu condannato alla pena di morte per alto tradimento. Commutata la pena in 18 anni di carcere duro, usufru\u00ec dell'amnistia del 1856.\nNel 1859 partecip\u00f2 alla II Guerra d'Indipendenza nel corpo dei Cacciatori delle Alpi e nel 1860 Grioli si aggreg\u00f2 alla spedizione di Giacomo Medici che combatt\u00e9 con Garibaldi nella guerra contro il Regno delle due Sicilie. Fu promosso capitano e con questo grado fu ammesso nell'esercito regolare. Comandando un reggimento dell'esercito italiano partecip\u00f2 all'infausta battaglia di Custoza (1866) nel corso della III guerra d'indipendenza.\nLa carriera militare del tenente colonnello Giuseppe Grioli si concluse nel 1875, quando si dimise a seguito della partecipazione del reggimento da lui comandato a una parata militare in onore dell'antico nemico, l'imperatore Francesco Giuseppe.\nRitiratosi a vita privata nella citt\u00e0 natale, Mantova, s'impegn\u00f2 per l'apertura, avvenuta nel 1902, di un museo del Risorgimento."}
{"id": "3443733", "revid": "547034", "url": "https://it.wikipedia.org/wiki?curid=3443733", "title": "Mary Poppins apre la porta", "text": "Mary Poppins apre la porta (titolo dell'edizione originale in lingua inglese: \"Mary Poppins Opens the Door\") \u00e8 un romanzo di Pamela Lyndon Travers, scritto nel 1943.\nSi pu\u00f2 dire che questo romanzo descriva l'ultima visita di Mary Poppins a casa Banks, perch\u00e9 dal romanzo successivo in poi, le storie narrate sono tutte ambientate nell'arco temporale dei tre anni in cui si svolgono i primi tre romanzi.\nTrama.\nDurante la notte di Guy Fawkes, Mary Poppins arriva sulla scia dell'ultimo spettacolo pirotecnico della famiglia Banks. I bambini Banks Michael, Jane, i gemelli e Annabel la implorano di restare, cos\u00ec ella accetta a malincuore di farlo \"finch\u00e9 la porta non si apre\". Quando Jane, ansiosa, fa notare che la porta della loro camera si apre sempre, lei chiarisce \"l'altra porta\".\nLa signora Banks chiede a Mary Poppins e ai bambini di trovare un accordatore per pianoforte, che sembra essere il cugino di Mary, il signor Twigley. Quando Mary e i bambini lo visitano, Mr. Twigley cerca di liberarsi dai sette desideri che gli sono stati dati quando \u00e8 nato. Oltre ai pianoforti, Mr. Twigley \u00e8 specializzato anche in uccelli canori come gli usignoli, uno dei quali viene liberato da lui stesso quando ha finito. Fornisce anche scatole musicali per i bambini e per Mary, con cui ballano. Quando tornano a casa pi\u00f9 tardi, il piano del salotto suona perfettamente, e quando i bambini Banks chiedono a Mary cosa \u00e8 successo, lei li rimprovera bruscamente.\nAltre avventure nel libro includono la statua del parco di Neleo che prende vita per qualche tempo durante una delle loro uscite, la loro visita a Miss Calico e ai suoi bastoncini di menta piperita, con i quali le persone volano in cielo, una festa sottomarina dove Mary Poppins \u00e8 l'ospite d'onore, e una festa tra fiabe rivali nel parco tra l'anno vecchio e il nuovo. Quando i bambini chiedono perch\u00e9 Mary Poppins, una persona reale, \u00e8 l\u00ec, viene detto che \u00e8 una favola che diventa realt\u00e0.\nInfine, i cittadini della citt\u00e0 e molti altri personaggi dei precedenti due libri si rivelano dire addio a Mary. I bambini si rendono conto che non se ne stanno andando, ma Mary si, e corrono verso la finestra della loro camera, dove tutto viene riflesso, e la vedono entrare in una casa come loro, aprire la porta e entrare. Pi\u00f9 tardi quella sera, il signor Banks vede una stella cadente, e tutti loro esprimono un desiderio, e i bambini scorgono debolmente Mary Poppins, che li saluta dal cielo. Mary Poppins era volata via, ma i regali che aveva portato sarebbero rimasti per sempre."}
{"id": "3443734", "revid": "287204", "url": "https://it.wikipedia.org/wiki?curid=3443734", "title": "La misteriosa accademia per giovani geni - L'isola senza nome", "text": "La misteriosa accademia per giovani geni - L'isola senza nome \u00e8 il secondo romanzo della trilogia scritta da Trenton Lee Stewart nel 2008.\nTrama.\nIl signor Benedict ha deciso di riunire di nuovo il quartetto di ragazzini che avevano portato a termine la missione all'Accademia per Giovani Geni. Cos\u00ec Spillo, Reynie, Kate e Constance si sentono di nuovo sfidati dall'amabile, vecchio signore narcolettico che aveva fatto di loro una squadra imbattibile, e questa volta sono invitati a lanciarsi in un viaggio organizzato apposta per loro. Ma proprio durante i preparativi, il signor Benedict cade in una trappola del suo gemello malvagio, il signor Curtain. I quattro amici hanno una settimana per ritrovarlo e tutte le loro capacit\u00e0 saranno indispensabili per salvarlo."}
{"id": "3443735", "revid": "196390", "url": "https://it.wikipedia.org/wiki?curid=3443735", "title": "Veterani", "text": ""}
{"id": "3443740", "revid": "205250", "url": "https://it.wikipedia.org/wiki?curid=3443740", "title": "Raffaele Trabucco", "text": "\"\"Un po' guascone, sicuramente capace maestro di corno inglese, esule girovago di fine '800 e a pieno titolo partecipe al Risorgimento europeo oltre che a quello italiano e meridionale. Trabucco, un garibaldino aversano\" E.R.\"\nBiografia.\nRaffaele Trabucco nella sua autobiografia offre di s\u00e9 l'immagine perfetta dell'eroe romantico, tutto patria e lotta. Ardente patriota, partecipa nella guerra di Crimea all'assedio di Sebastopoli. Nel 1858 a Parigi conosce Felice Orsini e resta un anno in carcere dal quale esce perch\u00e9 risultato estraneo all'attentato contro Napoleone III. Nel 1859 torna in Italia per partecipare alla II guerra d'indipendenza e si arruola nei Cacciatori delle Alpi di Garibaldi. Prende parte alla guerra garibaldina del 1860 e nella battaglia di Maddaloni viene ferito gravemente al petto; la ferita eroica gli vale la promozione a capitano. Nel 1862 partecipa con Garibaldi alla campagna per la liberazione di Roma che si conclude tragicamente sull'Aspromonte con il ferimento dell'Eroe dei due Mondi. In questa occasione Trabucco giura di vendicare il ferimento e la mancata unit\u00e0 d'Italia uccidendo il vero responsabile di questi oltraggi: l'imperatore dei Francesi.\nSi trasferisce, cos\u00ec, a Parigi dove nel gennaio del 1864 per la delazione del suo pianista viene arrestato dai gendarmi e trovato in possesso di due bombe alla \"Felice Orsini\" (come venivano definiti gli ordigni a base di mercurio fulminante, esplosivo, chiodi e pezzi di ferro) con le quali doveva tener fede al giuramento fatto. Processato e nonostante una sua nobile autodifesa, viene condannato al carcere a vita ma sar\u00e0 graziato nel 1870 dalla neonata Repubblica.\nRientrato in Italia gli viene dato dal Governo, per le sue benemerenze patriottiche, un posto di capo usciere alla Prefettura di Reggio.\nInizia da questo momento la seconda parte della sua vita. I tempi sono cambiati, l'unit\u00e0 e l'indipendenza della Patria sono state ottenute, Roma \u00e8 diventata capitale, il Risorgimento \u00e8 finito.\nEroe sdegnoso, troppo compreso nella sua parte, che resta fedele al ruolo che ha interpretato e continua a porsi con i caratteri dell'eccezionalit\u00e0 descrivendosi sempre al di sopra delle righe.\nPur proclamandosi sempre garibaldino e mazziniano, non vuole seguire l'evoluzione di questi due movimenti nell'impegno politico e sociale. Preferisce restare fedele al suo clich\u00e9 di eroe romantico come quelli che da suonatore di corno ha visto sui palcoscenici dei teatri lirici. Nella sua autobiografia si avvia, cos\u00ec, al termine della sua vita progettando nuovi viaggi quasi aggrappandosi ad essi come unica possibilit\u00e0 di sentirsi vivo, solo senza famiglia."}
{"id": "3443744", "revid": "287204", "url": "https://it.wikipedia.org/wiki?curid=3443744", "title": "Parco nazionale di Bandipur", "text": "Il parco nazionale di Bandipur \u00e8 un'area naturale protetta indiana che si trova nello stato di Karnataka. La citt\u00e0 pi\u00f9 vicina \u00e8 Mysore. Come \"santuario\" \u00e8 stato istituito nel 1931, oggi occupa una superficie di 874,20\u00a0km\u00b2. Il parco \u00e8 di particolare interesse per la tutela dell'elefante asiatico e del Gaur. Dal 1973 il parco \u00e8 anche riserva della tigre e conserva specie floristiche rare."}
{"id": "3443747", "revid": "610351", "url": "https://it.wikipedia.org/wiki?curid=3443747", "title": "Monte Snowdon", "text": "Con Monte Snowdon pu\u00f2 intendersi:"}
{"id": "3443758", "revid": "39924457", "url": "https://it.wikipedia.org/wiki?curid=3443758", "title": "Hamburger Rathaus", "text": ""}
{"id": "3443761", "revid": "1452073", "url": "https://it.wikipedia.org/wiki?curid=3443761", "title": "Dynasty Warriors 4", "text": "Dynasty Warriors 4, in Giappone , \u00e8 un videogioco hack 'n slash, quarto capitolo della serie \"Dynasty Warriors\". \"Dynasty Warriors 4\" \u00e8 stato sviluppato dalla Omega Force e pubblicato dalla Koei.\nIl videogioco \u00e8 stato reso disponibile per PlayStation 2 (PS2) e Xbox, ed \u00e8 ispirato su una serie di romanzi chiamata \"Il romanzo dei tre regni\", scritto da Luo Guanzhong. Man mano che la serie \u00e8 andata avanti, la storia si \u00e8 distaccata sempre di pi\u00f9 da quella de \"Il romanzo dei tre regni\". Quando \u00e8 stato pubblicato in Giappone ha raggiunto le vette delle classifiche di vendita, con oltre nove milioni di copie vendute nei primi nove giorni, ed ha ricevuto un giudizio di 78 su 100 su Metacritics.\nOriginariamente pubblicato per PS2 nel marzo 2003, \u00e8 stato in seguito convertito per Xbox a settembre dello stesso anno e, nel 2005 convertito per PC sotto il nome di \"Dynasty Warriors 4 Hyper\". Sono state inoltre pubblicate due espansioni della versione del videogioco per PS2, \"Xtreme Legends\" ed \"Empires\". Considerando che \"Xtreme Legends\" richiede al giocatore di utilizzare il disco originale di \"Dynasty Warriors 4\" per avere accesso a tutti i suoi contenuti, \"Empires\" invece \u00e8 un'espansione stand-alone e pu\u00f2 essere utilizzato in ogni sua parte, senza l'ausilio del disco originale. Le espansioni non sono disponibili nelle altre conversioni del videogioco."}
{"id": "3443764", "revid": "287204", "url": "https://it.wikipedia.org/wiki?curid=3443764", "title": "Parco nazionale di Periyar", "text": "Il parco nazionale di Periyar \u00e8 un'area naturale protetta indiana che si trova nello stato di Kerala. \u00c8 stato istituito nel 1982 e occupa una superficie di 778\u00a0km\u00b2. \u00c8 una riserva della tigre ed \u00e8 rilevante per la conservazione di Tigre, Leopardo, Langur del Nilgiri."}
{"id": "3443766", "revid": "28592", "url": "https://it.wikipedia.org/wiki?curid=3443766", "title": "Taig\u00e0", "text": ""}
{"id": "3443768", "revid": "28592", "url": "https://it.wikipedia.org/wiki?curid=3443768", "title": "Cattedrale di Santa Sofia (Novgorod)", "text": ""}
{"id": "3443772", "revid": "228587", "url": "https://it.wikipedia.org/wiki?curid=3443772", "title": "Gradi del Regio Esercito", "text": "Questa pagina contiene i gradi del personale appartenente al Regio Esercito italiano, dal 1870 al 1954.\n1870 - 1908.\nIn questo periodo si assiste al passaggio dall'esercito piemontese a quello italiano con il mantenimento di una divisa di colore nero e l'apposizione di galloni fiorati. In quest'epoca non erano ancora state introdotte le classiche mostrine a spallina ancora oggi in uso, ma il sopraspalla era costituito da un grado a cordone oppure liscio.\n1908 - 1915.\nL'introduzione della divisa grigio-verde non mut\u00f2 i distintivi di grado in uso, eccezion fatta per i graduati di truppa che videro i galloni cambiare colore da rosso a nero. A tutti venne estesa, nel 1899, l'immagine dello stellone d'Italia; il colore delle stellette e del bordo del distintivo era l'oro o l'argento a seconda dell'arma, corpo o servizio in cui militava il soldato, tranne che per gli ufficiali generali il cui bordo era rosso e le stellette oro.\nI marescialli nacquero il 3 luglio 1902, caratterizzati da un distintivo recante da uno a tre galloncini, anch'essi d'oro o d'argento. Sergenti, sergenti maggiori, caporali maggiori e caporali portavano invece le insegne al paramano.\nPrima guerra mondiale.\nLa Grande Guerra comport\u00f2 per il Regio Esercito un continuo cambiamento delle gerarchie e dei distintivi di grado. Per ridurre la visibilit\u00e0 degli ufficiali al fronte vennero abolite ad esempio la sciarpa azzurra, la sciabola e altre vistose insegne. I gradi vennero definitivamente rimossi dalle controspalline e fissati sui paramano delle divise, in via sperimentale con le stellette allineate orizzontalmente oppure posti addirittura sul retro del paramano, cio\u00e8 visibili soltanto di spalle. I distintivi nelle spalline furono ripristinati nel 1926, e ivi rimasero fino al 1934, anno in cui furono riportati nei paramani, tuttavia di diversa foggia.\nUfficiali generali.\nPer distinguere meglio gli incarichi di comando, gli ufficiali generali passarono da tre gradi gerarchici a otto. Le stellette erano sempre d'oro, il nastro in tessuto era d'argento su stoffa inizialmente grigio-verde, dal 1918 diventata rossa.\nLa massima suddivisione si ebbe nel 1918 quando il grado di colonnello in comando di brigata viene trasformato in brigadier generale ed inserito nella categoria degli ufficiali generali; nascono altres\u00ec i gradi di maggior generale in comando di divisione, tenente generale in comando d'armata e tenente generale capo di stato maggiore dell'esercito.\nUfficiali superiori.\nUn aumento delle gerarchie lo videro anche gli ufficiali superiori, passati da tre a sei per sopperire al crescente numero di incarichi affidati a personale con grado gerarchico inferiore. Sorsero quindi i tenenti colonnello comandanti di reggimento e colonnelli in comando di brigata, quest'ultima nati nel 1916 e mutati nel 1918 in brigadier generali, con insegna senza stellette.\nUfficiali inferiori.\nL'allargamento dei gradi gerarchici interess\u00f2 anche gli ufficiali inferiori. Nel 1915 venne introdotta la qualifica di \"aspirante\", assegnata ad ufficiali di complemento in attesa di essere nominati sottotenenti e contraddistinti da una stelletta di filo nero. Nel 1916 arrivarono le stellette su supporto \"robbio\" per i tenenti comandanti di compagnia e per i capitani in comando di battaglione.\nMarescialli.\nI marescialli fecero scomparire la categoria dei \"furieri\". Novit\u00e0 assoluta fu l'istituzione, nel 1916, degli \"aiutanti di battaglia\", grado raggiungibile sia dai sottufficiali che dalla truppa unicamente per meriti di guerra, indipendentemente dal grado rivestito in precedenza.\nSeconda guerra mondiale.\nAlcune prime modifiche all'abbigliamento dei soldati cominciarono ad arrivare negli anni venti, ma un grande cambiamento ci sar\u00e0 solo nel 1933 con la cosiddetta \"Riforma Baistrocchi\" che introduce, tra le altre cose, l'abito \"borghese\", camicia con collo floscio, \"metallerie\" esclusivamente dorate e nuove insegne di grado per gli ufficiali.\nLe insegne di grado, pur rimanendo sulle maniche, si uniformano nel disegno generale alla marina ed all'aeronautica, non a caso le stellette vengono sostituite da galloni, filetti e greche. Le stellette per\u00f2 rimangono in vigore per i cappelli a bustina e successivamente per il basco e per le tenute coloniali. Le controspalline degli ufficiali e dei marescialli erano bordate con del filo colorato a seconda della specialit\u00e0 di appartenenza: scarlatto per fanteria e carabinieri, bianco per la cavalleria, giallo-arancio per l'artiglieria, cremisi per il genio militare, viola per il commissariato, celeste per gli automobilisti e blu per l'amministrazione.\nLo scoppio della seconda guerra mondiale e l'autarchia voluta dal fascismo comportarono peraltro un'austerit\u00e0 nelle divise militari. I galloni degli ufficiali si rimpiccioliscono notevolmente, spostandosi a pochi centimetri dal bordo inferiore delle manopole per ridurne la visibilit\u00e0 agli occhi del nemico. Dopo il proclama Badoglio dell'8 settembre 1943 l'Esercito Nazionale Repubblicano adotta propri gradi mentre rimangono immutati per il Corpo Italiano di Liberazione prima e per i Gruppi di Combattimento poi, eccezion fatta per gli ufficiali che si vedranno trasferite, tra la fine del 1944 e l'inizio del 1945, le insegne di grado nelle controspalline. Questo cambiamento venne effettuato per uniformare le divise italiane a quelle Alleate. Gli ufficiali generali portavano le stellette d'oro su di una controspallina in tessuto d'argento; gli ufficiali superiori, da maggiore a colonnello, portavano la controspallina guarnita da un bordo d'oro; gli ufficiali inferiori avevano una nuova disposizione delle stellette, ora centrate rispetto alla controspallina. Nessuna novit\u00e0 invece per i sottufficiali, che gi\u00e0 avevano le insegne di grado sulle controspalline o sugli avambracci. I sergenti ed i graduati di truppa portavano i gradi sugli avambracci in posizione intermedia tra spalla ed il gomito.\nUfficiali generali.\nGli ufficiali generali, ritornati a tre livelli dopo la prima guerra mondiale, all'avvento della seconda guerra mondiale erano sei. Il disegno veniva portato al di sopra delle manopole della divisa ed era composto da un tratto di greca e un numero di \"filetti\" corrispondenti al numero delle stellette; il filetto pi\u00f9 in alto componeva un ovale simile al \"giro di bitta\" dei marinai della Regia Marina.\nDopo la proclamazione dell'Impero nel 1936, nel 1938 venne creato, per il Re e per il Capo del Governo (Benito Mussolini), il grado di \"Primo maresciallo dell'impero\", contraddistinto da una doppia greca sormontata da un'aquila romana.\nDetto grado sar\u00e0 abolito nel 1946, con l'avvento del regime repubblicano, cos\u00ec come altri gradi che saranno aboliti del tutto in alcuni casi e sostituiti in altri.\nUfficiali superiori.\nI livelli gerarchici degli ufficiali superiori restarono immutati allo scoppio della guerra. Come per la Regia Marina e la Regia Aeronautica, i galloni vennero allargati e sovrastati da un numero di filetti massimo di tre, il pi\u00f9 in alto dei quali formava un anello rivolto verso l'alto. Il colore dei disegni era l'oro per tutte le armi ed i corpi, tranne i Carabinieri che mantennero l'argento.\nI comandanti di reggimento continuarono a portare il sottopanno \"robbio\".\nUfficiali inferiori.\nGli ufficiali inferiori erano, e sono tutt'oggi, detti anche \"subalterni\"; da notare che sin dalla Prima Guerra Mondiale e fino agli anni settanta erano previsti i gradi di 1\u00b0 Tenente e 1\u00ba Capitano, quest'ultimo presente ancora oggi nella gerarchia delle Forze Armate, ed erano riservati a coloro, soprattutto nel '40-'45, avevano combattuto nel '15-'18 o nelle guerre coloniali, ed erano stati posti in riserva al termine delle operazioni belliche e poi richiamati nel 1940 all'entrata in guerra e quindi riarruolati con il loro vecchio grado (capitano e tenente) e quindi considerati \"pi\u00f9 anziani\" rispetto ad altri, ovvero coloro che avevano trascorso un periodo superiore al normale per il passaggio al grado superiore.\nTale criterio, di fatto, permane tutt'oggi per il 1\u00ba Capitano, che per\u00f2 per prassi \u00e8 riservato agli ex marescialli che sono transitati nel Ruolo Speciale Ufficiali, e che quindi hanno una progressione molto lenta rispetto a coloro che sono entrati nel Ruolo per concorso a Nomina Diretta ovvero ex AUC, oggi AUFP, che al termine della ferma hanno passato la selezione per il servizio permanente effettivo e ancor pi\u00f9 lenta rispetto agli Ufficiali del Ruolo Normale, cio\u00e8 coloro che provengono dall'Accademia Militare di Modena.\nDi fatto, ad oggi, il grado di 1\u00ba Capitano sta andando in disuso, per prassi, tendendo ove possibile ad avanzare i Capitani ex marescialli, poco prima o subito dopo il congedo per pensionamento, al grado di Maggiore a titolo onorifico.\nIl 1\u00b0 Tenente \u00e8 stato invece definitivamente abolito tra la fine dei '70 e inizi '80, poich\u00e9 considerato \"superfluo\" ovvero \"non pi\u00f9 necessario\".\nSottufficiali e truppa.\nI marescialli, all'avvento della riforma Baistrocchi, mantennero i gradi sulle controspalline dove erano stati sistemati gi\u00e0 nel 1924. Il grado di aiutante di battaglia rimase e l'accesso rest\u00f2 vincolato alle qualit\u00e0 dimostrate in combattimento. Sergenti e truppa portarono i gradi al paramano fino al 1937, data in cui vennero spostati agli avambracci (in formato ridotto). Allo scoppio della guerra i gradi per la truppa assunsero il colore rosso (prima erano neri) mentre i paracadutisti (nati nel 1941) iniziarono a portare il sottopanno azzurro.\nControspalline metalliche.\nA partire dal 1926 per le uniformi da parata vennero introdotte delle controspalline metalliche differenti nelle decorazioni a seconda del grado dell'insignito. Esse erano destinate unicamente alle uniformi da parata e venivano assegnate dal grado di sottotenente in su. Le differenziazioni di grado avvenivano attraverso l'uso di fasce metalliche di numero variabile che erano semplici nel caso degli ufficiali inferiori, a festoni nel caso degli ufficiali superiori e arabescate nel caso dei generali, i quali disponevano inoltre di un numero di stellette variabile a seconda del grado da porsi sul manico della spallina (sottotenente 1 fascia piana, tenente 2 fasce piane, capitano 3 fasce piane, maggiore 1 fascia a festoni, tenente colonnello 2 fasce a festoni, colonnello 3 fasce a festoni, generale di brigata fascia arabescata e 1 stella, generale di divisione fascia arabescata e 2 stelle, generale di corpo d'armata fascia arabescata e 3 stelle). Nello spazio interno alle linee di grado si trovava l'insegna del corpo di appartenenza. Il corpo della spallina poteva presentare delle linee a festoni per artiglieria, cavalleria, genio, medici, veterinari e farmacisti, o linee orizzontali per la fanteria e per tutte le altre armi. Nel caso della marina militare, il corpo della spallina era squamato ed anche i gradi corrispondenti erano diversificati (guardiamarina 1 fascia piana, sottotenente di vascello 2 fasce piante, tenente di vascello 3 fasce piane, capitano di corvetta 1 fascia a festoni, capitano di fregata 2 fasce a festoni, capitano di vascello 3 fasce a festoni, contrammiraglio fascia arabescata e 1 stella, ammiraglio di divisione fascia arabescata e 2 stelle, ammiraglio fascia arabescata e 3 stelle).\nColonie (1911-1945).\nPer quanto compresi all'interno delle forze armate del Regno d'Italia, le truppe coloniali indigene godevano di appositi gradi che non superavano il rango di sottufficiale."}
{"id": "3443775", "revid": "1514393", "url": "https://it.wikipedia.org/wiki?curid=3443775", "title": "Chernigov", "text": ""}
{"id": "3443780", "revid": "416175", "url": "https://it.wikipedia.org/wiki?curid=3443780", "title": "Frank Richard Stockton", "text": " Stockton evit\u00f2 l'utilizzo di una certa morale che era piuttosto comune nei racconti per bambini del tempo, l'innovazione \u00e8 tutta da cercare nell'utilizzo di una forma di umorismo intelligente per colpire l'avidit\u00e0, la violenza, l'abuso di potere e di altre debolezze umane. Sono da ricordare alcuni dei suoi racconti pi\u00f9 famosi \"Il Griffin e la Canon Minor\" (1885) e \"The Bee-Man di Orn\" (1887), che \u00e8 stato pubblicato nel 1964 in edizione illustrato da Maurice Sendak."}
{"id": "3443782", "revid": "767487", "url": "https://it.wikipedia.org/wiki?curid=3443782", "title": "Daniel Tshabalala", "text": "Carriera.\nClub.\nDurante la sua carriera ha giocato principalmente con il Platinum Stars.\nNazionale.\nConta 3 presenze con la Nazionale sudafricana."}
{"id": "3443783", "revid": "287204", "url": "https://it.wikipedia.org/wiki?curid=3443783", "title": "Cristallo di Wigner", "text": "Il cristallo di Wigner \u00e8 uno stato della materia teorizzato dal fisico ungherese Eugene Paul Wigner nel 1934 e reso reale dall'universit\u00e0 di Zurigo il 30 giugno 2021. L'articolo originale di Wigner (che per\u00f2 contiene un errore) predice l'esistenza di uno stato in cui gli elettroni di una sostanza si localizzano attorno ai punti di un reticolo. Si tratta quindi di un modello di cristallo elettronico.\nDescrizione.\nLa descrizione teorica del cristallo di Wigner si basa su un'approssimazione, talvolta usata in fisica dello stato solido, detta \"jellium\": un gas omogeneo di elettroni immerso in un continuo di carica positiva che ha densit\u00e0 di carica esattamente uguale a quella media degli elettroni, cos\u00ec da garantire la neutralit\u00e0 del sistema. L'approssimazione di Hartree-Fock \u00e8 uno strumento oggigiorno superato, ma comunque utile per capire, almeno qualitativamente e coerentemente con la teoria delle perturbazioni al primo ordine, il comportamento di questo gas di elettroni. In particolare questo approccio variazionale consente una deduzione teorica abbastanza precisa per le energie di coesione dei metalli alcalini: il continuo positivo \u00e8 infatti un'approssimazione non troppo forzata solo nel caso in cui gli ioni del reticolo cristallino presentino struttura elettronica a shell chiuse, come nel caso alcalino. Tutto questo vale per densit\u00e0 di elettroni tipiche dei metalli.\nPer densit\u00e0 pi\u00f9 basse si evince, sempre grazie a questa modellizzazione, che il modo per minimizzare l'energia del sistema \u00e8 quello di polarizzare gli spin degli elettroni e di localizzarli: l'energia di ogni singolo elettrone \u00e8 quindi quella dello stato fondamentale di un oscillatore armonico quantistico (che ben descrive il moto di oscillazione attorno al sito del reticolo elettronico) pi\u00f9 quella dovuta al potenziale mutuo di interazione (minimizzata invece dalla conveniente scelta geometrica del reticolo).\nMentre il lavoro di Wigner si basava su un calcolo essenzialmente di elettrostatica, l'approccio moderno si basa su metodi computazionali di tipo Monte Carlo o RPA (\"random phase approximation\") e recenti sviluppi sperimentali (che hanno portato ad un'evidenza della localizzazione di elettroni sulla superficie di gocce di elio liquido) hanno ultimamente ridestato l'interesse per questo inusuale stato della materia.\nNel 2013 \u00e8 stato realizzato in laboratorio un cristallo di Wigner di cui si \u00e8 avuto una conferma indiretta.\nNel 2021 i ricercati dell'ETH di Zurigo hanno avuto la prova diretta della realizzazione del cristallo usando un semiconduttore di diseleniuro di molibdeno portato a temperature vicino a 0 K."}
{"id": "3443787", "revid": "1305772", "url": "https://it.wikipedia.org/wiki?curid=3443787", "title": "Convento di San Michele", "text": ""}
{"id": "3443792", "revid": "287204", "url": "https://it.wikipedia.org/wiki?curid=3443792", "title": "Idrogeno e idiozia", "text": " \nIdrogeno e idiozia (\"Shatterday\") \u00e8 una raccolta di racconti di Harlan Ellison pubblicata nel 1980.\nContiene sedici opere, presentate in precedenza nel periodo tra il 1975 e il 1980, ad eccezione di \"Lo faresti per un penny?\", scritto con Haskell Barkin e pubblicato nel 1967.\nIl primo racconto della raccolta, \"Jeffty ha cinque anni\", ha vinto sia il Premio Hugo che il Premio Nebula.\nIl volume \u00e8 aperto da un'introduzione dell'autore, \"Terrori mortali\" (\"Mortal Dreads\"), e ciascun racconto \u00e8 preceduto da ulteriori brevi note introduttive.\nL'edizione italiana, pubblicata nel 1999, contiene una postfazione di Valerio Evangelisti, \"Harlan Ellison, o del vedere pericolosamente\", nella quale lo scrittore italiano invita il lettore ad abbandonarsi \u00aballa perizia narrativa di Ellison, capace di creare \"suspense\" da situazioni apparentemente banali, e di avvincerlo nelle loro spire sempre pi\u00f9 fitte e sorprendenti\u00bb.\nIntroduzione dell'autore.\nNell'introduzione Harlan Ellison esprime con forza la propria concezione dello scrivere, in contrapposizione a chi lo accusa di puntare a scioccare i lettori: \u00abNon so come vedete \"voi\" la mia missione di scrittore, ma per me non significa essere tenuto a riconfermare i vostri miti consolidati e i vostri pregiudizi provinciali. Il mio lavoro non \u00e8 cullarvi con una falsa sensazione di bont\u00e0 dell'universo. Questa meravigliosa e terribile occupazione che consiste nel ricreare il mondo in un altro modo, ogni volta nuovo e straniero, \u00e8 un atto di guerriglia rivoluzionaria. Smuovo le acque. Vi do fastidio. Vi faccio colare il naso e lacrimare gli occhi. Consumo la mia vita e chilometri di materiale viscerale in una gloriosa e dolorosa serie di raid notturni contro l'autocompiacimento. Il mio destino \u00e8 svegliarmi con rabbia ogni mattina, e andare a dormire alla sera ancor pi\u00f9 arrabbiato. Tutto questo per cercare l'unica verit\u00e0 che sta al centro di ogni pagina di narrativa mai scritta: siamo tutti nella stessa pelle... ma per il tempo che ci vuole a leggere questi racconti ho solo la bocca. [...] \u00c8 questo il mio lavoro. Smuovere le acque, mordervi la coscia, farvi arrabbiare in modo che la conversazione prosegua. Non invitatemi a una festa per fare una piacevole chiacchierata. Voglio ascoltare il suono della vostra anima. Cos\u00ec poi lo posso tradurre nei terrori mortali che tutti condividiamo e spararvelo addosso trasformato magicamente, rimodellato sotto forma di favola divertente o spaventosa. [...] Ecco perch\u00e9 vi dico tutto questo, e perch\u00e9 scrivo per scioccarvi e farvi infuriare e terrorizzarvi. Per dirvi con amore e partecipazione che non siete soli.\u00bb\nRacconti contenuti.\n\"Jeffty ha cinque anni\".\nPubblicato originariamente su \"The Magazine of Fantasy and Science Fiction\" del luglio 1977.\n\u00c8 stato antologizzato nella raccolta annuale \"Nella sala dei re marziani. Il meglio della fantascienza nel 1978\" (\"The 1978 Annual World's Best SF\") (1978), a cura di Donald A. Wollheim e Arthur W. Saha. \u00c8 stato presentato anche nel volume \"I Premi Hugo 1976-1983\" (1984), a cura di Sandro Pergameno.\nHa vinto il Premio Hugo, il Premio Nebula, il British Fantasy Award e il sondaggio annuale della rivista \"Locus\" per il miglior racconto breve.\nEllison ha avuto l'idea di un bambino fermato nel tempo all'et\u00e0 di cinque anni durante una festa dei suoi amici Walter e Judy Koenig, dall'aver osservato ammirato il loro dolce e curioso figlioletto Josh e dall'aver udito male un commento di uno dei presenti.\n\"Com'\u00e8 la vita notturna su Sissalda?\".\nPubblicato originariamente nell'antologia \"Chrysalis\" (1977).\n\u00c8 stato presentato anche nella raccolta \"Fantasex\" (\"Alien Sex\") (1990), a cura di Ellen Datlow. Nell'edizione italiana, il racconto \u00e8 intitolato \"Vita notturna a Cissalda\" e tradotto da Nicoletta Vallorani.\n\"Sudore da flop\".\nPubblicato originariamente su \"Heavy Metal\" del marzo 1979.\nIl racconto \u00e8 stato scritto tra le tredici e le diciannove e trenta del 21 dicembre 1977, per essere letto dal vivo quella sera stessa al talk show radiofonico condotto da Carole Hemingway sulla rete radiofonica di Los Angeles KABC.\n\"Lo faresti per un penny?\".\nPubblicato originariamente su \"Playboy\" dell'ottobre 1967.\nIl racconto \u00e8 stato scritto in collaborazione con Haskell Barkin, miglior amico di Ellison per oltre vent'anni, \u00ab\"una delle poche persone che mi rimprovera quando mi comporto male, e lo fa in un modo cos\u00ec saggio e amorevole che smetto di fare quello che sto facendo e cambio il mio modo di comportarmi\"\u00bb. Barkin ha avuto l'idea e scritto una prima, breve versione, Ellison ne ha realizzato la stesura finale.\nProprio con questo racconto Ellison \u00e8 riuscito ad essere pubblicato per la prima volta sulla rivista \"Playboy\", a cui aveva proposto per anni le sue opere migliori senza alcun successo.\n\"L'uomo che pensava solo alla vendetta\".\nPubblicato originariamente su \"Analog\" dell'agosto 1978.\n\"Il bottegaio\".\nPubblicato originariamente nell'antologia \"The Arts and Beyond\" (1977).\n\"Tutte le menzogne che sono la mia vita\".\nPubblicato originariamente in edizione limitata nel 1980.\n\u00c8 stato candidato al Premio Hugo per il miglior romanzo breve.\nIl racconto ha avuto una gestazione lunga dodici anni: \u00ab\"gli ci \u00e8 voluto tutto quel tempo per venire su ed essere partorito. Ne conoscevo pezzi e bocconi molto tempo fa; ma le altre parti, semplicemente non ero abbastanza vecchio o abbastanza consapevole di me stesso da poterle capire. [...] Certi racconti rifiutano di farti accedere finch\u00e9 non sono sicuri che sai cosa diavolo stai facendo\"\u00bb.\n\"Django\".\nPubblicato originariamente su \"Galileo\" del gennaio 1978.\nL'autore ha scritto questo racconto seduto nella vetrina della libreria Avenue Victor Hugo di Boston, tra l'8 e il 9 novembre 1977, ascoltando la musica di Django Reinhardt, \u00ab\"il pi\u00f9 grande chitarrista jazz mai vissuto\"\u00bb al quale il racconto \u00e8 dedicato.\n\"Conta le ore che segnano il tempo\".\nPubblicato originariamente su \"Omni\" del dicembre 1978.\nHa vinto il sondaggio annuale della rivista \"Locus\" ed \u00e8 stato candidato al Premio Hugo per il miglior racconto breve.\nL'autore ha iniziato il racconto il 12 ottobre 1975, presso il Loch Tummell, in Scozia, e lo ha terminato il 3 settembre 1978, durante lo svolgimento della l'IguanaCon, la XXXVI SF World Convention, alla quale presenziava come ospite d'onore e al termine della quale avrebbe ricevuto l'ennesimo Premio Hugo con \"Jeffty ha cinque anni\". Per rendersi accessibile ai partecipanti della Worldcon senza distogliere tempo alla scrittura, Ellison si \u00e8 sistemato per quattro giorni in un mezzanino dello Hyatt Regency Hotel di Phoenix, in piena vista, scrivendo e via via affiggendo ai muri il racconto \"in progress\" perch\u00e9 potesse essere letto.\nIl racconto \u00e8 aperto dal Sonetto XII di William Shakespeare, dal cui primo verso (\"When I do count the clock that tells the time\") \u00e8 tratto il titolo (\"Count the Clock That Tells the Time\").\n\"Nel quarto anno della guerra\".\nPubblicato originariamente su \"Midnight Sun\" n. 5 del 1979.\nIl racconto \u00e8 aperto da quattro versi tratti dall'ode di John Dryden \"La festa di Alessandro\" (\"Alexander's Feast\") del 1697.\n\"Vivo e vegeto in un viaggio solitario\".\nPubblicato originariamente su \"The Magazine of Fantasy and Science Fiction\" del luglio 1977.\nQuesto racconto, che l'autore a differenza delle proprie abitudini ha consapevolmente intriso di un simbolismo insistito, \u00e8 nato dal dolore per essere stato lasciato dalla moglie ed \u00e8 stato stimolato da un verso di una canzone di Jacques Brel, ascoltata durante una rappresentazione di \"Jacques Brel is Alive and Well and Living in Paris\".\n\"Tutti gli uccelli tornano a posarsi al nido\".\nPubblicato originariamente su \"Playboy\" del marzo 1979.\nSecondo Ellison, in tutta la sua carriera in sole due occasioni l'intervento di un \"editor\" l'ha portato al di sopra delle proprie capacit\u00e0, dando un contributo determinante alla riuscita dell'opera, e questo racconto \u00e8 il caso pi\u00f9 significativo, tanto da considerarlo uno dei suoi racconti migliori e \u00ab\"certo uno dei pi\u00f9 dolorosi\"\u00bb. L'editor di \"Playboy\" Victoria Chen Haider l'ha spinto ad affrontare un periodo cruciale del suo passato, il disastroso primo matrimonio con una donna afflitta da problemi psichiatrici, per dare \u00ab\"l'anima della tenebra\"\u00bb ad un racconto che, pur non essendo autobiografico, trae ispirazione della sua esperienza personale. Ellison ha potuto collaborare con la Haider quest'unica volta e non le ha mai parlato di persona, perch\u00e9 \u00e8 morta in un incidente aereo nel maggio 1979.\n\"Oppio\".\nPubblicato originariamente su \"Shayol\" del febbraio 1978.\nIl racconto \u00e8 stato inteso come \u00ab\"un piccolo atto di guerriglia\"\u00bb contro il medium televisivo, da leggere proprio in televisione. L'idea alla base \u00e8 che \u00ab\"l'Entropia cerca di mantenere lo status quo per sostenere il funzionamento del sistema\"\u00bb quindi, se la gente continuer\u00e0 ad occupare il proprio tempo non lavorativo fuggendo dal Mondo Reale (attraverso \u00ab\"sesso facile, religione fondamentalista, romanzi da quattro soldi, film senza cervello, sbronze, droga, fantasy di spada e magia, interminabili sedute davanti alla televisione, fast food o minigolf\"\u00bb...), questo potrebbe cambiare magicamente per riconquistare l'attenzione delle persone che vi abitano.\n\"L'altro occhio di Polifemo\".\nPubblicato originariamente su \"Cosmos\" del novembre 1977.\n\"L'esecutore dei bambini deformi\".\nPubblicato originariamente nell\"'Iguanacon Program Book\" del 1978.\n\"Spezzabato\".\nPubblicato originariamente su \"Science Fiction Monthly\" dell'agosto 1975.\n\u00c8 stato candidato al Premio Nebula per il miglior racconto breve.\nAdattamenti.\n\"Spezzabato\" \u00e8 diventato nel 1985 il primo episodio della prima stagione della seconda serie di \"Ai confini della realt\u00e0\" (\"The Twilight Zone\") (1985-1989), diretto da Wes Craven ed interpretato da Bruce Willis."}
{"id": "3443794", "revid": "879070", "url": "https://it.wikipedia.org/wiki?curid=3443794", "title": "Riserva naturale di Kedrovaja Pad'", "text": "La riserva naturale di Kedrovaja Pad' (in russo \u0417\u0430\u043f\u043e\u0432\u0435\u0434\u043d\u0438\u043a \u00ab\u041a\u0435\u0434\u0440\u043e\u0432\u0430\u044f \u041f\u0430\u0434\u044c\u00bb, \"zapovednik \u00abKedrovaja Pad'\u00bb\") \u00e8 un'area protetta situata nell'Estremo Oriente russo. Istituita nel 1925, copre una superficie di 179 chilometri quadrati e costituisce un importante rifugio per il leopardo dell'Amur, in pericolo di estinzione. Viene amministrata congiuntamente con il vicino parco nazionale della Terra del Leopardo, che fa da cornice a quest'area rigorosamente protetta.\nGeografia.\nLa riserva si trova all'estremit\u00e0 meridionale del Territorio del Litorale, ad ovest di Vladivostok, non lontano dal confine con la Cina. Copre un'area di 179 chilometri quadrati di foresta di montagna. Le foreste miste costituiscono una fascia di transizione tra la taiga siberiana e le foreste subtropicali. Met\u00e0 della superficie della riserva \u00e8 oggi ricoperta dalla quercia mongola (\"Quercus mongolica\"), ma in passato qui cresceva principalmente un'associazione forestale mista. Vi crescono anche tigli, aceri, betulle, olmi, frassini e varie conifere, come l'abete della Manciuria e il pino coreano. Occasionalmente si incontrano anche peri selvatici e rododendri.\nFauna.\nLa riserva \u00e8 uno dei rifugi pi\u00f9 importanti per il leopardo dell'Amur, in pericolo di estinzione. Nel 2011 le fototrappole hanno permesso di identificare in tutto dodici esemplari qui e nel limitrofo parco nazionale della Terra del Leopardo. Negli anni precedenti erano sempre stati censiti dai sette ai nove di questi rari felini selvatici. Oltre al leopardo, vivono qui anche altri due grandi predatori, la tigre siberiana e l'orso dal collare. Inoltre, la riserva ospita numerose popolazioni di ungulati, come cinghiali e caprioli siberiani, cervi sika e moschi siberiani. Tra i piccoli carnivori vivono qui la volpe rossa, il cane procione, il tasso asiatico, la martora dalla gola gialla, la lontra, la donnola siberiana e il gatto leopardo. Numerosi sono i piccoli mammiferi, tra i quali spiccano scoiattoli, tamia e scoiattoli volanti. La riserva ospita anche numerose specie di uccelli e di rettili, come l'astore di Horsfield e il colubro tigrato."}
{"id": "3443796", "revid": "697352", "url": "https://it.wikipedia.org/wiki?curid=3443796", "title": "Abbazia di San Michele Arcangelo", "text": ""}
{"id": "3443797", "revid": "339392", "url": "https://it.wikipedia.org/wiki?curid=3443797", "title": "Bric della Maddalena", "text": ""}
{"id": "3443800", "revid": "135491", "url": "https://it.wikipedia.org/wiki?curid=3443800", "title": "Shatterday", "text": ""}
{"id": "3443801", "revid": "599058", "url": "https://it.wikipedia.org/wiki?curid=3443801", "title": "TMC news", "text": ""}
{"id": "3443802", "revid": "767487", "url": "https://it.wikipedia.org/wiki?curid=3443802", "title": "Hern\u00e1n P\u00e9rez", "text": "Carriera.\nClub.\nDebutta con la prima squadra del Villarreal il 14 aprile 2011, nel ritorno dei quarti di finale dell'Europa League 2010-2011, Twente-Villarreal (1-3).\nNazionale.\nNel 2010 debutta con la Nazionale paraguaiana."}
{"id": "3443803", "revid": "125416784", "url": "https://it.wikipedia.org/wiki?curid=3443803", "title": "Principi di Novgorod", "text": "Il principe di Novgorod era il knjaz' russo cui veniva assegnata dal gran principe la citt\u00e0 di Velikij Novgorod, con il suo territorio all'estremo nord della Rus' di Kiev.\nIl principe era una figura importante nella vita della Repubblica di Novgorod, soprattutto nei periodi di guerra. La \"ve\u010de\", tuttavia, riusc\u00ec a restringere sempre pi\u00f9 il potere del principe, giungendo persino ad un sistema di \"do ut des\" e imponendo al principe stesso una forte tassazione. All'incirca cento principi si susseguirono al potere: di questi, circa met\u00e0 fu chiamata o ripudiata dagli abitanti di Novgorod, e almeno quattro tra loro furono costretti a siglare un contratto di ingaggio chiamato \"rjad\" (\u0440\u044f\u0434) che ne definiva i diritti di fronte ai boiari della citt\u00e0 e riconosceva \"de facto\" la parziale indipendenza della stessa. \nGli accordi sopravvissuti allo svuotamento degli archivi arcivescovili eseguito da Ivan III di Mosca dopo la conquista di Novgorod sono tutti siglati con i principi di Tver' e, per tale motivo, non si pu\u00f2 dire che si trattasse di una pratica comune firmare dei contratti del genere (non vi sono infatti indicazioni che i principi di Moscovia ne abbiano mai sottoscritti, sebbene \u00e8 possibile che quei documenti siano stati distrutti proprio per far vedere che Novgorod non poteva richiedere a Mosca un atto scritto del genere). Le scarse fonti non permettono di andare al di l\u00e0 delle ipotesi.\nAl tempo della Rus' tutte le lotte di potere dei Rjurikidi si svolgevano a Kiev: anche i fratelli minori o i figli del gran principe che secondo la \"Russkaja Pravda\" avevano diritto al principato su Novgorod, spesso non volevano andare nella citt\u00e0. Cos\u00ec a Novgorod si recarono spesso membri di rami collaterali della famiglia.\nIl principe di Novgorod aveva soprattutto due compiti:\nLa sovranit\u00e0 non apparteneva assolutamente al principe, bens\u00ec alla \"ve\u010de\", cui il principe era sottoposto.\nLa prima e la pi\u00f9 importante funzione del principe era quella di capo dell'esercito, con ingaggio a termine. Egli sovvenzionava inoltre la costruzione di chiese, sottoscriveva codici di leggi gi\u00e0 emanate o messe insieme negli organi cittadini, e presiedeva le assemblee giudiziarie con compiti di polizia, facendo da \"namestnik\" ossia luogotenente del principe anziano, capo del clan dal quale il principe proveniva (ad esempio il principe di Tver'). Secondo i \"rjad\" il principe non poteva estradare o perseguire un abitante della Repubblica. \nAl principio ebbe due residenze: una nella \"piazza del Mercato\" (chiamata Palazzo di Jaroslav perch\u00e9 costruito da Jaroslav I di Kiev) e una, chiamata \"Cittadella di Rjurik\" (\"Rjurikovo Gorodi\u0161\u010de\"), un paio chilometri al di fuori della citt\u00e0. La prima non fu pi\u00f9 occupata stabilmente con la riforma del 1136, e il principe fu obbligato a risiedere nella Cittadella di Rjurik.\nLe entrate monetarie del principe erano meticolosamente controllate, affinch\u00e9 egli non potesse rendersi indipendente per potersi pagare un proprio esercito personale (la \"dru\u017eina\" del principe di Novgorod era estremamente limitata). Il principe non poteva convocare in modo autonomo l'esercito. Combattendo i nemici e proteggendo l'esercito, il principe si guadagnava uno stipendio dalla citt\u00e0. Poteva possedere soltanto quantit\u00e0 ridottissime di terre e di schiavi. Non poteva neanche commerciare autonomamente, ma solo tramite intermediari di Novgorod. Era sottoposto a pesanti dazi doganali, imposti dai commercianti stessi, e doveva addirittura pagare una tassa per pescare e cacciare."}
{"id": "3443804", "revid": "1226", "url": "https://it.wikipedia.org/wiki?curid=3443804", "title": "Jeffty ha cinque anni", "text": ""}
{"id": "3443806", "revid": "135491", "url": "https://it.wikipedia.org/wiki?curid=3443806", "title": "Jeffty Is Five", "text": ""}
{"id": "3443807", "revid": "135491", "url": "https://it.wikipedia.org/wiki?curid=3443807", "title": "Com'\u00e8 la vita notturna su Sissalda?", "text": ""}
{"id": "3443808", "revid": "59785", "url": "https://it.wikipedia.org/wiki?curid=3443808", "title": "Tamasso", "text": "Tamasso (in greco: \"\u03a4\u03b1\u03bc\u03b1\u03c3\u03c3\u03cc\u03c2\", \"\u03a4\u03ac\u03bc\u03b1\u03c3\u03bf\u03c2\", \"\u03a4\u03b1\u03bc\u03bf\u03c3\u03af\u03c4\u03b7\u03c2\", \"\u03a4\u03b1\u03bc\u03cd\u03c3\u03b9\u03bf\u03c2\"; corrispondente forse alla citt\u00e0 omerica di \"\u03a4\u03b5\u03bc\u03ad\u03c3\u03b7\") era un'antica citt\u00e0 posta nella parte centrale dell'isola Cipro, i cui resti si trovano su una collinetta a circa 20\u00a0km a sud ovest di Nicosia, sulla riva sinistra del fiume Pedieos, vicino al moderno villaggio di Politiko.\nStoria.\nL'antica Tamasso.\nNon \u00e8 noto quando Tamasso sia stata fondata, e da chi. Si ritiene che la fondazione della citt\u00e0 sia avvenuta intorno all'VIII secolo a.C. in una zona che era abitata fin dalla tarda et\u00e0 del bronzo. Nella prima met\u00e0 del VII secolo era comunque diventata un'importante citt\u00e0-regno di Cipro. Dalla sua fondazione fino al periodo romano la citt\u00e0 divenne notevolmente pi\u00f9 ricca grazie allo sfruttamento delle risorse minerarie, soprattutto di rame, dei dintorni. Nella seconda met\u00e0 del IV secolo Pasikypros, re di Tamasso, vendette la citt\u00e0 a Poumiathon, re di Kition, e Tamasso quindi pass\u00f2 sotto il dominio fenicio. La dominazione dei Fenici non dur\u00f2 a lungo poich\u00e9 Tamasso e le sue miniere furono concesse al regno di Salamina dove rimase fino alla soppressione definitiva dei regni di Cipro operata dai Tolomei nel 312-311 a.C. In seguito le miniere di rame delle vicinanze si esaurirono e l'economia di Tamasso, situata in un territorio fertile (\"ager Tamasenum\"), si fond\u00f2 sull'agricoltura.\nLa Temesa omerica.\nNel primo libro I dell'\"Odissea\", la dea Atena ha assunto sembianze di un navigante che si dirige a Temesa per acquistare rame in cambio di ferro: \nL'identificazione di questa Temesa con una localit\u00e0 cipriota fu fatta gi\u00e0 in et\u00e0 ellenistica per il riferimento al rame, metallo molto abbondante nell'isola di Cipro, e per assonanza. Nel I secolo, tuttavia, Strabone (63 a.C.-24 d.C.) fece intendere che la Temesa omerica potesse essere la citt\u00e0 bruzia di Temesa:\nUno studio mirato sull\u2019argomento, condotto dal Manfredi-Gigliotti nel 1994 \u201c\"Temya-Temhsh\", \"Memorie storiche sull\u2019antica citt\u00e0 di Temesa, con particolare riguardo all\u2019individuazione del suo sito\"\u201d, Ed. Brenner (CS) 1994, ha sostenuto trattarsi della Temesa brettia, offrendo le seguenti argomentazioni.\na)L\u2019etimologia del nome (dall\u2019ebraico \"t e m e s\" = liquefarsi, fonderia) evoca pi\u00f9 l\u2019esistenza di officine che quella di miniere in loco. Massimo Guarascio (\"Un contributo di dati e metodi della ricerca geomineraria in archeologia: il caso di Temesa\"-Cfr bibliografia) ha escluso l\u2019esistenza di miniere in Temesa e nella sua cwra, per cui \u00e8 giocoforza ammettere che la citt\u00e0 andasse famosa nell\u2019antichit\u00e0 per le sue officine e per l\u2019abilit\u00e0 dei suoi maestri artigiani e non gi\u00e0 per le sue miniere, talch\u00e9 \u00e8 molto probabile che essa si rifornisse acquistando la materia prima da Campotenese (in realt\u00e0 Campo Temese o Temesio, nel cui territorio le miniere esistevano realmente) e da altri mercati, nonch\u00e9 barattando la materia prima con quella lavorata (come, nella sostanza fa Mente o, se si preferisce, Minerva nel racconto omerico);\nb)A parere del Manfredi-Gigliotti, il problema, riguardante l\u2019esatta individuazione della citt\u00e0 (Temesa brettia o Tamasso cipriota?) \u00e8 stato generato dalla errata traduzione che \u00e8 stata effettuata del luogo letterario di Strabone ove \u00e8 scritto di Temesa (Geografia VI, 1, 5) quanto segue:\n\u201c\"kai deiknutai calkourgeia plhsion, a nun ekleleiptai\"\u201d. L\u2019inciso \u00e8 stato generalmente tradotto: \u201c\"E, infatti nelle vicinanze (di Temesa) vi erano miniere di rame, ormai abbandonate\"\u201d. L\u2019errore della traduzione si riferisce al termine greco \"calkourgeia\" che \u00e8 stato tradotto come \u201c\"miniere di rame\"\", mentre \u00e8 di tutta evidenza che la sua semantica proviene da \"calkos\" (rame) e da \"ergomai\" (lavorare): non gi\u00e0, dunque, \"miniere di rame\", ma \"officine\" \"per la lavorazione del rame\". Ancora oggi nelle immediate vicinanze del sito di Temesa esiste una contrada detta le \"Mattonate\" che evoca chiaramente la presenza di fornaci metallurgiche (per altro, attestate anche in epoca medioevale);\nc)La circostanza, infine, che toglie ogni dubbio sulla identificazione della citt\u00e0 \u00e8 rappresentata dalla affermazione di Omero (Odissea, I, 180-184), laddove si pu\u00f2 leggere che, andando a Temesa, si va presso un popolo \"che parla un'altra lingua\" \u00a0\u1f10\u03c0'\u1f00\u03bb\u03bb\u03bf\u03b8\u03c1\u03cc\u03bf\u03c5\u03c2 \u1f00\u03bd\u03b8\u03c1\u03ce\u03c0\u03bf\u03c5\u03c2, alterit\u00e0 intesa, ovviamente, con riferimento alla lingua greca. A Cipro la lingua parlata era quella di Omero.\nL'evidenza geologica ha mostrato assenza di rame nel territorio calabrese (Strabone situava Temesa lungo la costa tirrenica; secondo la \"Tavola Peutingeriana\" Temesa si troverebbe circa 14 miglia romane a nord del Savuto, ossia in prossimit\u00e0 dell'odierna Serra d'Aiello.\nLa diocesi di Tamasso.\nLa citt\u00e0 non ebbe un ruolo importante in et\u00e0 ellenistica n\u00e9 in quella romana, se si eccettua il fatto che vi venne istituita nei primi anni del Cristianesimo la sede vescovile per opera di San Barnaba nel corso del suo secondo viaggio a Cipro. Primo vescovo fu Eraclide, il quale nacque a Tamasso, accompagn\u00f2 San Paolo e San Barnaba nel viaggio a Cipro, ed \u00e8 considerato santo dalla chiesa ortodossa; la sua ricorrenza \u00e8 fissata al 27 settembre, giorno in cui si celebra anche la festa del secondo vescovo, San Miro martire. Il vescovo Ticone prese parte al Primo Concilio di Costantinopoli nel 381, e il vescovo Epafrodito al concilio di Calcedonia nel 451. Non \u00e8 noto quando la diocesi fu soppressa. La diocesi di Tamasso \u00e8 una sede titolare conferita dalla Santa Sede.\nScavi.\nGli scavi che portarono alla scoperta di Tamasso furono iniziati dall'archeologo tedesco Max Ohnefalsch-Richter nel 1889 e continuarono nel 1890 e nel 1894. Nel sito furono scoperte molte tombe della tarda et\u00e0 del bronzo e tre tombe reali del VI secolo a.C. di cui solo due sopravvivono oggi. Le pareti delle tombe sono decorate in modo tale che la loro costruzione assomiglia ad un edificio di legno con un frontone, una caratteristica che viene attribuita da alcuni archeologi a una certa influenza anatolica. Nel 1997 sono state trovate anche sei sculture in pietra, due sfingi e quattro leoni, conservate nel \"Museo di Cipro\" a Nicosia."}
{"id": "3443810", "revid": "135491", "url": "https://it.wikipedia.org/wiki?curid=3443810", "title": "How's the Night Life on Cissalda?", "text": ""}
{"id": "3443811", "revid": "135491", "url": "https://it.wikipedia.org/wiki?curid=3443811", "title": "Vita notturna a Cissalda", "text": ""}
{"id": "3443812", "revid": "1534511", "url": "https://it.wikipedia.org/wiki?curid=3443812", "title": "Distribuzione spettrale di potenza", "text": "In scienza del colore, fotometria e radiometria, la distribuzione spettrale di potenza (SPD) descrive la potenza su unit\u00e0 di superficie per unit\u00e0 di lunghezza d'onda di un'illuminazione (emettenza radiante o energetica), o pi\u00f9 in generale, il contributo della lunghezza d'onda a qualunque quantit\u00e0 radiometrica (energia radiante, flusso radiante, intensit\u00e0 radiante, radianza, irradianza, emittanza radiante o radiosity) .\nMatematicamente, per la distribuzione spettrale di potenza di una sorgente radiante o irradianza, si pu\u00f2 scrivere:\ndove formula_2 \u00e8 l'irradianza spettrale (o emittanza) della luce (unit\u00e0 SI: W/m3 = kg/(m\u2022s3)); formula_3 \u00e8 il flusso radiante della sorgente (unit\u00e0 SI: watt, W); formula_4 \u00e8 l'area sulla quale \u00e8 integrato il flusso radiante (unit\u00e0 SI: metro quadrato, m2); e formula_5 \u00e8 la lunghezza d'onda (unit\u00e0 SI: metro, m). (Si noti che \u00e8 pi\u00f9 conveniente esprimere la lunghezza d'onda della luce in termini di nanometri; l'emittanza spettrale poi, potrebbe essere espressa in unit\u00e0 di W\u2022m\u2212 2\u2022nm\u2212 1). L'approssimazione \u00e8 valida quando la superficie e l'intervallo di lunghezza d'onda sono piccoli.\nDistribuzione spettrale di potenza relativa.\nPoich\u00e9 la luminanza di apparecchi di illuminazione e di altre fonti di luce sono gestiti separatamente, una distribuzione spettrale pu\u00f2 essere normalizzata in qualche modo, spesso all'unit\u00e0 di 555 o 560 nanometri, in coincidenza con il picco della funzione di luminosit\u00e0 dell'occhio"}
{"id": "3443813", "revid": "135491", "url": "https://it.wikipedia.org/wiki?curid=3443813", "title": "Sudore da flop", "text": ""}
{"id": "3443814", "revid": "135491", "url": "https://it.wikipedia.org/wiki?curid=3443814", "title": "Flop Sweat", "text": ""}
{"id": "3443816", "revid": "1318658", "url": "https://it.wikipedia.org/wiki?curid=3443816", "title": "Riserva naturale per tigri di Kalakkad Mandanthurai", "text": "La Riserva naturale per tigri di Kalakkad Mandanthurai \u00e8 un'area naturale protetta indiana che si trova nel distretto di Tirunelveli nello Stato di Tamil Nadu. \u00c8 stato istituito nel 1988 e occupa una superficie di 895\u00a0km\u00b2. \u00c8 una riserva della tigre e fa parte della Riserva della biosfera di Agasthyamala, zona tutelata dall'UNESCO. Anche per questo la Riserva naturale per tigri di Kalakkad Mandanthurai \u00e8 una zona molto turistica."}
{"id": "3443817", "revid": "135491", "url": "https://it.wikipedia.org/wiki?curid=3443817", "title": "Lo faresti per un penny?", "text": ""}
{"id": "3443820", "revid": "745179", "url": "https://it.wikipedia.org/wiki?curid=3443820", "title": "L'uomo che pensava solo alla vendetta", "text": ""}
{"id": "3443822", "revid": "39925716", "url": "https://it.wikipedia.org/wiki?curid=3443822", "title": "Navigium Isidis", "text": ""}
{"id": "3443823", "revid": "135491", "url": "https://it.wikipedia.org/wiki?curid=3443823", "title": "The Man Who Was Heavily Into Revenge", "text": ""}
{"id": "3443824", "revid": "135491", "url": "https://it.wikipedia.org/wiki?curid=3443824", "title": "Il bottegaio", "text": ""}
{"id": "3443826", "revid": "28592", "url": "https://it.wikipedia.org/wiki?curid=3443826", "title": "Yaroslav il saggio", "text": ""}
{"id": "3443827", "revid": "135491", "url": "https://it.wikipedia.org/wiki?curid=3443827", "title": "Shoppe Keeper", "text": ""}
{"id": "3443831", "revid": "838137", "url": "https://it.wikipedia.org/wiki?curid=3443831", "title": "Unione Sportiva Pro Vercelli 1929-1930", "text": "Questa voce raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1929-1930.\nOrganigramma societario.\nArea direttiva\nArea tecnica"}
{"id": "3443833", "revid": "76726", "url": "https://it.wikipedia.org/wiki?curid=3443833", "title": "Bajan", "text": ""}
{"id": "3443839", "revid": "183114", "url": "https://it.wikipedia.org/wiki?curid=3443839", "title": "Tamassos", "text": ""}
{"id": "3443861", "revid": "1573940", "url": "https://it.wikipedia.org/wiki?curid=3443861", "title": "Taipei Times", "text": "Il Taipei Times (cinese tradizionale: \u81fa\u5317\u6642\u5831; cinese semplificato:\u53f0\u5317\u65f6\u62a5; pinyin: \"T\u00e1ib\u011bi Sh\u00edb\u00e0o\") \u00e8 uno dei tre principali giornali in lingua inglese della Repubblica di Cina (Taiwan), gli altri due essendo il \"Taiwan News\" e \"The China Post\". Fondato nel 1999, il \"Taipei Times\" \u00e8 pubblicato dal Liberty Times Group, che pubblica anche il giornale in lingua cinese \"Liberty Times\", che ha una linea editoriale favorevole all'indipendenza di Taiwan.\nInsieme a giornali quali \"The Guardian\", fa parte del Project Syndicate, fondato da George Soros. Il \"Taipei Times\" ospita articoli di scrittori di \"The Guardian\" quasi ogni giorno, compresi scrittori di viaggi.\nDal marzo 2005, il sito web del \"Taipei Times\" incorpora una \"risorsa Wikipedia\" nei suoi articoli in linea. Seguendo un collegamento contrassegnato \"wiki links\", il lettore pu\u00f2 vedere una nuova versione dell'articolo con collegamenti alle pagine di Wikipedia legate a certi argomenti menzionati nell'articolo del giornale."}
{"id": "3443865", "revid": "112284321", "url": "https://it.wikipedia.org/wiki?curid=3443865", "title": "Pasquale Miglioretti", "text": "Biografia.\nFiglio di Pietro e di Domenica Dalseno studi\u00f2 presso l'Accademia di belle arti di Brera sotto la guida dello scultore Pompeo Marchesi.\nRisiedette per molto tempo a Milano diventando esponente di spicco del romanticismo milanese ed esponendo molte sue opere all'Accademia di Brera.\nNel 1855 ottenne la medaglia d'oro all'Esposizione universale di Parigi e si riconferm\u00f2 nel 1867 con l'opera a \"Charlotte Corday\" .\nNel 1860 nel duomo di Milano realizz\u00f2 la statua di \"S. Amedeo\".\nDal 1868 inizi\u00f2 l'attivit\u00e0 di sculture funebri e monumenti, tra i quali ad Ostiglia, sua terra natale, il monumento a \"Cornelio Nepote\", storico romano.\nNel 1871 realizz\u00f2 quello a \"Dante Alighieri\" a Mantova. Sempre a Mantova realizz\u00f2 nel 1872 il \"monumento ai Martiri di Belfiore\", collocato inizialmente in piazza Sordello, smontato nel 1930 su disposizione della Soprintendenza e nel 2002 ricostituito nella valletta di Belfiore.\nScolp\u00ec il monumento a \"Virgilio\" nella localit\u00e0 di Pietole, l'antica \"Andes\" latina, luogo di nascita del poeta, opera inaugurata da Giosu\u00e8 Carducci nel 1884.\nMiglioretti mor\u00ec a Milano il 17 febbraio 1881 e fu sepolto nel cimitero Monumentale, nel quale trovarono posto molte sculture da lui stesso realizzate. \nLa citt\u00e0 di Milano gli ha intitolato una via."}
{"id": "3443866", "revid": "231580", "url": "https://it.wikipedia.org/wiki?curid=3443866", "title": "Frank R. Stockton", "text": ""}
{"id": "3443873", "revid": "767487", "url": "https://it.wikipedia.org/wiki?curid=3443873", "title": "Cambropallas", "text": "Cambropallas \u00e8 un genere di artropodi estinto appartenente al gruppo dei trilobiti. \u00c8 tra i pi\u00f9 antichi trilobiti conosciuti, essendo vissuto dal Cambriano Inferiore alla parte pi\u00f9 antica del Cambriano Medio. Si rinviene in sedimenti di piattaforma continentale poco profonda dell'Africa settentrionale, ed \u00e8 ben conosciuto da affioramenti situati nelle catene montuose dell'Anti-Atlante marocchino.\nDescrizione.\n\u00c8 una forma di dimensioni medio-grandi (fino a 20\u201325\u00a0cm) caratterizzata da un pigidio molto ridotto (micropigia), e da un cephalon molto sviluppato di forma semiellittica con spine genali molto robuste, estese fino a circa met\u00e0 della lunghezza del thorax. Glabella espansa di forma globosa nella parte anteriore e delimitata da un solco preglabellare ben sviluppato, mentre la parte posteriore \u00e8 caratterizzata da quattro paia solchi glabellari ricurvi all'indietro. Anello occipitale presente. Lobi oculari ben sviluppati e allungati, arcuati. \nSuture facciali assenti. Thorax composto da circa 16 tergiti nell'adulto, con anelli assiali caratterizzati da una ruga mediana, pi\u00f9 rilevata nei tergiti posteriori. Pleure ampie, prive di fulcro, con solco mediano ampio, poco marcato, e terminazione a spatola, con spine pleurali molto ridotte e rivolte all'indietro. Cuticola esterna densamente granulosa.\nDistribuzione.\n\"Cambropallas\" \u00e8 abbastanza comune in sedimenti appartenenti al margine nord-occidentale dell'antico continente di Gondwana (Africa settentrionale), datati al Cambriano Inferiore e alla base del Cambriano Medio. La specie tipo del genere \u00e8 \"C. telesto\" , molto conosciuta e ricercata dai collezionisti di fossili per gli esemplari provenienti da cave entro le siltiti e arenarie fini della Jbel Wawrmast Formation (catena dell'Anti Atlante, Marocco).\nHabitat.\nQuesto organismo viveva in contesti marini di piattaforma continentale (\"shelf\") poco profonda a sedimentazione terrigena, con uno stile di vita probabilmente simile all'attuale limulo. Si trattava verosimilmente di un predatore di organismi a corpo molle, come altri artropodi privi di esoscheletro mineralizzato, vermi e forse molluschi (come del resto la maggior parte dei trilobiti primitivi). Le grandi dimensioni e la diffusione di questa forma e di altre coeve indica il successo dei trilobiti nel Cambriano Inferiore-Medio e l'abbondanza di vita e la biodiversit\u00e0 che l'ambiente marino supportava.\nCuriosit\u00e0.\nInsieme ad altri trilobiti coevi provenienti dagli stessi terreni, questa \u00e8 una forma molto utilizzata per il confezionamento di falsi, per la sua morfologia relativamente semplice e le grandi dimensioni. Frequentemente sono utilizzati esemplari in parte autentici ma molto incompleti (assai pi\u00f9 frequenti di quelli in buone condizioni), che vengono integrati ricavando dalla matrice rocciosa le parti mancanti, poi ricoperte da pigmenti color ocra per simulare la cuticola fossilizzata in ossidi di ferro. \u00c8 possibile smascherare tale \"sofisticazione\" ponendo attenzione ai particolari morfologici (soprattutto i solchi glabellari e le spine pleurali, pi\u00f9 difficili da imitare) e, con una lente di ingrandimento, alla struttura fine della cuticola (che dovrebbe risultare finemente granulosa, anche se in esemplari autentici mal conservati questo carattere potrebbe essere in parte obliterato). In altri casi si tratta di calchi in silicone e polvere di roccia che vengono inseriti e incollati in un blocco di matrice rocciosa autentica: in tal caso la morfologia \u00e8 corretta (se il calco \u00e8 ben fatto anche in particolari molto fini), e occorre fare molta attenzione ai limiti periferici del fossile, in cui si potrebbe scorgere traccia della linea di attacco dell'inserto."}
{"id": "3443875", "revid": "599013", "url": "https://it.wikipedia.org/wiki?curid=3443875", "title": "Battaglia di Narvik", "text": ""}
{"id": "3443880", "revid": "827882", "url": "https://it.wikipedia.org/wiki?curid=3443880", "title": "Secondo avvento (fumetto)", "text": "Secondo avvento (\"Second Coming\") \u00e8 un \"crossover\" che intreccia quasi tutte le testate mutanti, ovvero \"New Mutants\", \"Uncanny X-Men\", \"X-Force\" e \"\", con l'eccezione di \"X-Factor\". Pubblicato dalla Marvel Comics fra il marzo e il luglio 2010, \u00e8 il terzo ed ultimo capitolo di una saga atta a ridefinire l'intero universo mutante.\nStoria editoriale.\n\"Secondo avvento\" \u00e8 l'ultimo capitolo della trilogia iniziata con \"Messiah Complex\" e continuata in \"Messiah War\". Utilizzando le storyline \"Utopia\", \"Nazione X\" e \"Necrosha\" come fondamenta \u00e8 stato inteso come la conclusione degli sforzi di Cable per salvare Hope da Alfiere e riportarla nel presente fra gli X-Men in modo da salvare dall'estinzione tutti i mutanti. Accanto alla storyline principale, importanti tie-in si trovano su \"Second Coming - Revelations: X-Factor\" di Peter David (testi) e Valentine De Landro (disegni); \"Second Coming - Revelations: Hellbound\" di Christopher Yost (testi) e Harvey Tolibao (disegni) e \"Second Coming - Revelations: Blind Science\" di Simon Spurrier (testi), Paul Davidson e Francis Portela (disegni).\nPer alimentare l'aspettativa dei fan, la Marvel ha deciso di pubblicare quattro manifesti promozionali raffiguranti varie scene e/o personaggi sormontati da una scritta diversa per volta:\nTrama.\nCapitolo I.\nGiunti alle rovine dello Xavier Institute un anno dopo la loro sparizione nello spazio-tempo, Cable e Hope vengono immediatamente attaccati dalle truppe del Right. Uccisi i nemici, l'arrivo di alcuni furgoni zeppi di membri della Lega Sapiens li costringe alla fuga proprio mentre dall'altra parte del paese, su Utopia, i vertici degli X-Men sono immersi in una riunione per decidere il da farsi all'indomani della sconfitta della Regina Nera e della sua armata di non-morti. Informato dalle Naiadi della ricomparsa dell'impronta genetica di Cable nei dintorni di Westchester, Ciclope prende parte al team Alpha e si reca all'istituto dove rinvengono i cadaveri del Right e gli odori dei due fuggiaschi confermando cos\u00ec anche la presenza di Hope di cui molti non erano fiduciosi. Conscio delle misure di protezione che il figlio sta mettendo in atto per proteggere la messia, Ciclope decide di ritornare ad Utopia per coordinare le operazioni lasciando al team Alpha il compito di fermare la Lega Sapiens che rintracciano e neutralizzano ai bordi di un'autostrada. Al quartier generale di Bastion e del Consiglio Umano, l'androide s'informa sullo stato delle sue truppe e d\u00e0 ordine di uccidere la messia mutante.\nCapitolo II.\nImpegnati a torturare i membri della Lega Sapiens lasciati in vita per ottenere informazioni, Wolverine e X-23 suscitano il disgusto di Nightcrawler uccidendoli quando non si dimostrano pi\u00f9 utili. Pressato dalle domande dell'X-Man, Wolverine rivela che insieme ad alcuni altri ha protetto tutti i mutanti compiendo un genere di missioni che la maggior parte di loro avrebbe condannato, il tutto sotto la supervisione di Ciclope che, chiamato in causa, ammette la parte da lui giocata nella formazione di X-Force prima di collegarsi con la squadra di Cannonball e inviarli alla sede centrale del Right. Rifugiatisi in un hotel, Cable e Hope vengono localizzati da Stryker e i suoi Purificatori tramite il virus T.O. che Nathan ospita nel suo corpo e messi sotto assedio fino all'arrivo del team Alpha che copre loro la ritirata perdendo per\u00f2 Magik colpita da una miscela di elementi mistici che la teleportano nel Limbo. Ucciso Stryker grazie all'intervento di Arcangelo e sterminati i Purificatori, a Wolverine e la sua squadra viene inviata Ariel come teleporta sostitutiva e ordinato di continuare a muoversi mentre la squadra di Cannonball \u00e8 occupata a distruggere le truppe del Right per impedire loro di rimpinguare le file di Bastion.\nCapitolo III.\nPoich\u00e9 la battaglia con il Right non volge per il meglio, Cypher prega Warlock di infrangere il suo antico patto di non uccidere pi\u00f9 e aiutarli a terminare presto lo scontro che \u00e8 gi\u00e0 costato la perdita di una gamba a Karma. Deciso ad aiutare i suoi amico, l'alieno prosciuga l'energia vitale delle truppe rimaste in vita e quella di Hodge permettendo alla squadra di Cannonball di ritornare ad Utopia dove Rogue, dopo aver sperimentato una strana connessione con Hope, \u00e8 sicura di riuscire a trovarla ovviando cos\u00ec all'impossibilit\u00e0 di utilizzare Cerebra perch\u00e9 manomessa da Donald Pierce, uno dei prigionieri del Carcere X infettato per\u00f2 dalla programmazione di Bastion. Inviatala sul campo, Ciclope ordina a lei e Nightcrawler di dirigersi immediatamente verso i due fuggiaschi facendo in modo che il team Alpha li segua dando loro copertura. Lamentatasi con Wolverine per una strana sensazione ai limiti del suo campo telecinetico, Psylocke non fa in tempo ad avvertire Arcangelo della presenza di un jet controllato da Bastion che questi spara un missile sull'auto in cui viaggiano Wolverine, X-23 ed Ariel uccidendo quest'ultima. Raggiunto il parcheggio roulotte abbandonato in cui Cable o Hope hanno trovato rifugio, gli X-Men si sbarazzano dei Purificatori in agguato e si riuniscono ai due spiegando in che modo i loro nemici riescano a rintracciarli con tanta facilit\u00e0. Dopo aver assorbito tutti i poteri dei mutanti disponibili per difendere Hope, Rogue e Nightcrawler cominciano la loro marcia verso Utopia portandosi dietro la messia e lasciando a Cable e gli altri il compito di depistare i loro nemici. Utilizzando i dati riguardanti il futuro contenuti nella memoria di Nimrod, Bastion intercetta i tre e dopo aver messo fuori combattimento Rogue si accinge ad uccidere Hope quando Nightcrawler si frappone fra loro facendosi trapassare dal braccio dell'androide e teleportando se stesso, la ragazza e buona parte del corpo del nemico sulle coste di Utopia. Rientrato alla base, il team Alpha e il resto degli X-Men rimangono sconcertati dalla visione del corpo del loro amico e decidono di dargli l'ultimo saluto celebrando un funerale al termine del quale Wolverine rinfaccia a Ciclope se le morti che hanno subito valgono l'acquisto di una ragazzina spaventata e inconsapevole dei suoi poteri e delle speranze riposte in lei. Ricostituitosi all'insaputa dei suoi nemici, Bastion mette in moto il suo piano di riserva.\nCapitolo IV.\nIn collegamento con Domino, Ciclope le rivela il piano di Bastion di eliminare tutti i loro teleporta per evitare che Hope possa fuggire inconsapevole del fatto che Svanitore origlia la conversazione e decide di rifugiarsi nel suo bordello portoghese dove viene intercettato dal DRM di Lang e colpito pi\u00f9 volte da proiettili prima di riuscire a teleportarsi in un deserto con esiti sconosciuti. Ad Utopia, intanto, Moonstar e Hope si picchiano a causa della tensione accumulata e all'incredulit\u00e0 della prima nei confronti di Cable per aver permesso che la sua squadra venisse fatta a pezzi per salvare una bambina, mentre Donald Pierce fa esplodere tutti i Blackbird impedendo agli X-Men di lasciare l'isola e venendo in ultimo ucciso da Ciclope. Al largo della costa di S.F., l'esplosione delle piattaforme su cui indagava l'X-Club porta alla formazione di una sfera cremisi che intrappola Utopia e buona parte della metropoli californiana tagliando energia elettrica, acqua potabile ed afflusso di dati. Raggiunto all'esterno l'X-Club, i Vendicatori prestano tutto l'aiuto possibile mentre all'interno Hope, superati dubbi e sensi di colpa, rifiuta la proposta di Cable di fuggire con la macchina del tempo e decide di restare per combattere. Radunati un gruppo di X-Men, Ciclope si appresta ad indagare l'apparizione di una sfera sul Golden Gate Bridge quando da questa cominciano improvvisamente a fuoriuscire Nimrod, dando cos\u00ec inizio al piano di sterminio di Bastion.\nCapitolo V.\nImpegnati in uno scontro al cui termine qualche X-Men rimane ferito o mutilato, il gruppo decide di ritornare ad Utopia dove viene riunito un consiglio di guerra al quale Bestia e Prodigy spiegano che la sfera pi\u00f9 piccola \u00e8 in realt\u00e0 un portale temporale utilizzato per far approdare le Sentinelle \"classe Nimrod\" all'interno della sfera rossa. Interrogato sulla quantit\u00e0 di Nimrod ancora presenti dall'altra parte, Prodigy mette a conoscenza il resto del gruppo che i sensori hanno smesso di contare dopo 170 \u00a0000. Deciso a far fronte anche a questa minaccia, Ciclope dispone l'invio di X-Force nel futuro sfruttando l'ultimo salto della macchina del tempo di Cable e sperando che le abilit\u00e0 \"linguistiche\" di Cypher gli permettano di riscrivere l'intero sistema delle Sentinelle, fermandolo. Mentre la sfera piccola rigurgita altri cinque Nimrod e il primo fronte a guardia del ponte composto da Colosso, Namor, Rockslide e Dust li impegna in combattimento, una disperata Hope guarda Cable scomparire nel flusso temporale e Ciclope confessa ad Emma di aver appena ucciso l'intero gruppo poich\u00e9 non potranno pi\u00f9 tornare indietro. Origliata la conversazione, Hope gli si scaglia contro dichiarandogli tutto il suo odio prima di fuggire via lasciando uno sbalordito Ciclope a chiedersi come mai gli occhi della ragazza abbiano assunto la stessa tonalit\u00e0 rossastra dei suoi. All'esterno della sfera rossa, intanto, i Fantastici Quattro si uniscono ai Vendicatori e all'X-Club per cercare di abbattere la barriera che intrappola gli X-Men ormai distribuitisi ovunque ci sia bisogno di loro per abbattere i sempre pi\u00f9 numerosi Nimrod. Giunta nel futuro X-Force apprende brutalmente dell'estinzione del genere mutante ad opera delle Sentinelle e, distrutti alcuni modelli che minacciavano la segretezza della loro missione, si dirigono verso le due centrali di assemblaggio Mastermold.\nCapitolo VI.\nDietro richiesta di Ciclope, impegnato a reclutare qualsiasi mutante residente su Utopia per difenderne le coste, Xavier si reca nel Carcere X con lo scopo di invitare Legione ad utilizzare l'interfaccia psichica costruitagli per gestire le sue numerose personalit\u00e0 sfruttandone i poteri per far dare manforte agli X-Men impegnati a difendere il ponte. Nell'infermeria, Magneto si risveglia dal coma (nel quale era entrato dopo aver riportato Shadowcat sulla Terra) ed affronta i Nimrod che invadono il quartier generale mentre sul Golden Gate Bridge l'arrivo di Hope e Rogue rimpingua le file degli X-Men. Nel futuro, intanto, X-Force rimane sbalordita nel constatare che uno dei due Mastermold ha funzione difensiva nei confronti di quello deputato alla produzione di Nimrod, e separatisi in due squadre tentano di tenerlo a bada dando cos\u00ec il tempo a Cypher di riscrivere i codici dell'altro. Riuscito nella sua impresa il team apprende che nulla di organico pu\u00f2 attraversare la membrana della sfera pi\u00f9 piccola per ritornare nel passato. In preda alla disperazione Cable permette al virus T.O. di prendere il sopravvento, trasformandolo in un essere cibernetico, riuscendo cos\u00ec a tenere aperta la membrana il tempo necessario a farla attraversare agli altri ed esplodendo davanti agli occhi di una incredula Hope. Constatato il fallimento del suo piano, Bastion decide di scendere in campo in prima persona e con l'aiuto di Lang e Creed trasformati in due androidi fa esplodere il ponte per riuscire ad avvicinarsi ad Hope che, tra lo stupore generale, viene avvolta da un alone che ricorda molto quello della Fenice e comincia ad esibire i poteri di tutti i mutanti nei paraggi distruggendo infine l'androide con un fascio di energia che sgretola pure la cupola.\nCapitolo VII.\nDopo essere svenuta e aver dormito per trenta ore Hope riprende coscienza nell'infermeria di Utopia assistendo al riposizionamento del braccio di Colosso, al montaggio della protesi per la gamba di Karma, alle fasciature per le ustioni di Uomo Ghiaccio e X-23 e alle lamentele di Satiro per la perdita di entrambe le mani. Impressionato da come ha distrutto Bastion con i suoi poteri, Magneto si complimenta con la ragazza affermando che essere ritenuti pericolosi ha i suoi vantaggi. Al funerale di Cable, prima di andare a cercare un po' di pace lontano da tutti, Hope ricorda a tutti il valore del genitore e di come sia morto combattendo sul campo come ogni soldato desidera; credendo che la ragazza non possa sentirlo, Prodigy confida agli amici che il potere di Hope \u00e8 di mimare quello di qualsiasi mutante le stia intorno. All'interno del complesso abitativo Tempesta trova Wolverine nella stanza di Nightcrawler e si unisce a lui per una birra raccontandogli di come abbia riso in faccia a Ciclope mentre questi le spiegava le ragioni della nascita di X-Force; bench\u00e9 ancora affranto per la perdita dell'amico, Wolverine afferma che se potesse ritornare indietro nel tempo avrebbe ucciso ancora di pi\u00f9 in modo da risparmiare le morti dei loro cari. Incontratosi quindi con Ciclope ad Alcatraz, accetta senza controbattere lo smantellamento della sua squadra prima di recarsi ad un incontro segreto con Fantomex, Arcangelo, Psylocke e Deadpool affermando che la nuova X-Force deve rimanere un segreto assoluto. Ad Utopia, mentre Ciclope guarda impotente la partenza di Bestia, il resto della squadra assiste ad un fal\u00f2 nelle cui fiamme Emma scorge l'alone della Fenice proprio dietro Hope; messasi a cercare il compagno per raccontargli dell'accaduto, rimane sorpresa quando Ciclope le rivela la manifestazione di cinque nuovi mutanti in giro per il mondo.\nTie-in.\nX-Factor.\nRitrovandosi ad un punto morto ogni volta che elabora una simulazione allo scopo di trovare la perfetta strategia per eliminare X-Factor entro i confini di New York City senza l'intervento di altri supereroi, il colonnello Moran della Divisione Risposta Mutante prende per buona la parola di Bolivar Trask quando afferma che l'agenzia investigativa fornisce informazioni agli X-Men compiendo cos\u00ec un atto di complicit\u00e0 terroristica. Utilizzando il piano propostogli da uno dei sottoposti, decide quindi di ingaggiare l'Uomo Assorbente per commissionare ad X-Factor il pedinamento di sua moglie perch\u00e9 convinto che lo tradisca. Seguita la donna, il gruppo composto da Madrox, Rictor e Longshot si apposta all'esterno della casa dove la donna si \u00e8 diretta venendo sterminato dalla DRM che, nel frattempo in Sud America, stordisce e mette fuori combattimento Forzuto e il Barone Mordo che lo aveva imprigionato con un sortilegio per essersi avvicinato alla caverna dove teneva rinchiusa M per succhiarne le energie. Ripresosi, Forzuto con l'aiuto di Mordo sbaraglia gli agenti DRM e si rifugiano all'interno della caverna. All'aeroporto di Dublino, intanto, solo l'intervento inaspettato di Layla Miller e Shatterstar salva Banshee dall'esecuzione che il DRM ha in programma per lei mentre a NYC Darwin appare improvvisamente davanti a Rictor spiegandogli che il suo potere lo aveva fatto allontanare dalla macchina nei pressi della casa in cui era stata tesa loro la trappola e che il piano architettato da Madrox (dopo aver fatto prendere in mano a Longshot i soldi che l'Uomo Assorbente offriva loro e scoperto con la psicometria il piano che progettava il DRM) aveva funzionato. Stretto un patto con Mordo per ritornare a NYC in cambio della sua energia vitale, M, suo padre e Forzuto ritornano alla base temporanea di X-Factor in contemporanea con l'arrivo di Layla, Banshee e Shatterstar e all'inizio dello scontro con il DRM. Sbaragliate le forze avversarie, Madrox ordina ad M di infiltrarsi nella mente di Trask interrompendo cos\u00ec il collegamento con Bastion; non volendo pi\u00f9 sottostare agli ordini dell'androide, Trask si suicida facendo terminare l'operazione.\nBlind Science.\nImpegnati ad indagare una delle piattaforme di Bastion per identificare eventuali trappole o armi segrete, l'X-Club vi rimane imprigionato all'interno scoprendo loro malgrado l'esistenza di un conto alla rovescia per un'inevitabile esplosione. Mentre Kavita Rao si domanda per cosa verr\u00e0 ricordata a parte la \"cura\" per il gene-X che ha sintetizzato tempo addietro, il trio viene salvato da un improvviso bagliore che presagisce un salto temporale ad opera di un futuro ed umano Hank McCoy. Spiegato l'improvviso cambiamento accorso in Hope e causa della distruzione del mondo e della razza mutante, l'uomo rivela loro come nel passato col suo ultimo \"respiro\" Bastion gli avesse rivelato la data in cui portarli nel futuro per permettere alla dottoressa Rao di sintetizzare la \"cura\" con la quale privare la messia dei suoi poteri e porre fine alla sua minaccia, rivelando anche come l'ultimo campione fosse stato utilizzato da lui per sfuggire alla morsa psichica impedendogli di diventare uno schiavo della malvagia. Bench\u00e9 restia, la Rao sintetizza un nuovo campione e assieme a Dr. Nemesis, Madison Jeffries e Hank raggiunge Utopia, ormai semi-distrutta, e mentre gli altri periscono per mano degli schiavi di Hope lei si mostra incapace di porre fine alla vita della ragazza. Avvolta da un secondo bagliore, la Rao e gli altri membri dell'X-Club si ritrovano all'interno della piattaforma intrappolati da Graydon Creed all'interno di una camera di simulazione virtuale creata con il solo scopo di dare una falsa visione del futuro per permettere alla donna di ricreare la formula della sua cura ora prodotta in quantit\u00e0 massicce. Mostrando, per\u00f2, di aver smascherato il loro inganno la Rao rivela di aver sintetizzato un virus infiammabile che in pochi attimi consuma la piattaforma dalla quale il trio riesce a fuggire poco prima che esploda.\nHellbound.\nPreoccupato per le sorti della sorella, Colosso accetta a malincuore la proposta di Ciclope di inviare una squadra di recupero capitanata da Cannonball e composta da una riluttante Pixie (vittima delle crudeli azioni di Magik), Anole, Dazzler, Northstar, Trance e Gambit. Giunto nel Limbo il gruppo si ritrova al centro di uno scontro tra fazioni di demoni a capo di una delle quali si trova N'astirh deciso ad impradonirsi del reame infernale uccidendo Magik. Per fare ci\u00f2 decide di manipolare Pixie offrendosi di restituirle i frammenti di anima a lei sottratti in cambio della Spada dell'anima di Illyana mentre il resto del gruppo \u00e8 impegnato a combattere Morte, lato oscuro di Gambit creato da Apocalisse, colpevole di aver trasformato Dazzler e Northstar in suoi servi. Rifiutatasi di uccidere Magik, Pixie libera la ragazza ed insieme sconfiggono N'astirh e S'ym prima di \"esorcizzare\" Dazzler e Northstar e permettere a Gambit di riprendere il controllo del proprio corpo, relegando momentaneamente Morte in uno dei recessi della sua mente. Dietro suggerimento di Cannonball il team fa ritorno ad Utopia.\nUncanny X-Men: The Heroic Age.\nRitiratosi nella Terra selvaggia per chiarirsi le idee e capire quale sar\u00e0 il suo compito in tempo di pace, Ciclope incontra Steve Rogers che invita lui e tutta la comunit\u00e0 mutante a non nascondersi pi\u00f9 e camminare a testa alta a fianco degli altri eroi. Dietro insistenza di Steve il presidente, riconoscendo a Ciclope il merito di aver salvato la razza mutante dall'estinzione e aver contribuito a salvare vite umane, gli conferisce la medaglia della libert\u00e0 e il sindaco di San Francisco riammette gli X-Men in citt\u00e0.\nBidonato dalla sua fidanzata ad un appuntamento, Bestia incontra a Los Angeles Molly Hayes impegnata a raccogliere elementi per scrivere una relazione sull'estinzione. Mentre la giovane si sforza di capire come mai l'homo superior sia ormai considerato estinto anche se ancora esiste, Bestia le spiega che il numero di individui rimasti non \u00e8 sufficiente a permettere la loro perpetuazione scatenando le ire di Molly che non vuole considerarsi estinta. Consolatala con parole di conforto e spronatala a vivere la sua vita il pi\u00f9 intensamente possibile rendendo gli ultimi anni dell'Homo superior degni di essere ricordati, i due decidono di andare a prendere insieme un sacco di pop-corn prima di salutarsi.\nSotto la supervisione di Rogue e Dr. Nemesis, Hope viene visitata da Mr. Fantastic conoscendo cos\u00ec Franklin Richards che le confida che prima o poi le persone accanto a lei diventeranno la sua famiglia e che i loro rimproveri sono manifestazioni di affetto. Incalzata dalle domande di Mr. Fantastic circa i suoi genitori, Hope afferma di non conoscere neanche la loro identit\u00e0 e dopo essere tornata ad Utopia chiede a Ciclope di poter andare alla ricerca della sua famiglia d'origine per scoprire qualcosa del suo passato; bench\u00e9 all'inizio dubbioso, Scott acconsente alla richiesta dicendole di tenersi pronta."}
{"id": "3443890", "revid": "74173", "url": "https://it.wikipedia.org/wiki?curid=3443890", "title": "Panorama (periodico 1939)", "text": "Panorama (sottotitolo: \u00abEnciclopedia delle attualit\u00e0\u00bb) fu un quindicinale italiano di attualit\u00e0 e cultura pubblicato a Roma. Fondato nel 1939, fu chiuso dal regime fascista nel settembre 1940, dopo poco pi\u00f9 di un anno di vita.\nStoria.\nFondato dall'editore Gianni Mazzocchi, il primo numero usc\u00ec il 27 aprile 1939. \"Panorama\" era di formato tascabile (14,5 x 22 cm.) con una foliazione di 150 pagine e cadenza quindicinale. Il periodico coniugava argomenti di attualit\u00e0, politica, letteratura, poesia e architettura, raccogliendo gli articoli e gli scritti di importanti collaboratori, quali Alfonso Gatto, Alberto Moravia, Carlo Linati, Giovannino Guareschi, Giuseppe Pagano, Giovanni Comisso, Elsa Morante, Luigi Comencini, Irene Brin e tanti altri.\nDal marzo 1940 il formato fu ampliato (20,5 x 29 cm) e la foliazione ridotta a 60 pagine per fascicolo.\nIl 12 luglio 1940 usc\u00ec un \u00abNumero speciale sulla guerra italiana\u00bb (l'Italia era entrata in guerra il mese prima). Uno degli articoli fu scritto da Indro Montanelli, inviato del \"Corriere della Sera\"; Mazzocchi era stato l'editore di un suo libro, \"XX battaglione eritreo\". Nell'articolo Montanelli raccont\u00f2 le sue giornate del 9 e del 10 giugno (giorno della dichiarazione di guerra dell'Italia) a Roma. Concluse la prima parte del pezzo con una battuta antipatriottica ascoltata in un teatro della capitale; anche il resoconto del 10 fu scritto senza toni enfatici. L'articolo provoc\u00f2 a Montanelli grane con la censura, senza conseguenze. Al periodico and\u00f2 molto peggio: uscirono ancora due numeri, in agosto e in settembre, poi la testata fu soppressa per ordine del Minculpop, anche a causa dell'aneddoto disfattista raccontato da Montanelli.\nLa soppressione caus\u00f2 all'editore un danno valutabile in un milione di lire.\nEcco l'aneddoto anti-militarista incluso nel pezzo di Montanelli. Il giornalista racconta cosa successe in un teatro di Roma, dove si era recato la sera del 9 giugno a sentire i fratelli De Filippo (\"A che servono questi quattrini?\" di Armando Curcio):"}
{"id": "3443894", "revid": "466539", "url": "https://it.wikipedia.org/wiki?curid=3443894", "title": "Manu Bennett", "text": "Biografia.\nManu Bennett nasce in Nuova Zelanda, i suoi genitori si trasferiscono per\u00f2 in Australia quando lui ha solo pochi mesi. Sua madre, australiana, \u00e8 la modella che ispira i bikini della designer Paula Stafford, suo padre \u00e8 un famoso cantante neozelandese di origini m\u0101ori e irlandesi. Cresciuto soprattutto tra Sydney e Newcastle, in Australia, si trasferisce nuovamente in Nuova Zelanda per giocare a rugby per il Te Aute College. Al ritorno in Australia, Bennett \u00e8 scelto dal New South Wales Schools Rugby Union Team. Interessato alla danza moderna, classica e pianoforte, smette di giocare a rugby e comincia a frequentare l'universit\u00e0 per studiare danza e recitazione. Grazie a una borsa di studio si trasferisce a Los Angeles per frequentare il Lee Strasberg Theatre and Film Institute.\nNel 1993 fa parte del cast della soap \"Paradise Beach\", esperienza che segna l'inizio della sua carriera come attore. Partecipa ad altre serie televisive australiane, tra le quali: \"Water Rats\", \"All Saints\" e \"BeastMaster\". Recita inoltre nella mini serie \"The Violent Earth\". Nel 1999, interpreta il suo primo ruolo da protagonista nel film \"Tomoko\", girato a Tokyo, al fianco di Rumiko Koyanagi. Nel 2000, Bennett recita nella serie televisiva \"Xena - Principessa guerriera\". In \"Lantana\" (2001) interpreta un insegnante di salsa.\nRitorna in Nuova Zelanda nel 2000 dove appare nella serie televisiva \"Shortland Street\". Successivamente interpreta il ruolo di un poliziotto diventato avvocato in \"Street Legal\". Nel 2006, Bennett ha una parte in \"Presa mortale\", al fianco di John Cena e Robert Patrick. Sempre nel 2006, partecipa al film statunitense \"30 giorni di buio\". Nel 2010 \u00e8 co-protagonista nella serie televisiva \"Spartacus\", con il ruolo di Crisso. Inizialmente recita in \"Spartacus - Sangue e sabbia\", quindi nel prequel del 2011 \"Spartacus - Gli dei dell'arena\" e nei sequel del 2012 \"Spartacus - La vendetta\" e del 2013 \"Spartacus - La guerra dei dannati.\" Dal 2012 al 2014 Bennett, attraverso il sistema delle motion capture, riveste i panni dell'orco Azog nella trilogia cinematografica de \"Lo Hobbit\". Nella serie TV \"Arrow\" Bennett \u00e8 Slade Wilson/Deathstroke. Successivamente interpreta l'ultimo druido Allanon nella serie TV \"The Shannara Chronicles\", tratta dalla prima trilogia di Shannara di Terry Brooks.\nDoppiatori italiani.\nNelle versioni in italiano dei suoi film, Manu Bennett \u00e8 stato doppiato da:"}
{"id": "3443900", "revid": "486946", "url": "https://it.wikipedia.org/wiki?curid=3443900", "title": "First Lord of Trade", "text": ""}
{"id": "3443904", "revid": "287204", "url": "https://it.wikipedia.org/wiki?curid=3443904", "title": "Andr\u00e8 Chorda", "text": ""}
{"id": "3443907", "revid": "287204", "url": "https://it.wikipedia.org/wiki?curid=3443907", "title": "Andre Chorda", "text": ""}
{"id": "3443908", "revid": "287204", "url": "https://it.wikipedia.org/wiki?curid=3443908", "title": "Didier Couecou", "text": ""}
{"id": "3443909", "revid": "287204", "url": "https://it.wikipedia.org/wiki?curid=3443909", "title": "Celestin Oliver", "text": ""}
{"id": "3443911", "revid": "304380", "url": "https://it.wikipedia.org/wiki?curid=3443911", "title": "Campagna dell'Estremo Oriente", "text": ""}
{"id": "3443912", "revid": "124808", "url": "https://it.wikipedia.org/wiki?curid=3443912", "title": "La Gaia Scienza (programma televisivo)", "text": ""}
{"id": "3443916", "revid": "1501558", "url": "https://it.wikipedia.org/wiki?curid=3443916", "title": "Supercoppa UEFA 1977", "text": "La Supercoppa UEFA 1977 \u00e8 stata la quarta edizione della Supercoppa UEFA.\nSi \u00e8 svolta il 22 novembre e 6 dicembre 1977 in gara di andata e ritorno tra la squadra vincitrice della Coppa dei Campioni 1976-1977, ovvero gli inglesi del Liverpool, e la squadra vincitrice della Coppa delle Coppe 1976-1977, ossia i tedeschi occidentali dell'Amburgo.\nA conquistare il titolo \u00e8 stato il Liverpool che ha pareggiato la gara di andata ad Amburgo per 1-1 e ha vinto la gara di ritorno a Liverpool per 6-0."}
{"id": "3443921", "revid": "304380", "url": "https://it.wikipedia.org/wiki?curid=3443921", "title": "TM News", "text": ""}
{"id": "3443923", "revid": "729019", "url": "https://it.wikipedia.org/wiki?curid=3443923", "title": "Forte Centrale", "text": "Il Forte Centrale o Forte di Colle Alto (in francese \"Fort Central\" o \"Fort de Colle Alto\") \u00e8 un forte che si trova presso il Colle di Tenda nel comune di Tenda in alta val Roia (Francia), a 600 m a est del passo.\nStoria.\nIn seguito al passaggio di quasi tutta la Contea di Nizza alla Francia, esclusi i territori di caccia sabaudi del Mercantour e l'alta val Roia nel 1860, il Colle di Tenda si trov\u00f2 a una ventina di chilometri dal confine con Francia sull'importante strada che collega Ventimiglia a Cuneo, attraversata inoltre dalla ferrovia Cuneo-Limone-Ventimiglia.\nA causa di questo fatto l'alta val Roia si trov\u00f2 in parte indifendibile da un possibile attacco francese e per questo nel 1881 il Regio Esercito decise la costruzione del forte.\nIl forte venne costruito nel 1881 e dur\u00f2 fino al 1885 e venne progettato da Giuseppe Maggia e Bartolomeo Mersi, nel 1900 venne costruita la teleferica lunga 3,2\u00a0km che collegava il forte ai magazzini.\nPassato alla Francia in seguito al Trattato di Parigi del 1947."}
{"id": "3443924", "revid": "1406147", "url": "https://it.wikipedia.org/wiki?curid=3443924", "title": "Associazione Sportiva Reggina 1971-1972", "text": "Questa pagina raccoglie i dati riguardanti l'Associazione Sportiva Reggina nella stagione 1971-1972.\nStagione.\nLa squadra, allenata prima da Egizio Rubino, successivamente da Maino Neri ed infine da Olmes Neri, ha concluso la sua settima stagione consecutiva in Serie B in sedicesima posizione.\nVittorie 8 - pareggi 13 - sconfitte 17\nreti fatte 23 - reti subite 41"}
{"id": "3443931", "revid": "38120", "url": "https://it.wikipedia.org/wiki?curid=3443931", "title": "Will Eisner's The Spirit", "text": ""}
{"id": "3443932", "revid": "407746", "url": "https://it.wikipedia.org/wiki?curid=3443932", "title": "Campagne transalpine", "text": ""}
{"id": "3443935", "revid": "767487", "url": "https://it.wikipedia.org/wiki?curid=3443935", "title": "Venere e Amore (Tiziano)", "text": "La Venere e Amore \u00e8 un dipinto a olio su tela (111x139 cm) di Tiziano, databile al 1515 circa e conservato nella Wallace Collection di Londra.\nStoria.\nL'opera \u00e8 conosciuta da quando si trovava, nel XVIII secolo, nelle collezioni del Duca d'Orl\u00e9ans, dalle quali pass\u00f2 poi per varie mani private, in Inghilterra: S. Clarke, Lord Suffolk, Lord Northwick, Lord Hetford e infine Wallace.\nGi\u00e0 indicata come opera di Giorgione negli inventari del duca d'Orl\u00e9ans, dal XIX secolo \u00e8 per lo pi\u00f9 riferita a Tiziano, o tutt'al pi\u00f9 a Palma il Vecchio, a un suo seguace, a Francesco Vecellio. Nonostante la qualit\u00e0 del dipinto appaia notevole, le cattive condizioni di conservazione rendono difficile un'attribuzione certa.\nDescrizione e stile.\nIn un paesaggio campestre va in scena un episodio tratto dagli \"Idilli\" di Teocrito (XIX) o dalle \"Odi\" di Anacreonte (XL), in cui Cupido bambino viene punto da un'ape mentre rubava il miele. Andato dalla madre Venere per trovare conforto, egli \u00e8 rimproverato poich\u00e9 il suo arco e le sue frecce hanno causato ferite ben pi\u00f9 profonde sugli altri.\nSi tratta di un tema che rammenta i pericoli dell'amore, rappresentato anche da altri artisti dell'epoca. Esso era collegato anche ai fatti di stringente attualit\u00e0, con la calata degli eserciti stranieri in Italia che aveva portato a un'impennata delle malattie a trasmissione sessuale, tra cui soprattutto il \"mal francese\", cio\u00e8 la sifilide.\nIl tipo fisico della fanciulla biopnda \u00e8 frequente nella produzione di Tiziano degli anni dieci, e appartiene forse a una sua modella/amante. Somiglia molto ad esempio alla \"Salom\u00e8\" della Galleria Doria Pamphilj."}
{"id": "3443936", "revid": "36426", "url": "https://it.wikipedia.org/wiki?curid=3443936", "title": "Salom\u00e8 con la testa del Battista (Tiziano)", "text": ""}
{"id": "3443938", "revid": "130823", "url": "https://it.wikipedia.org/wiki?curid=3443938", "title": "Contratenore", "text": ""}
{"id": "3443940", "revid": "1603714", "url": "https://it.wikipedia.org/wiki?curid=3443940", "title": "Ritratto di giovane (Tiziano Londra)", "text": "Il Ritratto di giovane \u00e8 un dipinto a olio su tela (111x84 cm) di Tiziano, databile al 1515 circa e conservato nella National Gallery di Londra.\nStoria.\nL'opera \u00e8 nota da quando era nelle collezioni di Edward Wood a Temple Newsman, arrivando in seguito a quelle del conte di Halifax. Dal 1992 \u00e8 concessa in deposito al museo londinese.\nL'attribuzione a Tiziano, formulata per primo da Gronau, \u00e8 oggi in larghissima parte accettata, con qualche dubbio su Giorgione o anche Lorenzo Lotto.\nNel 2009 l'opera venne ritirata dal museo e messa in vendita, ma non ricevette acquirenti.\nDescrizione e stile.\nSu uno sfondo scuro, in cui si scorgono pochi elementi architettonici di una stanza, un uomo \u00e8 rappresentato a mezza figura, investito dalla luce e presso un parapetto, dove appoggia una mano che regge i guanti, mentre l'altra tiene il grande cappello, come se stesse per uscire all'aperto o fosse appena rincasato. La posizione \u00e8 di tre quarti verso sinistra e lo sguardo \u00e8 fisso nel vuoto, in lontananza.\nNello sfondo si nota una bassorilievo classicheggiante, dove si intravedono le lettere \"C\" e un'altra ormai illeggibile, vicino a un serpentello, tralci di vite e un mascherone, sicuramente indizi per indicare l'identit\u00e0 dell'effigiato, non ancora decifrati.\nCon ampie pennellate l'artista ricre\u00f2 gli effetti lucidi della seta nera sulla manica, mentre l'effetto del velluto rosso \u00e8 ottenuto con veloci colpi perpendicolari col pennello.\nFortissima \u00e8 l'individuazione fisiognomica del soggetto, con gli occhi leggermente incavati, il volto asciutto, il mento appuntito, il naso dritto. Gli occhi chiari e lo sguardo pensieroso suggeriscono un carattere meditativo, mentre le sopracciglia leggermente accentuate sulla fronte sono indice di intelligenza. Il collo lungo e dritto esprime nobilt\u00e0, mentre la mascella serrata pare alludere a una certa risolutezza.\nTanto realismo e individuazione psicologica ha un parallelo, nella ritrattistica giovanile di Tiziano, nella figura centrale del \"Concerto\" a Palazzo Pitti."}
{"id": "3443941", "revid": "292162", "url": "https://it.wikipedia.org/wiki?curid=3443941", "title": "Supercoppa UEFA 1976", "text": "La Supercoppa UEFA 1976 \u00e8 stata la terza edizione della Supercoppa UEFA.\nSi \u00e8 svolta il 17 e 30 agosto 1976 in gara di andata e ritorno tra la squadra vincitrice della Coppa dei Campioni 1975-1976, ovvero i tedeschi occidentali del Bayern Monaco, e la squadra vincitrice della Coppa delle Coppe 1975-1976, ossia i belgi dell'Anderlecht.\nA conquistare il titolo \u00e8 stato l'Anderlecht che ha perso la gara di andata a Monaco di Baviera per 2-1 e ha vinto la gara di ritorno a Bruxelles per 4-1."}
{"id": "3443944", "revid": "37401", "url": "https://it.wikipedia.org/wiki?curid=3443944", "title": "Geroglifici maya", "text": ""}
{"id": "3443945", "revid": "729019", "url": "https://it.wikipedia.org/wiki?curid=3443945", "title": "Irredentismo svizzero", "text": "Il termine irredentismo svizzero si riferisce ad un movimento militare e intellettuale svizzero, principalmente antecedente al 1918, che avanzava rivendicazioni irredentiste nei confronti del Regno d'Italia.\nStoria.\nNel XV secolo le campagne transalpine portarono i cantoni della confederazione ad estendere i propri domini a sud delle Alpi. Fu durante questo periodo che la Valtellina, Chiavenna e Bormio, la val d'Ossola e il Ticino vennero gradualmente sottomessi dai confederati.\nI grigionesi conquistarono nel 1512 la Valtellina, Bormio e Chiavenna. La Pace perpetua del 1516 conferm\u00f2 le loro conquiste, assicur\u00f2 definitivamente i futuri territori ticinesi alla Svizzera, ma restitu\u00ec l'Ossola ai Milanesi. I territori della Valtellina, Bormio e Chiavenna, invece, rimasero svizzeri per secoli, fino all'invasione dei cisalpini napoleonici.\nNapoleone inizialmente decise di fare della Valtellina una quarta Lega al pari con le altre tre, ma furono gli stessi Grigioni ad opporsi, seppure a stretta maggioranza. Nel 1797 Napoleone un\u00ec quindi Valtellina e contadi alla Repubblica Cisalpina. Dopo la sconfitta di Napoleone, i Grigioni, al comando del commissario Rodolfo Massimiliano Salis-Soglio, tornarono a Chiavenna, ma furono costretti a ritirarsi da un intervento austriaco. Al congresso di Vienna una delegazione locale chiese di entrare nel Regno Lombardo-Veneto o di diventare un cantone svizzero; venne accolta la prima soluzione.\nNegli anni a cavallo tra la fine del XIX secolo e l'inizio del XX, i rapporti tra la Confederazione e il Regno d'Italia erano esacerbati dalle rivendicazioni territoriali avanzate da gruppi irredentisti in entrambi i paesi. Mentre in Italia era il Ticino ad essere oggetto di mire espansionistiche, in Svizzera alcuni militari e intellettuali desideravano lanciare, con l'appoggio dell'Impero austro-ungarico, una guerra preventiva contro l'Italia con il fine di riconquistare le \"echte S\u00fcdgrenze\", le vere frontiere meridionali che comprendevano i territori che erano stati in passato posseduti da cantoni confederati, come l'Ossola e la Valtellina. Si tratt\u00f2 comunque di un pensiero minoritario, mai discusso tramite vie diplomatiche ufficiali.\nA seguito dell'entrata in guerra dell'Italia nel maggio del 1915, un piano d'invasione del colonnello Arnold Keller (capo dello stato maggiore generale dal 1890 al 1905) viene esaminato dai politici, ma bocciato per il timore che una guerra avrebbe diviso i cantoni e inevitabilmente lacerato il tessuto dell'unit\u00e0 nazionale."}
{"id": "3443946", "revid": "767487", "url": "https://it.wikipedia.org/wiki?curid=3443946", "title": "Metronomy", "text": "I Metronomy sono una band di musica elettronica formata da Joseph Mount a Totnes (Devon, Inghilterra) nel 1999.\nBiografia.\nJoseph Mount ha creato \"Metronomy\" mentre viveva ancora nel Devon, come progetto collaterale alle varie band in cui suonava la batteria. Ha sempre detto che tutte queste band si sarebbero sciolte a causa delle fidanzate. Usando un computer obsoleto vendutogli dal padre, Mount ha iniziato a creare proprie composizioni elettroniche. Il nome Metronomy, col riferimento al metronomo, \u00e8 stato scelto perch\u00e9 in sintonia con due band che Mount allora ascoltava di frequente, gli Autechre e i Funkst\u00f6rung.\nDopo essersi spostato a Brighton, il nome di Metronomy inizia a godere di una certa reputazione per le esibizioni dal vivo, a volte di Mount come solista, altre volte accompagnato da Gabriel Stebbing e Oscar Cash, che facevano da band di supporto con il nome di The Food Groups. In seguito, sono stati entrambi incorporati nella band.\nNell'autunno del 2005, i Metronomy hanno pubblicato il loro album di debutto, \"Pip Paine (Pay the \u00a35000 You Owe)\". Nei 3 anni successivi, Mount ha creato remix di molti artisti, spesso aggiungendo anche nuovi pezzi vocali e strumentali.\nNel 2008, la band ha pubblicato i singoli \"My Heart Rate Rapid\", \"Holiday\", \"Heartbreaker\", \"A Thing For Me\" e \"Radio Ladio\", e l'album \"Nights Out\", uscito nel settembre di quello stesso anno. Nel maggio del 2009 \u00e8 stato annunciato, tramite il Myspace della band, che Stebbing avrebbe lasciato la band. Joseph scrisse \"\u00c8 un accordo amichevole, e mi ha assicurato di non pensare di star abbandonando una nave che affonda\". Stebbing al momento sta lavorando con la sua band, gli Your Twenties, prodotti da Mount. Nonostante questo, Stebbing \u00e8 tornato a suonare il basso insieme ai Metronomy per la loro performance al Green Man 2010.\nNel gennaio 2014 esce un nuovo singolo, mentre il quarto album in studio viene pubblicato nel marzo seguente e raggiunge la posizione numero 7 della Official Albums Chart, posizione pi\u00f9 alta raggiunta nella loro carriera.\nIl 1\u00ba luglio 2016 il gruppo pubblica il suo quinto album \"Summer 08\". Il brano che viene diffuso per promuovere l'uscita del disco \u00e8 \"Old Skool\"."}
{"id": "3443955", "revid": "89688", "url": "https://it.wikipedia.org/wiki?curid=3443955", "title": "Syndrome", "text": "I sono stati un gruppo musicale visual kei giapponese, fondati dal proprietario della Matina KISAKI nel gennaio del 2000.\nDiscografia.\nAltro.\nMateriale semi-promozionale.\nUscite generalmente date in omaggio ad alcuni eventi per promuovere successive uscite della band."}
{"id": "3443959", "revid": "135491", "url": "https://it.wikipedia.org/wiki?curid=3443959", "title": "Tutte le menzogne che sono la mia vita", "text": ""}
{"id": "3443960", "revid": "135491", "url": "https://it.wikipedia.org/wiki?curid=3443960", "title": "All the Lies That Are My Life", "text": ""}
{"id": "3443961", "revid": "135491", "url": "https://it.wikipedia.org/wiki?curid=3443961", "title": "Conta le ore che segnano il tempo", "text": ""}
{"id": "3443962", "revid": "135491", "url": "https://it.wikipedia.org/wiki?curid=3443962", "title": "Count the Clock That Tells the Time", "text": ""}
{"id": "3443963", "revid": "135491", "url": "https://it.wikipedia.org/wiki?curid=3443963", "title": "Nel quarto anno della guerra", "text": ""}
{"id": "3443964", "revid": "135491", "url": "https://it.wikipedia.org/wiki?curid=3443964", "title": "In the Fourth Year of the War", "text": ""}
{"id": "3443965", "revid": "135491", "url": "https://it.wikipedia.org/wiki?curid=3443965", "title": "Vivo e vegeto in un viaggio solitario", "text": ""}
{"id": "3443966", "revid": "135491", "url": "https://it.wikipedia.org/wiki?curid=3443966", "title": "Alive and Well on a Friendless Voyage", "text": ""}
{"id": "3443967", "revid": "135491", "url": "https://it.wikipedia.org/wiki?curid=3443967", "title": "Tutti gli uccelli tornano a posarsi al nido", "text": ""}
{"id": "3443968", "revid": "135491", "url": "https://it.wikipedia.org/wiki?curid=3443968", "title": "All the Birds Come Home to Roost", "text": ""}
{"id": "3443969", "revid": "135491", "url": "https://it.wikipedia.org/wiki?curid=3443969", "title": "L'altro occhio di Polifemo", "text": ""}
{"id": "3443970", "revid": "135491", "url": "https://it.wikipedia.org/wiki?curid=3443970", "title": "The Other Eye of Polyphemus", "text": ""}
{"id": "3443971", "revid": "135491", "url": "https://it.wikipedia.org/wiki?curid=3443971", "title": "L'esecutore dei bambini deformi", "text": ""}
{"id": "3443972", "revid": "135491", "url": "https://it.wikipedia.org/wiki?curid=3443972", "title": "The Executioner of the Malformed Children", "text": ""}
{"id": "3443973", "revid": "135491", "url": "https://it.wikipedia.org/wiki?curid=3443973", "title": "Spezzabato", "text": ""}
{"id": "3443974", "revid": "2008491", "url": "https://it.wikipedia.org/wiki?curid=3443974", "title": "Vamp (album)", "text": "Vamp \u00e8 un album della cantautrice italiana Nada, pubblicato il 12 aprile 2011 dalla Infecta Records (distribuzione Edel Music), coprodotto dalla stessa artista e da Manu Fusaroli al NaturalHeadQuarter Studios di Ferrara e masterizzato negli studi di Abbey Road a Londra da Geoff Pesche.\nIl disco \u00e8 composto da dieci brani inediti ed \u00e8 stato preceduto il 28 marzo dal lancio radiofonico del primo singolo \"Il comandante perfetto\". Alla registrazione del disco ha partecipato la band pisana Zen Circus, con cui Nada aveva gi\u00e0 collaborato nel brano \"Vuoti a perdere\" del 2008. Il secondo singolo estratto \u00e8 \"La canzone per dormire\", seguito da \"Stagioni\".\nNada \u00e8 autrice di tutti i testi e le musiche."}
{"id": "3443977", "revid": "113590397", "url": "https://it.wikipedia.org/wiki?curid=3443977", "title": "Festival di Cannes 2011", "text": "La 64\u00aa edizione del Festival di Cannes si \u00e8 svolta a Cannes dall'11 al 22 maggio 2011. Il direttore generale \u00e8 stato, per l'undicesimo anno consecutivo, Thierry Fr\u00e9maux.\nIl festival \u00e8 stato aperto dalla proiezione di \"Midnight in Paris\" di Woody Allen ed \u00e8 stato chiuso da quella di \"Les Bien-Aim\u00e9s\" di Christophe Honor\u00e9.\nNel corso della cerimonia di apertura \u00e8 stata attribuita, per la prima volta, una Palma d'oro onoraria al regista italiano Bernardo Bertolucci.\nLa giuria presieduta dall'attore statunitense Robert De Niro ha assegnato la Palma d'oro per il miglior film a \"The Tree of Life\" di Terrence Malick.\nLa madrina della manifestazione \u00e8 stata l'attrice francese M\u00e9lanie Laurent."}
{"id": "3443982", "revid": "767487", "url": "https://it.wikipedia.org/wiki?curid=3443982", "title": "Giovanni Gavazzi", "text": "Carriera.\nCresciuto nel Fiorenzuola, nel 1964 passa alla , in Serie B, con cui esordisce il 17 gennaio 1965 sul campo del . Rimane in granata per tre stagioni come rincalzo, totalizzando 19 presenze in Serie B, prima di passare al , con cui gioca fino al 1970 conquistando da titolare (25 presenze e una rete) la promozione in massima serie nella stagione 1969-1970.\nRiconfermato nella rosa rossoazzurra per la successiva stagione, in Serie A, debutta nella massima serie il 25 ottobre 1970 sul campo della , in sostituzione di Pietro Baisi. Nel successivo mese di novembre ridiscende nella serie cadetta, in prestito alla Massese, con cui disputa 18 partite non evitando la retrocessione in Serie C. Rientrato al Catania, vi rimane fino al 1974, disputando complessivamente 26 partite, prima di concludere la carriera nel , con cui colleziona 17 presenze nel campionato di Serie C 1974-1975.\nVanta una presenza in Serie A e 100 presenze e 5 gol in Serie B.\nTerminata la carriera agonistica, ha ricoperto l'incarico di allenatore del Fiorenzuola in due riprese, tra il 1978 e il 1980, nel campionato di Promozione."}
{"id": "3443988", "revid": "4175", "url": "https://it.wikipedia.org/wiki?curid=3443988", "title": "Qualificazioni alla Coppa del Mondo di rugby 1999 - Europa", "text": "Le qualificazioni europee alla Coppa del Mondo di rugby 1999 si tennero tra il 1996 e il 1998 su tre turni e riguardarono 30 squadre nazionali europee, quindici delle quali entranti al primo turno, dieci provenienti da un torneo di qualificazione, due ammesse direttamente al secondo turno e tre direttemente al terzo.\nPer la prima volta esse riguardarono anche squadre fino ad allora esentate, in ragione del restringimento dell'ammissione automatica alla competizione solo alle prime tre classificate dell'edizione del 1995 (per quanto riguarda le europee, la sola tra di esse) e della Federazione organizzatrice della Coppa 1999, il .\nTre Nazionali fino ad allora automaticamente ammesse, , e , entrarono comunque nelle qualificazioni all'ultimo turno, come teste di serie di altrettanti gironi che si disputarono rispettivamente a Huddersfield, Dublino ed Edimburgo.\nAl secondo turno erano, invece, ammesse direttamente e , teste di serie dei propri gironi di qualificazione.\nL'Europa espresse un totale di sei squadre, e altre tre furono destinate agli spareggi interzona contro le ripescate degli altri continenti.\nFormula e partecipanti.\nLe 30 squadre europee furono ripartite in ordine di ranking.\nLe tre a livello pi\u00f9 alto, vale a dire , e , furono ammesse direttamente al terzo turno, mentre invece quelle a ranking pi\u00f9 basso dovettero partire dal terzo turno; al secondo turno furono ammesse d'ufficio l', vincitrice della Coppa FIRA 1995-97 e campione d'Europa in carica, e la , miglior piazzata dopo la Francia, finalista sconfitta di detta competizione; dette due squadre furono nominate teste di serie dei rispettivi gironi; un terzo girone vedeva come testa di serie la miglior squadra europea classificata del Torneo di qualificazione FIRA 1996-97, che vedeva impegnate 10 squadre europee pi\u00f9 il e la , queste ultime dopo il torneo dirottate alla zona africana di qualificazione.\nTerzo turno.\nNel terzo e decisivo turno le tre squadre delle isole britanniche ospitarono i gironi di qualificazione sul proprio suolo; la prima classificata di ogni gruppo sarebbe stata testa di serie anche nella competizione e avrebbe conservato il vantaggio di disputare la fase a gironi nel proprio Paese.\nNel girone A l' esord\u00ec contro la in maniera decisa, vincendo 70-0 (29-0 all'intervallo), anche se la stampa non manc\u00f2 di sottolineare la scarsa solidit\u00e0 degli avversari che si erano presentati in formazione rimaneggiata; nella successiva partita dei georgiani, contro la , infatti, fu schierata la formazione migliore, anche se i rumeni vinsero, seppur di misura, 27-23.\nIl terzo incontro tra e , decisivo solo per il primo posto del girone, fu visto come una facile occasione per i primi di mettere al sicuro il risultato e la testa del girone; tale convincimento derivava dal fatto che i rumeni avevano faticato a battere la Georgia precedentemente surclassata dalla stessa Irlanda; in realt\u00e0 l'incontro si rivel\u00f2 pi\u00f9 difficile del previsto perch\u00e9 la non concesse terreno agli irlandesi, che all'intervallo conducevano solo 19-13 e nella ripresa furono quasi raggiunti sul 22-20 prima che un break di 19 punti riallungasse le distanze; pure, nel finale, la Romania tenne e marc\u00f2 due mete, una delle quali a tempo oramai scaduto; il risultato finale, 53-35, fu frutto di sette mete a cinque, anche se il computo di quelle segnate su azione fu pari, due di quelle sette irlandesi essendo tecniche.\nIl girone B, che vedeva testa di serie l', comprendeva anche l' e i , questi ultimi visti come la squadra meno favorita per la qualificazione, in ragione anche del fatto che, a fronte di due compagini professionistiche, gli \"Oranje\" schieravano una formazione composta esclusivamente da dilettanti fatta eccezione per tre elementi.\nIn effetti, gli olandesi persero il primo incontro con gli inglesi per 0-110, subendo 16 mete, 15 delle quali trasformate da Paul Grayson, miglior marcatore di giornata con 30 punti (Neil Back e Jeremy Guscott, con 4 mete ciascuno, si fermarono a 20).\nSingolarmente, alla fine del match, definito dall\"'Independent\" \u00abla strage degli innocenti\u00bb, si mostr\u00f2 pi\u00f9 soddisfatto il C.T. dei Paesi Bassi, il neozelandese ex-\"All Black\" Geoff Old, per non avere eguagliato il record negativo di punti incassati (145 subiti dal per mano della tre anni prima), che il tecnico inglese Clive Woodward, critico con la sua squadra che, a suo dire, non si era espressa al meglio, anche se l'allenatore britannico non manc\u00f2 di sottolineare che la partita decisiva sarebbe stata quella contro l', che il calendario del girone poneva come ultima in ordine di tempo.\nL' entr\u00f2 in scena nel secondo incontro del girone; fu la seconda volta che nelle qualificazioni scese in campo concedendo la presenza ai propri giocatori; nel secondo turno, infatti, aveva schierato in tre dei quattro incontri la propria Nazionale A, riservando il \"test match\" solo alla , sconfitta 48-18 a Mosca nell'aprile precedente.\nContro gli olandesi l' s'impose per 67-7, mandando a meta sei uomini diversi tra cui gli esordienti Mauro Bergamasco (due volte) e Matt Pini.\nIl decisivo incontro per il primo posto, con le due squadre ormai qualificate, vide un'Italia determinata tenere testa per lunghi tratti all'Inghilterra, che chiuse il primo tempo 16-6, ma nella ripresa due piazzati e un drop di Diego Dom\u00ednguez riportarono l'Italia sotto di un punto sul 15-16; l'arbitro francese Didier Men\u00e9 giudic\u00f2 irregolare una meta di Alessandro Troncon, che la stessa stampa inglese ritenne valida; allo scadere, una meta di Will Greenwood diede all'Inghilterra il vantaggio di 8 punti che mise al sicuro il risultato, giudicato \u00abimmeritato\u00bb dall\u2019\"Independent\"\u00a0, ma che evit\u00f2 alla squadra di Woodward di perdere il posto di testa di serie del girone.\nNel girone di Edimburgo la scese in campo con molti elementi di rincalzo, tanto da non concedere neppure la presenza ai giocatori impegnati nei due incontri, che videro regolare con 85 punti ciascuno sia il che la , rispettivamente contro 11 e contro 3.\nIl secondo incontro, quello decisivo per la qualificazione tra le due nazionali iberiche, vide la prevalere per 21-17 con 18 punti dell'ucraino di origine Andrej Kovalenko e un drop di Molina, e guadagnare la sua prima qualificazione di sempre alla Coppa del Mondo.\nLe terze qualificate dei tre gironi (, e ) furono destinati agli spareggi intercontinentali di ripescaggio.\nQuadro generale delle qualificazioni.\nIn grassetto le squadre qualificate al turno successivo"}
{"id": "3443990", "revid": "256896", "url": "https://it.wikipedia.org/wiki?curid=3443990", "title": "Felix Esquirou de Parieu", "text": "Biografia.\nNel 1848 fu membro dell'Assemblea costituente. Dal 1849 al 1851 fu Ministro dell'Istruzione.\nNel 1852 fu membro del Consiglio di Stato. Dal 1855 al 1870 fu vicepresidente e poi presidente del Consiglio di Stato.\nNel 1856 fu membro dell'Accademia delle scienze morali. Dal 1870 al 1884 fu senatore.\nSpecialista in materia tributaria e in questioni monetarie, sostenne dal 1857 l'adozione del monometallismo aureo e la cooperazione monetaria internazionale. Il 23 dicembre 1865 fu firmata, durante un convegno presieduto da Felix Esquirou de Parieu, l\"'Unione Monetaria Latina\". Tale convenzione affermava che, i Paesi firmatari, dovevano coniare monete esclusivamente d'oro e d'argento secondo le norme stabilite."}
{"id": "3443992", "revid": "287204", "url": "https://it.wikipedia.org/wiki?curid=3443992", "title": "Alain Danielou", "text": ""}
{"id": "3444004", "revid": "179980", "url": "https://it.wikipedia.org/wiki?curid=3444004", "title": "Juan Docabo", "text": ""}
{"id": "3444013", "revid": "54193", "url": "https://it.wikipedia.org/wiki?curid=3444013", "title": "Tonio Kroeger", "text": ""}
{"id": "3444014", "revid": "287204", "url": "https://it.wikipedia.org/wiki?curid=3444014", "title": "FINA Water Polo World League 2006 (femminile)", "text": "La 3\u00aa edizione femminile della World League di pallanuoto, organizzata dalla FINA, \u00e8 stata disputata tra il 30 giugno ed il 30 luglio 2006.\nLa competizione si \u00e8 sviluppata in due turni di qualificazione, disputati a gironi. Hanno preso parte alla \"Super Final\", disputata a Cosenza, le migliori sei formazioni.\nSuper Final.\nLa formula delle finali \u00e8 stata la stessa del torneo maschile: le squadre hanno affrontato un girone in cui hanno ereditato i punteggi degli scontri diretti del secondo turno di qualificazione, dopodich\u00e9 le prime due hanno disputato la finale e le altre si sono contese il bronzo."}
{"id": "3444015", "revid": "305108", "url": "https://it.wikipedia.org/wiki?curid=3444015", "title": "Teatro Stabile dell'Aquila", "text": ""}
{"id": "3444016", "revid": "287204", "url": "https://it.wikipedia.org/wiki?curid=3444016", "title": "Italo Alaimo", "text": "Mor\u00ec tragicamente nel corso delle visite mediche, prima che fosse ufficializzato il suo acquisto da parte del Novara Calcio. La sua vicenda scosse particolarmente l'opinione pubblica italiana.\nBiografia.\nGiocatore.\nAla destra di movimento, Italo Alaimo disput\u00f2 la prima parte della sua carriera in Serie C. Nelle due stagioni al risult\u00f2 essere tra i pi\u00f9 forti giocatori della categoria nel suo ruolo. Rimase in Abruzzo fino al 1963, trasferendosi poi al Rosignano. Ma gi\u00e0 nel novembre dello stesso anno, dopo 6 incontri disputati, Alaimo pass\u00f2 alla allenata da Leo Zavatti.\nIn maglia amaranto conquist\u00f2 la promozione in Serie B al termine della stagione 1964-1965. In serie cadetta disput\u00f2 due stagioni, scendendo in campo in 59 occasioni e mettendo a segno 4 reti. Nel luglio 1967 Alaimo si trasfer\u00ec ufficialmente al Novara, sempre in Serie B, per 35 milioni di lire (una quotazione tra le maggiori dell'epoca).\nLa morte.\nFu proprio a Novara che Italo Alaimo trov\u00f2 tragicamente la morte, il 17 luglio 1967, pochi giorni prima del suo ventinovesimo compleanno. Quel giorno venne infatti presentato ai nuovi tifosi, e subito dopo si rec\u00f2 all'Ospedale Maggiore della citt\u00e0 piemontese per sottoporsi alle consuete visite mediche.\nAlaimo sal\u00ec sul cicloergometro, per sottoporsi ad un'ecocardiografia da sforzo. Ad esame quasi ultimato, mentre stava scendendo dallo strumento, rimase folgorato: dopo aver ricevuto il segnale dei medici, Alaimo rallent\u00f2 la pedalata e si asciug\u00f2 il sudore e proprio in quell'istante, colto da uno spasimo che lo blocc\u00f2 in piedi sui pedali, lanci\u00f2 un urlo straziante; il giocatore romano prov\u00f2 anche a staccarsi dallo strumento, ma invano. Lo staff medico stacc\u00f2 immediatamente i contatti elettrici, ed Alaimo cadde rantolando a terra. Nonostante i tentativi di rianimazione, il giocatore mor\u00ec.\nL'inchiesta della magistratura stabil\u00ec che il decesso di Italo Alaimo fu dovuto a: \"[...] folgorazione da corrente elettrica determinatasi tra due prese a terra, entrambe in quel momento sotto tensione per effetto di una perdita di energia proveniente da un altro apparecchio elettrico collegato, attraverso l'impianto di riscaldamento, ad uno dei neutri facenti funzione di presa a terra\". L'inchiesta rivel\u00f2 che il cicloergometro era collegato tramite presa di terra ad un termosifone, e che a quest'ultimo arrivava corrente elettrica da un fornello della cucina, tramite i tubi dell'impianto di riscaldamento.\nLo staff medico venne pertanto scagionato; vennero rinviati a giudizio per concorso in omicidio colposo tre dipendenti dell'Ospedale: un geometra, un perito industriale ed il capo elettricista. Nel novembre 1972 il processo venne sospeso gi\u00e0 alla prima udienza, e fu dichiarata la nullit\u00e0 dell'istruttoria: la richiesta di nullit\u00e0 formulata dagli avvocati difensori fu accolta poich\u00e9 ad uno degli imputati non era stato notificato l'avviso dell'avvio del procedimento. Il processo si avvi\u00f2 pertanto verso la prescrizione."}
{"id": "3444018", "revid": "599013", "url": "https://it.wikipedia.org/wiki?curid=3444018", "title": "Jukka Hentunen", "text": ""}
{"id": "3444021", "revid": "287204", "url": "https://it.wikipedia.org/wiki?curid=3444021", "title": "Un giorno bellissimo (singolo)", "text": ""}
{"id": "3444023", "revid": "1522738", "url": "https://it.wikipedia.org/wiki?curid=3444023", "title": "Henrique Capriles Radonski", "text": "\u00c8 stato candidato per due volte alle elezioni presidenziali, venendo sconfitto rispettivamente da Hugo Ch\u00e1vez nel 2012 e da Nicol\u00e1s Maduro nel 2013.\nBiografia.\nDi religione cattolica, Capriles \u00e8 figlio di Henrique Capriles Garc\u00eda, uomo d'affari di ascendenze ebraiche sefardite, e di M\u00f3nica Cristina Radonski Bochenek, ebrea aschenazita, discendente di una famiglia ebraica polacca sopravvissuta all'olocausto.\nLa sua famiglia \u00e8 proprietaria del quotidiano di maggior diffusione nazionale, \"\u00daltimas Noticias\", di stazioni radio, di un canale televisivo e il \"Circuito Nacional de Exhibiciones\" (Cinex), seconda catena di distribuzione cinematografica del paese. \nEntr\u00f2 nella Camera dei deputati venezuelana con il partito centrista COPEI nel 1998, risultando il pi\u00f9 giovane deputato mai eletto prima. \u00c8 stato l'ultimo e il pi\u00f9 giovane vicepresidente dell'estinto Congresso della Repubblica nonch\u00e9 presidente della Camera dei deputati tra gli anni 1999 e 2000. \u00c8 inoltre stato eletto sindaco per due mandati consecutivi del comune di Baruta, tra il 2000 e il 2008.\nHenrique Capriles ha partecipato al colpo di Stato contro Hugo Ch\u00e1vez nell\u2019aprile del 2002. Come sindaco di Baruta, ha proceduto all\u2019arresto di numerosi difensori del governo, tra cui Ram\u00f3n Rodr\u00edguez Chac\u00edn, allora Ministro dell\u2019Interno e della Giustizia, che fu aggredito dai golpisti di fronte alle telecamere. Capriles ha anche partecipato all\u2019assedio dell\u2019ambasciata cubana di Caracas, organizzata dall\u2019opposizione venezuelana. Per la sua partecipazione al colpo di Stato, Capriles fu giudicato e sottoposto a carcerazione preventiva.\n\u00c8 leader del partito \"Primero Justicia\", ed \u00e8 stato coordinatore nazionale aggiunto dello stesso fino al 2008.\nNel 2008 sfid\u00f2 e sconfisse Diosdado Cabello nelle elezioni per il governatorato dello stato di Miranda. Il suo governo si \u00e8 distinto per gli investimenti nell'istruzione.\nNel febbraio 2012 ha vinto le primarie dell'opposizione come candidato per le presidenziali, ottenendo 1.900.528 voti, pari al 64.2% dei votanti (esclusi quelli all'estero). Il 6 giugno 2012 Capriles ha ceduto i suoi poteri al Segretario Generale dello Stato Adriana D'Elia, nel rispetto della legge venezuelana sul cumulo dei mandati, che impedisce a un governatore di presentarsi alla corsa per le elezioni presidenziali.\nIn vista elezioni presidenziali del 2012 Capriles \u00e8 uscito vincitore dalle primarie del 12 febbraio come candidato di opposizione ed \u00e8 stato lo sfidante unico alla candidatura del presidente Hugo Ch\u00e1vez, finendo battuto con il 45 per cento dei consensi, contro il 54 del presidente uscente. Alle elezioni presidenziali del 2013, tenutesi dopo appena sei mesi dalle precedenti consultazioni in seguito alla morte di Ch\u00e1vez, Capriles si ricandida nuovamente alla presidenza della Repubblica ma, nonostante un sorprendente recupero, viene sconfitto dal successore di Ch\u00e1vez, Nicol\u00e1s Maduro, con il 50,66% dei voti contro il 49,07% di Capriles Radonski.\nCapriles ha detto di ispirarsi all'ex presidente brasiliano Lula da Silva che, peraltro, ha appoggiato Hugo Ch\u00e1vez in passato e anche per le presidenziali del 2012.\nHa dichiarato di essere stato pi\u00f9 volte vittima di campagne \"omofobiche e antisemite\" portate avanti dai suoi oppositori politici.\nIl 5 aprile 2017, Capriles ha avuto un'interdizione per 15 anni all'attivit\u00e0 politica."}
{"id": "3444032", "revid": "1372005", "url": "https://it.wikipedia.org/wiki?curid=3444032", "title": "Julius von Ficker", "text": "Biografia.\nStudi\u00f2 storia e legge a Bonn, M\u00fcnster, e Berlino. Nel 1848-49 visse a Francoforte dove fu discepolo dello storico Johann Friedrich B\u00f6hmer. Nel 1852 si trasfer\u00ec all'Universit\u00e0 di Innsbruck come professore di Storia. Tra il 1859 e il 1866 acquist\u00f2 notoriet\u00e0 in seguito alla polemica con lo storico Heinrich von Sybel relativamente all'importanza della politica austriaca nel Sacro Romano Impero. Nel 1866 fu eletto membro dell'Accademia Austriaca delle Scienze. Nel 1897 divenne socio straniero dell'Accademia Nazionale dei Lincei."}
{"id": "3444034", "revid": "1543377", "url": "https://it.wikipedia.org/wiki?curid=3444034", "title": "Coppa dei Campioni 1993-1994 (pallavolo femminile)", "text": "La Coppa dei Campioni di pallavolo femminile 1993-1994 \u00e8 stata la 34\u00aa edizione del massimo torneo pallavolistico europeo per squadre di club; iniziata con la fase ad eliminazione diretta a partire dal 6 novembre 1993, si \u00e8 conclusa con la final-four, il 13 marzo 1994. Alla competizione hanno partecipato 30 squadre e la vittoria finale \u00e8 andata per la settima volta al Volejbol'nyj klub Uralo\u010dka."}
{"id": "3444036", "revid": "767487", "url": "https://it.wikipedia.org/wiki?curid=3444036", "title": "Il leone a sette teste", "text": "Il leone a sette teste (\"Der Leone Have Sept Cabe\u00e7as\") \u00e8 un film del 1970, diretto da Glauber Rocha.\nTrama.\nPablo, italo-americano, viene a dare man forte agli abitanti di un Paese africano che fanno guerra ai colonialisti; viene fatto prigioniero da mercenari, i quali, dopo aver sterminato molti negri, verranno a loro volta uccisi da Pablo e da Zumbi, nei quali si sono reincarnati i vecchi capi defunti"}
{"id": "3444041", "revid": "118720332", "url": "https://it.wikipedia.org/wiki?curid=3444041", "title": "Associazione Sportiva Reggina 1964-1965", "text": "Questa pagina raccoglie i dati riguardanti l'Associazione Sportiva Reggina nella stagione 1964-1965.\nLa squadra, allenata da Tommaso Maestrelli, ha concluso al primo posto in classifica il girone C della Serie C, ottenendo pertanto la prima promozione in Serie B della propria storia."}
{"id": "3444046", "revid": "767487", "url": "https://it.wikipedia.org/wiki?curid=3444046", "title": "Gibraltar (Venezuela)", "text": "Gibraltar \u00e8 una citt\u00e0 del Venezuela situata nello stato di Zulia. Si trova tra Bobures a sud e Boscan a nord, sulle rive del Lago di Maracaibo. La popolazione \u00e8 di circa 4.000 abitanti.\nStoria.\nVenne fondata con il nome di San Antonio de Gibraltar nel febbraio 1592 da Gonzalo Pi\u00f1a Lidue\u00f1a e prese il suo nome dalla citt\u00e0 natale di Lidue\u00f1a, la spagnola Gibraltar (ora territorio britannico d'oltremare). Essa fu, durante il periodo coloniale, il pi\u00f9 importante porto della citt\u00e0 di M\u00e9rida e un grande centro per l'esportazione del cacao. Nel 1667 venne presa e saccheggiata dal pirata francese Fran\u00e7ois l'Olonnais e due anni dopo da sir Henry Morgan. I danni furono cos\u00ec ingenti che quasi cess\u00f2 di esistere dal 1680."}
{"id": "3444047", "revid": "767487", "url": "https://it.wikipedia.org/wiki?curid=3444047", "title": "Teste tagliate", "text": "Teste tagliate (\"Cabezas cortadas\") \u00e8 un film del 1970, diretto da Glauber Rocha."}
{"id": "3444049", "revid": "287204", "url": "https://it.wikipedia.org/wiki?curid=3444049", "title": "Ritratto di giovane (Tiziano)", "text": ""}
{"id": "3444054", "revid": "767487", "url": "https://it.wikipedia.org/wiki?curid=3444054", "title": "Necropolis (film 1970)", "text": "Necropolis \u00e8 un film del 1970, diretto da Franco Brocani.\nTrama.\nIl film, di stile visionario e complessivamente altalenante, ripercorre delle vicende incentrate in uno stile che condanna tutte le malefatte dell'uomo nel corso della storia della sua esistenza. Insomma Brocani, come la legge del contrappasso di Dante, intende creare una sorta di Inferno per l'uomo attraverso questo film. Le scene e gli episodi, ambientati in uno scenario lugubre e cimiteriale, sembrano quasi dei monologhi teatrali in un palco scenico.\nPasifae.\nPasifae \u00e8 la moglie di Minosse, colpita dagli Dei a causa del rifiuto della sua Natura: quella di amare. A causa di questo peccato nei confronti della fertilit\u00e0 e del compito dell'uomo impostogli da Dio (quello di procreare), Pasifare viene colpita da un sortilegio che la costringe ad amare le bestie. Innamoratasi di un toro, Pasifae si atteggia e corteggia la bestia, finch\u00e9 non si fa montare dal toro, che la fa restare incinta. Pasifae partorisce cos\u00ec un mostro che non muore, ma che cresce avido di sangue umano: il Minotauro.\nFrankenstein.\nQuesto episodio condanna la cupidigia dell'uomo riguardo al superare i confini della conoscenza e di voler andare troppo oltre le proprie imperfette e limitate possibilit\u00e0. Infatti l'uomo, volendo arrivare qui a creare la vita come fa Dio, assembla pezzi di cadaveri creando un unico corpo che anima con scariche elettriche. Il mostro, che incredibilmente si anima e agisce, verr\u00e0 chiamato Frankenstein. Ma egli, visto che \u00e8 stato creato da un uomo e che quindi dev'essere per legge informe e imperfetto, impazzisce e agisce nel mondo uccidendo tutti i familiari del suo creatore e minacciando seriamente anche il resto dell'umanit\u00e0.\nIl Diavolo.\nIn questa breve parentesi vagamente comica, un Carmelo Bene in giubbotto di pelle, sigaretta in bocca e bottiglia di whiskey in mano, tenta di sedurre Viva Auder. Incapace di parlare in inglese o francese, alle di lei domande sul Diavolo (che paragona a Nixon) e la guerra in Vietnam, risponde nominando in modo stentato Kenneth Anger, Mick Jagger e Sharon Tate. Infine l'accompagna fuori scena accusandola di moralismo.\nAttila e Montezuma.\nQuesti due sono sovrani storici che peccarono contro l'umanit\u00e0 per avarizia e avidit\u00e0 insaziabili. Attila, sovrano dell'odierna Cina assieme agli Unni, bramava conquistare il mondo soltanto con la violenza, senza curarsi del senso di civilt\u00e0 e di moralit\u00e0, come ad esempio soggiogare con la legge un popolo e imporre una propria forma di governo o di costituzione per garantire la stabilit\u00e0 del regno. A causa della sua avidit\u00e0 cieca, Attila distruggeva ogni villaggio o splendida citt\u00e0 che incontrava, lasciando polvere dietro di s\u00e9, come accadde con Roma per Cartagine. Ma in quel caso Scipione Emiliano si vedeva costretto a radere al suolo una grande potenza per avere la supremazia, mentre Attila qui \u00e8 solo animato dalla forza distruttrice e dall'ignoranza cieca.Montezuma invece, re dei Maya, pecc\u00f2 di cannibalismo nei confronti della legge dei diritti umani, arrivando a manifestare grande scempio per le usanze del popolo civilizzato dell'Europa. Tuttavia secondo le leggi dei Maya, delle leggi religiose e quindi piene di ignoranza, i sacrifici umani per ingraziarsi gli Dei spietati erano assai normali e frequenti, quasi necessari per garantire la sopravvivenza del popolo. Montezuma per\u00f2 aggiungeva qualcosa in pi\u00f9, ossia la brama di piacere nel vedere i corpi squartati delle vittime umane e nel mangiarne le carni.\nErzs\u00e9bet B\u00e1thory.\nCostei era una regina dell'Ungheria che si macchi\u00f2 di crudelt\u00e0 sin dalla giovinezza, facendo uccidere e sacrificare tante vittime innocenti solo per il gusto di compiacersi della loro sofferenza. Consultava anche libri segreti di tortura, finch\u00e9 non venne catturata e murata vita."}
{"id": "3444055", "revid": "36426", "url": "https://it.wikipedia.org/wiki?curid=3444055", "title": "Tempera", "text": ""}
{"id": "3444056", "revid": "599013", "url": "https://it.wikipedia.org/wiki?curid=3444056", "title": "Enrique Vidall\u00e9", "text": "\u00c8 il padre dell'ex attaccante Jonathan Vidall\u00e9.\nCaratteristiche tecniche.\nGiocava come portiere; il suo stile prevedeva il frequente ricorso a parate in tuffo.\nCarriera.\nClub.\nVidall\u00e9 entr\u00f2 nel settore giovanile del Boca Juniors, dove fece tutta la trafila sino alla prima squadra, in cui debutt\u00f2 giocando 4 gare nel Metropolitano 1972; sostitu\u00ec Antonio Roma, secondo portiere, che a sua volta rimpiazzava Rub\u00e9n Omar S\u00e1nchez. Nel Metropolitano 1973 ebbe nuovamente l'occasione di disputare degli incontri con i titolari, assommando 10 presenze: con il ritiro di Roma e con S\u00e1nchez in Nazionale, Vidall\u00e9 ebbe la possibilit\u00e0 di giocare titolare. Tornato riserva, rimase in panchina per tutto il 1974. Nel 1975 S\u00e1nchez fu ceduto in Messico, e Vidall\u00e9 divenne la prima scelta: disput\u00f2 il Metropolitano, ma all'inizio del Nacional la dirigenza \"boquense\" decise di acquistare Carlos Biasutto e, con l'ulteriore arrivo di Hugo Gatti, Vidall\u00e9 perse definitivamente il posto e venne venduto al Palestino, in Cile. Nella massima serie di tale paese Vidall\u00e9 disput\u00f2 tre stagioni: fece ritorno in patria nel 1977, firmando un contratto per il Gimnasia La Plata. Con la squadra bianco-blu fece il suo esordio giocando 6 partite nel Nacional 1977; divenne stabilmente titolare, scendendo in campo per altre 62 volte nel corso di 4 tornei. Nel 1981 fu acquistato dall'Estudiantes, dove pure fu il primo portiere. Dopo 46 gare con l'altra compagine platense, torn\u00f2 a Buenos Aires, accordandosi con l'Hurac\u00e1n. Gioc\u00f2 nel corso del Metropolitano 1982 e di entrambe le fasi del campionato 1983. Nel 1984 divenne l'estremo difensore dell'Argentinos Juniors: con la nuova squadra vinse due titoli consecutivi (Metropolitano 1984 e Nacional 1985). Qualificatosi per la Coppa Libertadores 1985, Vidall\u00e9 presenzi\u00f2 con regolarit\u00e0 anche durante questo torneo, conquistando la vittoria finale: la gara con l'Am\u00e9rica de Cali termin\u00f2 1-1 e si dovettero disputare i tiri di rigore, e il portiere par\u00f2 il tiro decisivo ad Antony de \u00c1vila. Si ritir\u00f2 poi nel 1988, dopo aver disputato tutta la stagione 1987-1988 come riserva.\nNazionale.\nVidall\u00e9 fu incluso nella lista della Nazionale per i Giochi Panamericani del 1971. Il \n18 luglio 1979 debutt\u00f2 con la selezione maggiore. Convocato per la Copa Am\u00e9rica 1979, gioc\u00f2 da titolare tutte le partite dell'Argentina nella manifestazione."}
{"id": "3444057", "revid": "1305772", "url": "https://it.wikipedia.org/wiki?curid=3444057", "title": "Tempera (disambigua)", "text": ""}
{"id": "3444060", "revid": "1305772", "url": "https://it.wikipedia.org/wiki?curid=3444060", "title": "Necropolis", "text": ""}
{"id": "3444067", "revid": "118720303", "url": "https://it.wikipedia.org/wiki?curid=3444067", "title": "Associazione Sportiva Reggina 1963-1964", "text": "Questa pagina raccoglie i dati riguardanti l'Associazione Sportiva Reggina nella stagione 1963-1964.\nStagione.\nLa squadra, allenata da Leo Zavatti, ha concluso la stagione in quarta posizione, nel girone C di Serie C."}
{"id": "3444071", "revid": "1305772", "url": "https://it.wikipedia.org/wiki?curid=3444071", "title": "L'uomo che ride (disambigua)", "text": ""}
{"id": "3444074", "revid": "547034", "url": "https://it.wikipedia.org/wiki?curid=3444074", "title": "Ritratto di giovane in pelliccia", "text": "Il Ritratto di giovane in pelliccia \u00e8 un dipinto a olio su tela (82,3x71,1\u00a0cm) di Tiziano, databile al 1515 circa e conservato nella Frick Collection di New York.\nStoria.\nL'opera \u00e8 nota da quando era nella raccolta Lane di Dublino, prima di approdare negli Stati Uniti. Non \u00e8 nota l'identit\u00e0 dell'effigiato, ma si sa che l'opera dovette godere di una certa popolarit\u00e0, infatti \u00e8 citata in un dipinto fiorentino (il \"Martirio di sant'Andrea\") di Carlo Dolci, oggi alla Galleria Palatina.\nL'attribuzione a Tiziano, avanzata da Berenson, \u00e8 oggi comunemente accolta. La datazione si basa su considerazioni stilistiche. Si conosce un piccolo primo piano dello stesso personaggio, in posizione leggermente variata, nello St\u00e4del di Francoforte (19x15 cm), generalmente ritenuto autografo.\nDescrizione e stile.\nSu uno sfondo scuro, rischiarato nella parte superiore, un giovane a mezza figura \u00e8 ritratto di tre quarti verso sinistra. \u00c8 sontuosamente abbigliato, con un grosso cappello rosso e un manto bordato di pelliccia, che certifica il suo alto status sociale. \u00c8 visibile la sola mano sinistra, guantata, che stringe l'elsa della spada. Il gioco della luce crea un'atmosfera contemplativa, che esalta la bellezza fisica del personaggio e le componenti psicologiche della sua personalit\u00e0: intelligenza, nobilt\u00e0, risolutezza.\nL'opera mostra quella perfetta sintesi tra forma e colore tipica delle opere tizianesche della maturit\u00e0."}
{"id": "3444078", "revid": "304380", "url": "https://it.wikipedia.org/wiki?curid=3444078", "title": "Gran cordone", "text": ""}
{"id": "3444090", "revid": "15756", "url": "https://it.wikipedia.org/wiki?curid=3444090", "title": "Ritratto dell'Ariosto", "text": "Il Ritratto dell'Ariosto \u00e8 un dipinto a olio su tela (59,5x45,5\u00a0cm) di Tiziano, databile al 1515 circa e conservato nel Museum of Art di Indianapolis.\nStoria.\nL'opera \u00e8 nota da quando apparve in un'asta Sotheby's a Londra il 29 gennaio 1929. Pass\u00f2 poi nella collezione Booth Tarkington di Indianapolis. Forse si tratta del dipinto visto da Ridolfi in casa di Nicol\u00f2 Renieri verso il 1648.\nL'identificazione con l'Ariosto \u00e8 tradizionale e si basa sulla somiglianza con il presunto ritratto di Londra e con un'incisione sull'edizione del 1532 dell'\"Orlando Furioso\". L'autografia di Tiziano venne sostenuta con decisione da Berenson.\nDescrizione e stile.\nSu uno sfondo scuro l'uomo dalla barba e i capelli lunghi \u00e8 ritratto a mezzo busto, voltato di tre quarti verso sinistra con la testa girata in favore dello spettatore. Indossa una giubba orlata di pelliccia, una casacca nera e una camicia bianca, tipiche dell'abbigliamento dei gentiluomini dell'epoca.\nLo sguardo attento sembra percepire lo spettatore, che viene cos\u00ec coinvolto nella rappresentazione."}
{"id": "3444093", "revid": "56620", "url": "https://it.wikipedia.org/wiki?curid=3444093", "title": "Heinrich Hermann Fitting", "text": "Insegn\u00f2 diritto romano, poi diritto processuale all'Universit\u00e0 di Heidelberg, ed in seguito a Basilea e Halle.\nComp\u00ec studi approfonditi sulla storia delle fonti romanistiche dell'alto Medioevo e dei primordi dello Studio bolognese."}
{"id": "3444094", "revid": "36426", "url": "https://it.wikipedia.org/wiki?curid=3444094", "title": "Boy with blue waistcoat", "text": ""}
{"id": "3444103", "revid": "30610", "url": "https://it.wikipedia.org/wiki?curid=3444103", "title": "Universit\u00e0 di Stoccarda", "text": "L'Universit\u00e0 di Stoccarda (\"Universit\u00e4t Stuttgart\") fu fondata nel 1829 e si trova nella citt\u00e0 di Stoccarda, nel Bundesland Baden-W\u00fcrttemberg. L'Universit\u00e0 dispone di una propria stazione ferroviaria.\nStruttura.\nL'ateneo \u00e8 organizzato nelle seguenti facolt\u00e0:"}
{"id": "3444104", "revid": "2208340", "url": "https://it.wikipedia.org/wiki?curid=3444104", "title": "Mori Ranmaru", "text": "Biografia.\nFin da piccolo, fu affidato al servizio di Oda Nobunaga. Riconosciuto per il suo talento e la sua fedelt\u00e0, Nobunaga gli affid\u00f2 importanti cariche. Presso \u014cmi, gli furono dati 500 koku e, dopo la morte di Takeda Katsuyori, venne insignito di 50.000 koku al Castello di Iwamura. Ranmaru e i suoi fratelli minori perirono durante l'incidente di Honn\u014d-ji, difendendo il loro signore Oda Nobunaga. Le ultime parole di Nobunaga furono: \"Ran! Fa' in modo che non entrino!\". Il suo giovane seguace era riuscito ad incendiare il tempio di Honn\u014d-ji, cosicch\u00e9 nessuno delle truppe del traditore Akechi Mitsuhide potesse entrare e reclamare la testa di Nobunaga.\nIl coraggio e la devozione di Ranmaru sono ricordati in tutta la storia, e soprattutto durante il periodo Edo, per il suo volere di commettere seppuku e seguire il suo maestro perfino nella morte. Il rapporto tra Nobunaga e Ranmaru era molto forte e, nella letteratura d'epoca, \u00e8 spesso riferito che i due avessero una relazione sessuale, molto comune a quei tempi."}
{"id": "3444105", "revid": "512084", "url": "https://it.wikipedia.org/wiki?curid=3444105", "title": "Universit\u00e4t Stuttgart", "text": ""}
{"id": "3444110", "revid": "110157", "url": "https://it.wikipedia.org/wiki?curid=3444110", "title": "Papiro 3", "text": "Il Papiro 3 (formula_13) \u00e8 un piccolo frammento di quindici versetti ( e ) dal \"Vangelo secondo Luca\", datato paleograficamente al VI/VII secolo, che faceva parte di un lezionario. \u00c8 conservato alla Biblioteca Nazionale Austriaca (Pap. G. 2323).\nIl testo del manoscritto fu pubblicato da Karl Wessely nel 1882, e corrisponde ad un tipo testuale misto; Kurt Aland lo ha collocato nella categoria III."}
{"id": "3444113", "revid": "729019", "url": "https://it.wikipedia.org/wiki?curid=3444113", "title": "Gonzalo Pi\u00f1a Lidue\u00f1a", "text": "Biografia.\nGonzalo Pi\u00f1a Ludue\u00f1a era nato nel 1545 a Gibilterra, che faceva allora parte della Spagna. Egli si trasfer\u00ec nel Nuovo Mondo stabilendosi a M\u00e9rida, divenendo uno dei prima abitanti spagnoli della citt\u00e0. Fu da allora responsabile della fondazione di diverse nuove citt\u00e0 e borghi nella zona, come Nuestra Se\u00f1ora de Pedraza (fondata nel 1591 e conosciuta oggi come Pedraza, nello stato di Barinas), o San Antonio de Gibraltar (correntemente conosciuta come Gibraltar, e situata nello stato di Zulia). San Antonio de Gibraltar venne cos\u00ec chiamata in onore della citt\u00e0 natale di Gonzalo Pi\u00f1a Ludue\u00f1a con l'autorizzazione del consiglio della citt\u00e0 di M\u00e9rida che, avendo bisogno di un nuovo porto, commission\u00f2 la sua fondazione sulle rive del Lago di Maracaibo nel 1592. Dopo la promozione dell'ex governatore della Provincia del Venezuela, Diego de Osorio, a capo del Real Audiencia di Santo Domingo, Pi\u00f1a Ludue\u00f1a venne nominato governatore dal re Filippo II il 17 aprile 1597, e rimase in carica fino alla sua morte in Caracas, il 28 marzo 1600. Egli scrisse anche una \"Descrizione del Lago di Maracaibo e del Fiume Magdalena\" (\"Descripci\u00f3n de la laguna de Maracaybo y r\u00edo de la Magdalena\")."}
{"id": "3444114", "revid": "123942942", "url": "https://it.wikipedia.org/wiki?curid=3444114", "title": "Associazione Sportiva Reggina 1962-1963", "text": "Questa pagina raccoglie i dati riguardanti l'Associazione Sportiva Reggina nella stagione 1962-1963.\nStagione.\nLa squadra, allenata da Silvio Di Gennaro, ha concluso la stagione in nona posizione nel girone C di Serie C, a cinque punti dalla zona retrocessione."}
{"id": "3444118", "revid": "1305772", "url": "https://it.wikipedia.org/wiki?curid=3444118", "title": "Listone Giordano", "text": "Listone Giordano \u00e8 un particolare tipo di parquet, marchio brevettato nel 1984.\nNel 1983 la produzione di parquet utilizzava soltanto legno massello, che perdeva nel tempo stabilit\u00e0 per effetto dei cambiamenti climatici. Sulla base di questa osservazione Guglielmo Giordano condusse una serie di esperimenti giungendo alla realizzazione di un parquet industriale di nuova concezione: liste di grandi dimensioni, flessibili e indeformabili, divise in due strati, quello visibile, in legno scelto con criteri estetici, quello inferiore, in betulla, resistente alle deformazioni poich\u00e9 a prevalenza di fibra trasversale, e pi\u00f9 ecologico poich\u00e9 proveniente da alberi a rapida crescita.\nIl prodotto \u00e8 stato premiato nel 2010 per la collezione \"MEDOC\" con il \"Premio dei Premi per l'innovazione\"."}
{"id": "3444120", "revid": "512084", "url": "https://it.wikipedia.org/wiki?curid=3444120", "title": "Universit\u00e0 Martin-Luther di Halle-Wittenberg", "text": ""}
{"id": "3444121", "revid": "767487", "url": "https://it.wikipedia.org/wiki?curid=3444121", "title": "Not So Bad as It Seemed", "text": "Not So Bad as It Seemed (o \"Not So Bad as He Seemed\") \u00e8 un cortometraggio muto del 1910 diretto da Frank Powell.\nTrama.\nIl signor e la signora Jones devono partire all'improvviso e ognuno lascia una nota per i vicini: la signora Jones chiede alla giovane signora Young di occuparsi dell'uccellino di casa; suo marito, invece, offre all'amico Hall di poter usufruire durante la loro assenza della sua biblioteca. Ignari uno dell'altro, i due vicini si recano pi\u00f9 o meno alla stessa ora nella casa dei Jones. Quando la signora Young sente dei rumori nella stanza vicina, si spaventa a morte e, vedendo l'estraneo, lo prende per un ladro finch\u00e9 la situazione non viene chiarita. A quel punto, per\u00f2, sulla porta appaiono il marito della signora Young e la moglie del signor Hall che credono di aver scoperto una tresca dei rispettivi coniugi. La cosa sta diventando grave ma i due supposti amanti sono salvati dall'arrivo dei Jones, che sono ritornati dopo che l'automobile li ha lasciati appiedati, e che offrono la spiegazione ai loro amici di ci\u00f2 che sta succedendo.\nProduzione.\nIl film fu prodotto dalla Biograph Company,\nDistribuzione.\nDistribuito dalla General Film Company, il film - un cortometraggio di 132 metri - usc\u00ec nelle sale statunitensi il 24 novembre 1910 con il titolo \"Not So Bad as It Seemed\". Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, diretto da Powell e girato insieme a David W. Griffith, \"His New Lid\"."}
{"id": "3444124", "revid": "105385507", "url": "https://it.wikipedia.org/wiki?curid=3444124", "title": "Madonna tra i santi Girolamo e Dorotea", "text": "La Madonna tra i santi Girolamo e Dorotea \u00e8 un dipinto a olio su tela (58,5x86,5 cm) di Tiziano, databile al 1516 circa e conservato nella Kelvingrove Art Gallery and Museum a Glasgow. \nStoria e descrizione.\nL'opera proviene dalla collezione McLellan. Gi\u00e0 assegnata alla scuola di Tiziano, magari a suo fratello Francesco Vecellio o a Polidoro Lanzani, in tempi pi\u00f9 recenti \u00e8 stata prevalentemente ricondotta all'autografia del maestro, anche per via di un'incisione che la riferisce a lui del Le F\u00e9bre (1680).\nIl formato a sviluppo prevalentemente orizzontale \u00e8 tipico della produzione della prima maturit\u00e0 di Tiziano e dell'ambiente veneto di quegli anni. In un ombroso paesaggio campestre, presso alcuni alberi, la Madonna col Bambino sta seduta e porge il figlio a san Girolamo, a destra, mentre a sinistra sta seduta, quasi di spalle, santa Dorotea con fiori tra le mani.\nLa posa di Maria potrebbe derivare dalla \"Madonna Esterhazy\" di Raffaello."}
{"id": "3444126", "revid": "371529", "url": "https://it.wikipedia.org/wiki?curid=3444126", "title": "This Must Be the Place", "text": "This Must Be the Place \u00e8 un film del 2011 co-scritto e diretto da Paolo Sorrentino e interpretato da Sean Penn.\nPrimo film di Sorrentino in lingua inglese, \u00e8 stato presentato in concorso al Festival di Cannes 2011 e ha vinto sei David di Donatello. Il titolo del film \u00e8 un tributo alla canzone \"This Must Be the Place (Naive Melody)\" dei Talking Heads, inclusa nell'album \"Speaking in Tongues\" del 1983.\nTrama.\nCheyenne \u00e8 una rock star, celebre negli anni ottanta come leader del gruppo musicale Cheyenne &amp; The Fellows. Nonostante si sia ormai ritirato dalle scene si veste e si trucca come quando saliva sul palco. Da diversi anni ha scelto un esilio volontario nella sua grande casa di Dublino, dove vive con la moglie Jane, trascorre le giornate a seguire i suoi investimenti in borsa o in compagnia dell'amica Mary. Proprio la compagna e i numerosi fan, che lo vedono ancora come un'icona, cercano di spingerlo a tornare sulle scene, ma lui, depresso e ansioso, non crede pi\u00f9 nel potere taumaturgico del rock. Il tempo, inoltre, gli ha aperto gli occhi sul suo reale valore: in un successivo dialogo con David Byrne, che lui considera un vero artista e sperimentatore, Cheyenne commisera se stesso definendosi una comune popstar che faceva soldi scrivendo canzoni deprimenti e di successo, che hanno anche spinto alla morte due giovani dalla personalit\u00e0 fragile.\nUn giorno viene informato che suo padre, con cui non ha contatti da trent'anni, sta morendo a New York. Avendo paura di volare giunge negli Stati Uniti via nave, ma quando arriva scopre che il padre \u00e8 gi\u00e0 deceduto. Viene inoltre a conoscenza del fatto che il genitore aveva dedicato gran parte della sua vita alla ricerca di Aloise Lange, l'ufficiale nazista che lo aveva umiliato in un campo di concentramento durante la seconda guerra mondiale. Decide di proseguire le ricerche del padre intraprendendo cos\u00ec un viaggio solitario negli Stati Uniti lungo il quale incontrer\u00e0 David Byrne; Ernie Ray, un ricco uomo d'affari che gli presta il suo amatissimo pick-up; l'anziana moglie di Lange, un tempo insegnante di storia, al cui cospetto si spaccia come suo ex studente; la nipote dell'ufficiale nazista, giovane vedova di guerra che vive da sola con il figlio; Robert Plath, l'inventore delle valigie con le rotelle e Mordecai Midler, un facoltoso ebreo, esperto cacciatore di nazisti, che lo aiuter\u00e0 nel suo intento.\nGiunto a casa dell'ex ufficiale nazista grazie alle informazioni di Mordecai Cheyenne compie la sua vendetta, conducendo fuori di casa Aloise completamente nudo e costringendolo cos\u00ec a sopportare temperature bassissime. A opera compiuta Cheyenne torna in Irlanda con un aereo (di cui prima aveva paura) e all'aeroporto si accende la sua prima sigaretta. Nella scena finale condivide con la madre di Mary un solare sguardo d'intesa; il suo volto ora non ha pi\u00f9 le sembianze della celebre rockstar che fu.\nProduzione.\n\"This Must Be the Place\" \u00e8 una produzione internazionale con un budget che si aggira attorno ai 28 milioni di dollari. La banca Intesa Sanpaolo ha investito 2,5 milioni di euro per il film, mentre Eurimages ha stanziato 600.000 euro. Il film ha ricevuto finanziamenti anche da parte di Francia e Irlanda.\nSorrentino e Penn si incontrarono durante il Festival di Cannes 2008, dove il regista italiano presentava in concorso \"Il divo\" e Penn era presidente di giuria, promettendosi di lavorare al pi\u00f9 presto assieme. Con in mente Penn come protagonista, Sorrentino inizia a scrivere la sceneggiatura con la collaborazione di Umberto Contarello. Dopo la vittoria del suo secondo Oscar per \"Milk\", Penn decise di prendersi un anno sabbatico, rinunciando a vari progetti, ma comunque prese parte alla pellicola di Sorrentino.\nIl regista teneva moltissimo anche alla partecipazione di Frances McDormand nel ruolo di Jane, la moglie del protagonista, tanto che quando le propose di leggere il copione, la avvert\u00ec anche che se ella avesse rifiutato la parte, il copione sarebbe stato cambiato per rendere Cheyenne vedovo o single.\nLa lavorazione del film \u00e8 iniziata il 16 agosto 2010 a Dublino. A settembre la produzione si \u00e8 spostata in Michigan, mentre ad ottobre sono state effettuate alcune riprese nel Nuovo Messico, in varie localit\u00e0 come Alamogordo, Carrizozo e molte altre. A fine ottobre la produzione si \u00e8 spostata a New York City, mentre la fase di post-produzione ha avuto luogo a Roma.\nL'immagine del cantante dark Cheyenne, interpretato da Sean Penn, \u00e8 ispirata al leader dei Cure Robert Smith. Sorrentino aveva visto i Cure in concerto svariate volte da ragazzo, e quando li rivide nel 2008, rimase affascinato dal fatto che Smith, persino fuori dalle scene, vestisse ancora con lo stesso \"look\" dark del passato:\nColonna sonora.\nLe musiche per \"This Must Be the Place\" sono state scritte da David Byrne dei Talking Heads con la collaborazione del cantautore indie Will Oldham. Anche i brani accreditati alla band fittizia \"The Pieces of Shit\" sono composti da Byrne e Oldham, ma interpretati da Michael Brunnock, un cantante statunitense di origini irlandesi trovato su MySpace. Il CD della colonna sonora \u00e8 stato messo in vendita in concomitanza con l'uscita del film nelle sale cinematografiche.\nDistribuzione.\nIl film \u00e8 stato presentato in concorso al Festival di Cannes 2011. In Italia \u00e8 uscito nelle sale il 14 ottobre 2011. L'uscita statunitense, inizialmente prevista per dicembre 2011, \u00e8 stata poi posticipata al 2 novembre 2012.\nHome video.\nSui supporti DVD e Blu-ray il film \u00e8 stato reso disponibile per il noleggio dal 22 febbraio 2012 e in vendita dal 21 marzo con in allegato un libro di 32 pagine sul cinema di Sorrentino. \u00c8 stata pubblicata inoltre un'edizione limitata e numerata con DVD e CD della colonna sonora."}
{"id": "3444129", "revid": "76963", "url": "https://it.wikipedia.org/wiki?curid=3444129", "title": "Katie Findlay", "text": "Biografia.\n\u00c8 nata a Windsor il 28 agosto 1990. Ha origini cinesi, portoghesi, inglesi e scozzesi.\nHa lavorato come ballerina per 12 anni, per poi abbandonare la carriera a causa di un incidente. \nIl suo debutto televisivo avviene nel 2010, quando ottiene il ruolo di guest star nell'episodio pilota della serie televisiva \"Fringe\".\n\u00c8 stata inoltre arruolata come guest star in serie tv come \"Psych\", \"Endgame\" e \"Stargate Universe\". Ha ottenuto anche il ruolo di ricorrente nella serie televisiva \"The Killing\". Viene inserita nel cast del film del 2012, \"After the Dark\", dove interpreta Bonnie. Ottiene la notoriet\u00e0 nel 2013 grazie al ruolo di Maggie Landers nella serie televisiva \"The Carrie Diaries\", prequel di \"Sex and the City\".\nHa fatto parte del cast della serie televisiva di Shonda Rhimes, \"Le regole del delitto perfetto\".\nDoppiatrici italiane.\nNelle versioni in italiano dei suoi lavori, Katie Findlay \u00e8 stata doppiata da:"}
{"id": "3444132", "revid": "767487", "url": "https://it.wikipedia.org/wiki?curid=3444132", "title": "Guter Junge", "text": "Guter Junge \u00e8 un film televisivo del 2008 diretto da Torsten C. Fischer.\nTrama.\nDopo la morte della madre, il diciassettenne Sven si trasferisce dal padre Achim, un tassista, il quale aveva divorziato dalla madre molti anni prima. Per Achim non \u00e8 facile abituarsi a un adolescente in casa, soprattutto perch\u00e9 Sven parla a malapena a lui. Ma Sven fa bene a scuola, e Achim spera che il tempo li porter\u00e0 pi\u00f9 vicini.\nJulia, la fidanzata di Achim, \u00e8 la prima a capire che in Sven c'\u00e8 qualcosa che non va e si convince che il ragazzo sia gay in quanto lo sorprende a depilarsi sotto la doccia e lo vede sempre insieme a Patrick, un ragazzo pi\u00f9 giovane di lui.\nLa verit\u00e0 \u00e8 per\u00f2 ancora pi\u00f9 agghiacciante: Sven ha tendenze pedofile. Achim lo viene a sapere da Patrick, il quale confessa che Sven lo ha ripreso in situazioni imbarazzanti. Giunto a casa Achim ha conferma di ci\u00f2 dopo aver visto un video girato dal figlio, il quale \u00e8 turbato e si rammarica per le sue azioni tanto da tentare il suicidio.\nAchim riesce a salvare la vita al figlio dopodich\u00e9 i due si recano a distruggere tutti i video e le foto di giovani che Sven teneva nascosti. Intanto Julia suggerisce una terapia, ma Achim \u00e8 convinto di poter gestire da solo la situazione.\nSven arriva a chiedere al padre di rinchiuderlo nella sua stanza, ma Achim ha fiducia in suo figlio e non lo fa ed in occasione del diciottesimo compleanno del figlio, l'uomo gli regala una nuova videocamera. Ma la fiducia nei confronti del figlio si rivela ben presto un errore in quanto Sven ha un incontro (e forse un rapporto sessuale) in casa con Patrick; incontro scoperto casualmente da Achim che trova in camera del figlio l'inalatore per l'asma di Patrick.\nEntusiasta della nuova videocamera, Sven passa il tempo a riprendere quello che lo circonda. Un giorno Sven non si reca e scuola n\u00e9 fa ritorno a casa per la sera; il padre intuito che c'\u00e8 qualcosa che non va si reca nel luogo e trova il figlio che \u00e8 stato picchiato da un bambino sul quale ha tentato di far violenza.\nDopo che Sven verr\u00e0 arrestato Achim decide di non abbandonarlo e di stargli vicino anche in quel momento difficile andandolo a trovare in carcere."}
{"id": "3444133", "revid": "110157", "url": "https://it.wikipedia.org/wiki?curid=3444133", "title": "Papiro 14", "text": "Il Papiro 14 (formula_114 nella numerazione Gregory-Aland; \u03b1 1036 nella numerazione von Sodel) \u00e8 un frammento di un codice papiraceo del Nuovo Testamento in lingua greca, datato paleograficamente al V secolo.\nDescrizione.\nIl manoscritto contiene alcuni brani della \"Prima lettera ai Corinzi\" (1:25-27; 2:6-8; 3:8-10.20), ed \u00e8 scritto su di una colonna per pagina. Il testo greco di questo codice \u00e8 rappresentativo del tipo testuale alessandrino; Kurt Aland lo colloc\u00f2 nella Categoria II.\nStoria.\nformula_114 fu scoperto nel Monastero di Santa Caterina sul Sinai da James Rendel Harris, che ne pubblic\u00f2 il testo nel 1890. Fu anche esaminato da Ellwood Schofield.\nAttualmente formula_114 \u00e8 custodito nel monastero (collocazione Harris 14)."}
{"id": "3444135", "revid": "287204", "url": "https://it.wikipedia.org/wiki?curid=3444135", "title": "FINA Water Polo World League 2007 (femminile)", "text": "La 4\u00aa edizione femminile della World League di pallanuoto, organizzata dalla FINA, si \u00e8 svolta tra il 29 maggio e l'8 luglio 2007.\nPer la prima volta il turno di qualificazione si \u00e8 disputato su base continentale. Hanno conquistato la qualificazione alla \"Super Final\" di Montr\u00e9al le prime due classificate di ogni zona.\nSuper Final.\nLe qualificate hanno ereditato i punteggi degli scontri diretti delle eliminatorie. Dopo il girone preliminare si sono disputate direttamente le finali."}
{"id": "3444141", "revid": "52076", "url": "https://it.wikipedia.org/wiki?curid=3444141", "title": "Segretario di legazione in prova", "text": ""}
{"id": "3444142", "revid": "1793900", "url": "https://it.wikipedia.org/wiki?curid=3444142", "title": "Sound Transit", "text": "La Sound Transit \u00e8 il nome comune per indicare la Central Puget Sound Regional Transit Authority (Autorit\u00e0 regionale per i trasporti nello Stretto di Puget) nello stato di Washington a partire dal 19 settembre del 1999. \u00c8 stata creata nel 1996 dalle contee di Snohomish, King e Pierce. Opera attraverso gli autobus urbani, extraurbani, ferrovia e metropolitana leggera nella regione e progetta il supporto e l'espansione di questi servizi.\nAutobus.\nLa flotta degli autobus urbani della Sound Transit viene gestita dalle comunit\u00e0 locali come la \"Community Transit\", \"King County Metro\" e \"Pierce Transit\". Il sistema di pullman extraurbani collega invece le citt\u00e0 di tutte e tre le contee: Seattle, Redmond, Issaquah, Lakewood, Bellevue, Auburn, Federal Way, Gig Harbor, Everett e Tacoma.\nMetropolitana leggera.\nLinee attive.\nl sistema di metropolitana leggera della Sound Transit \u00e8 composto da una linea di 2.6\u00a0km a Tacoma chiamata Tacoma Link ed una linea di 23.5\u00a0km a Seattle, Tukwila e l'Aeroporto Internazionale di Seattle-Tacoma chiamata Central Link.\nIl Tacoma Link collega il Theater District, il Convention Center, l'Union Station (una ex stazione ferroviaria adibita a tribunale federale), e l'area del Tacoma Dome.\nIl Central Link corre sotto Downtown Seattle fino all'aeroporto. The initial section opened on July 18, 2009. Il primo tratto corre sotto la zona di SoDo, Beacon Hill, Rainier Valley e Tukwila. Il 19 dicembre del 2009 la linea \u00e8 stata estesa fino all'aeroporto.\nIn costruzione.\nL'University Link \u00e8 una estensione di 5.6\u00a0km del sistema Link Light Rail attualmente in costruzione. Il cantiere di costruzione \u00e8 stato inaugurato il 6 marzo del 2009, il completamento \u00e8 previsto per il 2016. La linea sar\u00e0 sotterranea per il suo intero tracciato, collegher\u00e0 Downtown Seattle all'University of Washington attraverso Capitol Hill. Il costo per l'estensione \u00e8 di $1.5 miliardi, met\u00e0 dei quali provenienti da un prestito dell'amministrazione federale per i trasporti (FTA).\nFerrovia.\nLa Sound Transit gestisce il Sounder Commuter Rail, una ferrovia tra Everett e Seattle, ed una ferrovia tra Seattle e Tacoma. \u00c8 in programma l'estensione del servizio fino a South Tacoma ed a Lakewood entro il 2012.\nLe attuali stazioni ferroviarie sono: Everett Station, Edmonds Station, Mukilteo Station, King Street Station, Tukwila Station, Kent Station, Auburn Station, Sumner Station, Puyallup Station, Tacoma Dome Station, South Tacoma (fermata degli autobus attiva dal 2008, fermata ferroviaria dal 2012) e Lakewood Station (fermata degli autobus attiva dal 2008, fermata ferroviaria dal 2012).\nSound Transit 2.\nElezioni del 2007.\nIl Sound Transit 2 (ST2) era parte del progetto di sviluppo dei trasporti regionali presentato agli elettori delle contee di Snohomish, King e Pierce il 6 novembre del 2007. Sound Transit 2 conteneva un grosso numero di cambiamenti e miglioramenti per il trasporto pubblico. Questi cambiamenti includevano quasi 80\u00a0km di nuove linee di metropolitana leggera, quattro nuovi parcheggi d'interscambio, due nuove stazioni, una linea tranviaria che collegava First Hill, Capitol Hill ed l'International District si Seattle, un puto d'interscambio a Bothell, e due studi d'espansione, uno sul trasporto di massa attraverso il ponte galleggiante della State Route 520 e l'altro il reutilizzo della vecchia \"Woodinville Subdivision\", in disuso, tra Renton e Woodinville. La proposta venne bocciata dagli elettori.\nElezioni del 2008.\nLa commissione per i trasporti dello Stretto di Puget il 24 luglio del 2008 vot\u00f2 la ripresentazione del progetto Sound Transit 2 agli elettori. GLi elettori votarono il piano con grande consenso il 4 novembre del 2008. Il progetto prevede investimenti per $17.8 miliardi in oltre 15 anni, i fondi derivano da un aumento del 5/10% nelle tasse regionali sulla vendita che ha raddoppiato le entrate della Sound Transit. Il Central Link sar\u00e0 esteso dall'attuale capolinea Nord fino all'Husky Stadium a Nord di Lynnwood. Verso Sud, la linea continuer\u00e0 dall'aeroporto fino al limite Nord di Federal Way. Il proposto East Link partir\u00e0 da Downtown Seattle e terminer\u00e0 ad Overlake attraverso Bellevue. Una linea tranviaria a First Hill \u00e8 in progetto dalla stazione Capitol Hill del Central Link fino al capolinea di Jackson Street della vecchia linea tranviaria. In totale, 57 nuovi chilometri di metropolitana leggera sono stati approvati in questa votazione.\nIl sistema ferroviario Sounder Commuter Rail ricever\u00e0 treni di dimensioni maggiori e con maggiore frequenza, un aumento del servizio stimato intorno al 30%. Il servizio di autobus verr\u00e0 immediatamente potenziato (incremento del servizio stimato del 17%; 25 nuovi mezzi) e l'Highway 520 sar\u00e0 servita da una linea di pullman extraurbani. Una nuova linea ferroviaria andr\u00e0 dalla zona Nord di Renton a Snohomish se verranno trovati fondi aggiuntivi.\nPolizia.\nLa Sound Transit ha un accordo con l'ufficio dello sceriffo per la Contea di King per servizii di polizia. Gli agenti assegnati alla Sound Transit indossano uniforme con il logo della Sound Transit e guidano auto anch'esse marchiate. Nel 2010 sono presenti un capo, un capitano, cinque sergenti, quattro detective e 23 agenti semplici assegnati a tempo pieno alla Sound Transit.\nGli ufficiali della Sound Transit controllano treni, stazioni, autobus e fermate nella contea di King."}
{"id": "3444143", "revid": "73843", "url": "https://it.wikipedia.org/wiki?curid=3444143", "title": "Deconvoluzione", "text": "In matematica, la deconvoluzione \u00e8 l'operazione inversa alla convoluzione. Entrambe le operazioni sono utilizzate nell'elaborazione dei segnali e nell'elaborazione digitale delle immagini. Ad esempio, la convoluzione pu\u00f2 essere utilizzata per applicare un filtro a un segnale; successivamente potrebbe essere possibile recuperare il segnale originale utilizzando la deconvoluzione.\nL'algoritmo di deconvoluzione consente di ricostruire su base statistica gli elementi mancanti, togliere i fattori di disturbo e rendere possibile la creazione di una immagine di qualit\u00e0 maggiore.\nLa deconvoluzione \u00e8 una tecnica di elaborazione delle immagini ad alta intensit\u00e0 di calcolo che viene sempre pi\u00f9 utilizzata per migliorare il contrasto e la risoluzione delle immagini digitali catturate al microscopio. Tale tecnica si basa su una serie di metodi progettati per rimuovere o invertire la sfocatura presente nelle immagini al microscopio, sfocatura che \u00e8 indotta dall'apertura limitata dell'obiettivo.\nLe basi per la deconvoluzione e l'analisi delle serie temporali sono state in gran parte poste da Norbert Wiener del Massachusetts Institute of Technology . Il libro si basa sul lavoro svolto da Wiener durante la seconda guerra mondiale, ma che all'epoca era stato classificato segreto. Alcuni dei primi tentativi di applicare queste teorie si sono avuti nei campi delle previsioni meteorologiche e dell'economia.\nDescrizione.\nIn generale, l'obiettivo della deconvoluzione \u00e8 trovare la soluzione formula_1 di un'equazione di convoluzione della forma:\nDi solito, formula_3 \u00e8 un segnale registrato e formula_1 \u00e8 un segnale che si desidera recuperare, ma \u00e8 stato convoluto prima di registrarlo con un filtro o una funzione di distorsione formula_5. La funzione formula_5 pu\u00f2 rappresentare la funzione di trasferimento di uno strumento o una forza motrice che \u00e8 stata applicata a un sistema fisico. Se si conosce formula_5, o almeno si conosce la forma di formula_5, allora \u00e8 possibile eseguire la deconvoluzione deterministica. Tuttavia, se formula_5 non \u00e8 nota a priori, \u00e8 necessario in qualche modo stimarla. Quest'ultimo procedimento \u00e8 fatto spesso utilizzando metodi di stima statistica.\nNelle misurazioni fisiche, la situazione \u00e8 solitamente pi\u00f9 vicina a:\nIn questo caso formula_11 \u00e8 il rumore che \u00e8 entrato nel segnale registrato. Se si presume che un segnale o un'immagine siano privi di rumore, la stima statistica di formula_5 sar\u00e0 errata e, a sua volta, anche la stima di formula_1 sar\u00e0 errata. Pi\u00f9 basso \u00e8 il rapporto segnale/rumore, peggiore sar\u00e0 la stima del segnale deconvoluto. Questo \u00e8 il motivo per cui il filtraggio inverso del segnale non \u00e8 di solito un buon modo di procedere. Tuttavia, se esiste almeno una conoscenza del tipo di rumore nei dati (ad esempio il rumore bianco), la stima di pu\u00f2 essere migliorata attraverso tecniche come la deconvoluzione di Wiener.\nLa deconvoluzione viene solitamente eseguita calcolando la trasformata di Fourier del segnale registrato formula_3 e la funzione di distorsione formula_5 (in termini generali, \u00e8 nota come funzione di trasferimento). La deconvoluzione viene quindi eseguita nel dominio della frequenza (in assenza di rumore) utilizzando la relazione:\ndove formula_17 e formula_18 sono le trasformate di Fourier di formula_19 e formula_3 rispettivamente. Infine, viene utilizzata l'antitrasformata di Fourier della funzione formula_21 per trovare il segnale deconvoluto stimato formula_1.\nApplicazioni.\nSismologia.\nIl concetto di deconvoluzione ha avuto una prima applicazione nella sismologia a riflessione. Nel 1950, Enders Robinson, laureato all'MIT, ha lavorato con Norbert Wiener, Norman Levinson e l'economista Paul Samuelson per sviluppare il \"modello convoluzionale\" di un sismogramma a riflessione. Questo modello parte dal principio che il sismogramma registrato formula_23 sia la convoluzione di una funzione di riflettivit\u00e0 terrestre formula_24 e una wavelet sismica formula_25 proveniente da una sorgente puntiforme, dove formula_26 rappresenta il tempo di registrazione. Quindi, l'equazione di convoluzione \u00e8:\nIl sismologo \u00e8 interessato a conoscere la funzione formula_28, che contiene informazioni sulla struttura della Terra. Per il teorema di convoluzione, questa equazione pu\u00f2 essere trasformata con Fourier nel suo dominio di frequenza in:\ndove formula_30 \u00e8 la frequenza. Assumendo che la riflettivit\u00e0 sia \"bianca\", possiamo assumere che lo spettro di potenza della riflettivit\u00e0 sia costante e che lo spettro di potenza del sismogramma sia lo spettro della wavelet moltiplicato per quella costante. Si ha pertanto che:\nSe si assume che la wavelet sia in un minimo di fase, \u00e8 possibile recuperarla calcolando l'equivalente di minimo di fase dello spettro di potenza appena trovato. La riflettivit\u00e0 pu\u00f2 essere recuperata progettando e applicando un filtro di Wiener che modella la wavelet stimata in una funzione delta di Dirac (cio\u00e8 un picco). Il risultato pu\u00f2 essere visto come una serie di funzioni delta ridimensionate e scalate (sebbene questo non sia matematicamente rigoroso):\ndove formula_33 \u00e8 il numero di eventi di riflessione, formula_34 sono i coefficienti di riflessione, formula_35 sono i tempi di riflessione di ciascun evento e formula_36 \u00e8 la funzione delta di Dirac.\nIn pratica, poich\u00e9 si ha a che fare con set di dati discreti campionati, a larghezza di banda finita e a lunghezza finita, il campionamento di cui sopra fornisce solo un'approssimazione del tipo di filtro necessario per deconvolvere i dati. Tuttavia, formulando il problema come soluzione di una matrice di Toeplitz e utilizzando il metodo ricorsivo dell'algoritmo di Levinson-Durbin, si pu\u00f2 stimare in modo relativamente rapido un filtro con il pi\u00f9 piccolo errore quadratico medio possibile. \u00c8 anche possibile eseguire la deconvoluzione direttamente nel dominio della frequenza e ottenere risultati simili. La tecnica \u00e8 strettamente correlata alla previsione lineare.\nOttica e analisi delle immagini.\nIn ottica e nell'analisi delle immagini, il termine deconvoluzione \u00e8 specificamente utilizzato per riferirsi al processo di inversione della distorsione ottica che avviene nei microscopi ottici, microscopi elettronici, nei telescopi o altri strumenti a immagini, in modo da creare immagini pi\u00f9 chiare. La deconvoluzione \u00e8 anche pratica per rendere pi\u00f9 nitide le immagini che risentono di movimenti rapidi o oscillazioni durante l'acquisizione. Le prime immagini del telescopio spaziale Hubble risultavano essere distorte da uno specchio difettoso e furono rese pi\u00f9 nitide dalla deconvoluzione.\nIl metodo usuale consiste nell'assumere che il percorso ottico attraverso lo strumento sia otticamente perfetto, convoluto tramite una funzione di diffusione del punto (PSF), cio\u00e8 una funzione matematica che descrive la distorsione in termini di percorso di una teorica sorgente puntiforme di luce acquisita attraverso lo strumento . Di solito, una tale sorgente puntiforme contribuisce con una piccola area di sfocatura all'immagine finale. Se questa funzione pu\u00f2 essere determinata, si tratta allora di calcolare la sua funzione inversa, e la convoluzione dell'immagine acquisita con essa. Il risultato \u00e8 l'immagine originale e non distorta.\nIn pratica, trovare la vera PSF \u00e8 impossibile, e di solito viene utilizzata un'approssimazione di essa, calcolata teoricamente o basata su una stima sperimentale utilizzando funzioni note. L'immagine reale pu\u00f2 anche avere PSF diverse in posizioni focali e spaziali diverse e la PSF pu\u00f2 essere non lineare; l'accuratezza dell'approssimazione della PSF determiner\u00e0 il risultato finale. Diversi algoritmi possono essere impiegati per dare risultati migliori, al prezzo di essere pi\u00f9 intensivi dal punto di vista computazionale. Poich\u00e9 la convoluzione originale scarta i dati, alcuni algoritmi utilizzano dati aggiuntivi acquisiti in punti focali vicini per recuperare parte delle informazioni perse. La regolarizzazione negli algoritmi iterativi (come negli algoritmi di massimizzazione delle aspettative) pu\u00f2 essere applicata per evitare soluzioni non realistiche.\nQuando la PSF \u00e8 sconosciuta, pu\u00f2 essere possibile dedurla provando sistematicamente diverse PSF possibili e valutando se l'immagine \u00e8 migliorata. Questa procedura \u00e8 chiamata \"deconvoluzione cieca\" . La deconvoluzione cieca \u00e8 una tecnica di restauro delle immagini ben consolidata in astronomia, in cui la natura puntuale degli oggetti fotografati rende l'applicazione della PSF pi\u00f9 fattibile. Viene anche utilizzata nel microscopio a fluorescenza per il ripristino dell'immagine e nell'imaging spettrale a fluorescenza per la separazione dello spettro di fluorocromi sconosciuti. L'algoritmo iterativo pi\u00f9 comune allo scopo \u00e8 l'algoritmo di deconvoluzione di Richardson-Lucy; la deconvoluzione di Wiener (e le approssimazioni) sono invece gli algoritmi non iterativi pi\u00f9 comuni.\nPer alcuni sistemi di imaging specifici come i sistemi terahertz a impulsi laser, la PSF pu\u00f2 essere modellata matematicamente. Di conseguenza, come mostrato nella figura, la deconvoluzione della PSF modellata e dell'immagine terahertz possono fornire una rappresentazione a risoluzione pi\u00f9 elevata dell'immagine terahertz.\nRadioastronomia.\nQuando si esegue la sintesi di immagini in radiointerferometria, una branca specifica di radioastronomia, un passaggio consiste nel deconvolvere l'immagine prodotta con il \"raggio sporco\", che \u00e8 un nome diverso per la funzione di diffusione del punto. Un metodo comunemente usato \u00e8 l'algoritmo CLEAN.\nSpettri di assorbimento.\nLa deconvoluzione \u00e8 stata ampiamente applicata agli spettri di assorbimento. Pu\u00f2 essere utilizzato l'algoritmo di Van Cittert (articolo in tedesco).\nAspetti della trasformata di Fourier.\nMappe di deconvoluzione alla divisione nel codominio di Fourier: ci\u00f2 consente di applicare facilmente la deconvoluzione con dati sperimentali soggetti a una trasformata di Fourier. Un esempio \u00e8 la spettroscopia NMR in cui i dati sono registrati nel dominio del tempo, ma analizzati nel dominio della frequenza. La divisione dei dati nel dominio del tempo per una funzione esponenziale ha l'effetto di ridurre la larghezza delle linee della distribuzione di Lorentz nel dominio della frequenza."}
{"id": "3444147", "revid": "729019", "url": "https://it.wikipedia.org/wiki?curid=3444147", "title": "Bombardamenti sulla Germania durante la seconda guerra mondiale", "text": "Durante la seconda guerra mondiale, le forze aeree alleate intrapresero una campagna di bombardamenti strategici sulla Germania allo scopo di fiaccare il morale della popolazione e indebolire l'industria bellica.\nDopo un periodo iniziale di insuccessi, il Bomber Command del duro generale Arthur Harris moltiplic\u00f2 dal febbraio 1942 devastanti incursioni aeree prevalentemente notturne con migliaia di bombardieri che distrussero gran parte delle principali citt\u00e0 tedesche, infliggendo enormi danni materiali e pesanti perdite tra i civili. A partire dalla fine del 1942 intervennero con crescente efficacia e potenza anche le forze da bombardamento pesante della United States Army Air Force che, sotto la guida del generale Carl Spaatz contribuirono a distruggere, con continui attacchi diurni in grandi formazioni, obiettivi sensibili (quali raffinerie, stabilimenti e vie di comunicazione) e anche le citt\u00e0 tedesche.\nBombardamenti aerei di minore entit\u00e0 furono compiuti anche dall'aeronautica militare sovietica.\nOltre alle dolorose perdite civili, la Germania sub\u00ec anche gravi danni al patrimonio culturale e dovette sviluppare l'organizzazione statale del Reich per assistere e proteggere i propri cittadini.\nStrategie degli Alleati.\nL'uso dei bombardieri e i radar di bordo.\nLe forze aeree principali che bombardarono la Germania nel corso della seconda guerra mondiale furono il Bomber Command della Royal Air Force (RAF\u00a0\u2013 l'aeronautica militare britannica), che consegu\u00ec i migliori risultati dopo l'insediamento al suo comando di Arthur Harris il 22 febbraio 1942, e, dall'agosto 1942, l'VIII Bomber Command statunitense del generale Ira Eaker, unit\u00e0 cambiata di nome due anni dopo in Eighth Air Force al cui vertice fu messo il generale Jimmy Doolittle (queste ultime due unit\u00e0 erano comunque parte dell'United States Army Air Forces \u2013 USAAF, la forza aerea dell'esercito statunitense). I britannici si avvalsero, dal 1939 al 1941, dei bombardieri leggeri Battle, Blenheim e Wellesley e dei bombardieri medi Hampden, Wellington e Whitley, mentre dal 1942 fecero la loro comparsa i bombardieri medi Manchester, i bombardieri pesanti Stirling, Halifax e Lancaster e l'aereo multiruolo Mosquito. Da parte loro gli statunitensi misero in campo il bombardiere medio Marauder e i bombardieri pesanti Liberator e B-17 Flying Fortress.\nIl Bomber Command si accoll\u00f2, in generale, le operazioni notturne lasciando ai colleghi statunitensi quelle diurne, in linea con il pensiero dei generali statunitensi Eaker e Spaatz che sostenevano l'inutilit\u00e0 del bombardamento a tappeto condotto per giunta di notte, come faceva la RAF, riponendo invece massima fiducia nel bombardamento di precisione diurno, possibile grazie al sistema di puntamento Norden installato nei velivoli, teoricamente (ma non praticamente, come dimostrarono le iniziali gravi perdite subite) ben difesi dalla caccia tedesca grazie al buon armamento difensivo. Un caccia con sufficiente autonomia per scortare i bombardieri lungo tutto il tragitto arriv\u00f2 solo nel 1944 grazie alla messa a punto di un adeguato motore nel North American P-51 Mustang. D'altronde, i bombardamenti dell'USAAF, effettuati con la formazione combat box che teoricamente avrebbe dovuto esaltare le capacit\u00e0 difensive degli aerei e ottimizzare l'efficacia distruttiva del bombardamento, erano di precisione solo sulla carta.\nPer ovviare ai problemi di identificazione dei bersagli il Bomber Command istitu\u00ec il 15 agosto 1942 le unit\u00e0 di bombardieri \"Pathfinder\", composte da personale esperto che, volando solitamente sui veloci Mosquito e precedendo la forza principale d'attacco, aveva il compito di segnalare l'obiettivo mediante indicatori luminosi o materiale incendiario. Fino a quel momento, e anche dopo, i velivoli britannici volarono basando la propria posizione sul non perfetto sistema di radionavigazione GEE, soppiantato agli inizi del 1943 da Oboe, usato assieme al coevo H2S, un radar quest'ultimo che consentiva di distinguere le distese d'acqua dalle superfici abitate tramite l'alternanza di chiaroscuri che compariva su uno schermo catodico. Prima di queste innovazioni tecnologiche il lancio e la navigazione dei bombardieri britannici avveniva perlopi\u00f9 nell'oscurit\u00e0 totale. Invero, la necessit\u00e0 di prevalere sul piano tecnologico agli avversari sfoci\u00f2 nella cosiddetta \"guerra delle onde\", che vide Alleati e tedeschi combattersi con un continuo evolversi di apparecchiature radar, sempre pi\u00f9 sofisticate, e con sempre migliori contromisure elettroniche. Il Bomber Command fece un ulteriore passo avanti nella precisione degli attacchi con l'introduzione dei cosiddetti \"\"Master Bomber\", piloti veterani e capaci che sorvolavano in tondo la zona dell'obiettivo impartendo ordini via radio circa la direzione da cui colpire, quali zone colpire prima e l'ordine di successione degli equipaggi che andavano all'attacco. Peraltro venne tenuto conto anche dell'effetto \"creepback\"\" (scivolamento indietro), l'impulso istintivo che spingeva i piloti a sganciare prematuramente le bombe, perch\u00e9 la loro vita era estremamente a rischio quando l'aereo si trovava in posizione di lancio, perci\u00f2 i Pathfinder si tenevano generalmente \"lunghi\".\nA guerra terminata l'imponente macchina bellica aerea degli Alleati (circa la met\u00e0 del totale delle spese militari britanniche riguard\u00f2 l'aviazione, mentre gli USA si fermarono al 35%) aveva rovesciato sulla Germania 1\u00a0356\u00a0828 tonnellate di bombe. Per quello che riguarda il Bomber Command, gli aerei pi\u00f9 sfruttati furono i Lancaster, l'USAAF fu rappresentata invece per larga parte dai B-17 e dai Liberator. Il prezzo della guerra aerea fu alto non solo per le citt\u00e0 tedesche: il Bomber Command ebbe un totale globale di 55\u00a0000 morti, 9\u00a0838 prigionieri, 8\u00a0403 feriti (la RAF, nel suo complesso, ne cont\u00f2 79\u00a0281) e 6\u00a0440 aerei distrutti durante le sole missioni sulla Germania; l'USAAF invece registr\u00f2 11\u00a0687 velivoli precipitati sull'Europa centro-settentrionale.\nLa guerra incendiaria.\nNel 1942 il dipartimento incendiario del ministero dell'Aeronautica britannico focalizz\u00f2 l'attenzione sulle bombe incendiarie, pi\u00f9 leggere, e quindi sganciabili in quantitativi maggiori, delle convenzionali bombe dirompenti, superate anche dal fatto che la bomba incendiaria poteva causare un processo di distruzione che si propagava da s\u00e9. Nei due anni precedenti questo tipo di bomba era stato usato in maniera non scientifica; ora invece la RAF, avvalendosi anche dell'aiuto dei vigili del fuoco, analizz\u00f2 approfonditamente le citt\u00e0 tedesche, individuandone planimetrie, muri tagliafuoco e barriere in grado di fermare le fiamme grazie alle ricognizioni fotografiche. Per intralciare e ritardare il lavoro dei pompieri tedeschi le bombe incendiarie erano precedute da bombe dirompenti che penetravano in profondit\u00e0 spaccando le tubature dell'acqua, che doveva quindi essere attinta dai fiumi o dai bacini di raccolta, ed erano accompagnate da bombe a scoppio ritardato.\nL'opinione secondo cui le citt\u00e0 erano pi\u00f9 facili da bruciare che da far esplodere e che un incendio di dimensioni sufficienti avrebbe raggiunto entrambi gli obiettivi si consolid\u00f2 solo nell'estate del 1943 (all'inizio l'incendio aveva il solo scopo di illuminare), dopo una lunga serie di prove e fallimenti. Nel 1940 la RAF gett\u00f2 numerose striscioline di cellulosa e fosforo bianco sui campi agricoli e nelle foreste tedesche, ma i risultati non ripagarono le aspettative cos\u00ec l'anno successivo si riprov\u00f2 con botti da 50 libbre (~ 23 kg) riempite di gomma e fosforo, ma ancora una volta i risultati furono deludenti, come invece non furono per un ordigno da 30\u00a0lb (~ 14 kg) contenente benzolo e caucci\u00f9, sganciato fino al 1944 in tre milioni di esemplari prima di essere dichiarato obsoleto in favore della nuova versione dello spezzone incendiario pi\u00f9 efficace della guerra aerea, quello da 4\u00a0lb (~ 2 kg): sganciato in ottanta milioni di unit\u00e0, era ricoperto da elektron e aveva un detonatore che accendeva diciassette pasticche di termite; testato gi\u00e0 nel 1936, modificato nel 1942 con l'aggiunta di piccole cariche dirompenti, dal 1944 cominci\u00f2 ad essere usato a grappoli.\nMoral bombing.\nGiocare la carta del bombardamento strategico per decidere le sorti di una guerra dall'aria era stata un'idea del primo ministro del Regno Unito Winston Churchill gi\u00e0 ai tempi della prima guerra mondiale, quando era ancora ministro degli Armamenti. Egli aveva previsto infatti per il 1919 un attacco aereo su Berlino con mille bombardieri, progetto che poi, sia per l'impossibilit\u00e0 pratica sia per la fine della guerra avvenuta nel 1918, non and\u00f2 mai in porto. Come Churchill, anche il capo di stato maggiore della RAF durante il primo conflitto mondiale, Hugh Trenchard, era convinto che si potesse spezzare la volont\u00e0 di resistenza del nemico solo dall'aria colpendo le citt\u00e0. L'occasione per Churchill si ripresent\u00f2 il 24 agosto 1940 quando un paio di equipaggi fuori rotta della Luftwaffe (l'aeronautica militare tedesca), scaricarono per errore delle bombe sopra Londra. Adolf Hitler aveva categoricamente vietato di bombardare la citt\u00e0, ma il premier britannico ne approfitt\u00f2 per ordinare al Bomber Command una rappresaglia su Berlino (si era nel corso della battaglia d'Inghilterra). L'operazione, osteggiata dallo stesso capo di stato maggiore della RAF Cyril Newall per la mancanza di preparazione degli equipaggi, si rivel\u00f2 un fallimento totale, difatti la prospettiva di attacchi in forza sul suolo germanico non si verific\u00f2 prima del 1942.\nFu proprio durante la battaglia d'Inghilterra (e dopo l'eliminazione, decisa da Churchill, della regola che vietava di bombardare i civili) che la RAF si rese conto che l'unica arma in quel momento in grado di colpire la Germania erano le bombe, a cui fu assegnato il compito di far vacillare il morale dei cittadini e di annientare la produzione industriale e di carburante del Terzo Reich. Il numero di velivoli comunque era ancora limitato e nel 1940 non si pot\u00e9 fare di pi\u00f9 dell'irrilevante operazione Abigail Rachel (134 bombardieri su Mannheim). Nella prima met\u00e0 del 1941 la RAF spost\u00f2 i suoi obiettivi sulle scorte petrolifere e sui sommergibili tedeschi, ma i risultati non furono brillanti e comunque erano strettamente correlati al massimo splendore lunare e a buone condizioni meteorologiche. L'industria tedesca, per giunta, assorb\u00ec bene i danni. Secondo una direttiva del 9 luglio 1941, quando la Wehrmacht aveva gi\u00e0 iniziato l'invasione dell'Unione Sovietica, al Bomber Command fu assegnato come obiettivo primario il sistema dei trasporti e il compito di \u00ababbattere in generale il morale della popolazione civile, soprattutto quello degli operai dell'industria\u00bb: era questo il \"moral bombing\".\nNonostante il rapporto che il segretario del gabinetto di Guerra David Bensusan-Butt stil\u00f2 in agosto evidenziando la scarsissima precisione degli equipaggi, il capo di stato maggiore della RAF Charles Portal sottopose a Churchill, il 29 settembre 1941, un piano per distruggere \u00abla volont\u00e0 di resistenza dei tedeschi\u00bb colpendo direttamente la popolazione civile, ma Churchill rifiut\u00f2 visto che per raggiungere lo scopo si sarebbero dovuti mettere in campo 4\u00a0000 bombardieri, quattro volte cio\u00e8 il numero di quelli disponibili. Portal si ripet\u00e9 il 14 febbraio 1942 annunciando agli equipaggi: \u00ab\u00c8 stato stabilito che l'obiettivo principale della vostra operazione sia il morale della popolazione civile nemica e in particolare degli operai delle fabbriche. [...] I bersagli sono le zone residenziali e non per esempio i cantieri navali o aeronautici. Questo deve essere chiaro.\u00bb Tali parole erano frutto, pi\u00f9 che di una vendetta per la battaglia d'Inghilterra, dell'incapacit\u00e0 degli equipaggi dei bombardieri di trovare specifici obiettivi militari e industriali. Perfettamente d'accordo con Portal era Arthur Harris, nuovo comandante in capo del Bomber Command dal 22 febbraio 1942. Il primo bombardamento a tappeto riuscito sulla Germania fu quello di Lubecca della notte del 28 marzo 1942 a cui segu\u00ec la gigantesca operazione Millennium che, sebbene avesse provocato gravi danni solo a Colonia, dimostr\u00f2 i progressi fatti dai bombardieri di Harris. Sebbene a prezzo di gravi perdite e di vari insuccessi (tra tutti la battaglia aerea di Berlino), l'assenza degli scrupoli che l'avevano tenuto a freno e le innovazioni nel campo della navigazione permisero al Bomber Command di provocare nel 1943 (anno in cui la battaglia della Ruhr rese lampante la sua funzione strategica) circa 100\u00a0000 vittime a fronte delle 6\u00a0800 del 1942, con incursioni sempre pi\u00f9 veloci fino a distruggere nel 1945 citt\u00e0 come W\u00fcrzburg in soli diciassette minuti.\nUn rafforzamento della campagna aerea si ebbe dopo che la conferenza di Casablanca del gennaio 1943 sanc\u00ec l'inizio dell'offensiva combinata USAAF-RAF sulla Germania (operazione Pointblank). Per avere campo libero sui cieli nemici l'USAAF si concentr\u00f2 sui caccia tedeschi e su tutto ci\u00f2 che vi ruotava attorno (aeroporti, fabbriche aeronautiche, riserve di carburante\u00a0\u2013 in questo senso and\u00f2 ad esempio l'operazione Argument) mentre la RAF continu\u00f2 a martellare le citt\u00e0. Quando la Jagdwaffe (la forza che racchiudeva i caccia della Luftwaffe) cadde in ginocchio pi\u00f9 che altro per la carenza di piloti piuttosto che di mezzi, dall'autunno 1944 la popolazione della Germania si ritrov\u00f2 permanentemente esposta alle bombe, difatti la guerra aerea raggiunse l'apice dell'intensit\u00e0 negli ultimi quattro mesi di guerra (febbraio-maggio 1945). In definitiva la missione che si erano prefissi Portal prima ed Harris poi, affiancati dai generali statunitensi, raramente riusc\u00ec nell'impresa di debilitare l'industria, il morale, le comunicazioni e le energie delle citt\u00e0 tedesche, e questo perch\u00e9 i bombardamenti riusciti furono una minoranza se rapportati al loro elevatissimo numero. La guerra aerea degli Alleati contribu\u00ec in maniera significativa e decisiva ad un accorciamento dei tempi della guerra solo dal 1944 in poi, quando il prendere di mira il carburante e i trasporti rese inoperanti le fabbriche ancora attive e mutil\u00f2 sia la Wehrmacht che la Luftwaffe, con quest'ultima che fino a quel momento era riuscita a difendere i pi\u00f9 importanti obiettivi specifici della Germania, cio\u00e8 proprio i centri di produzione di carburante e le vie di comunicazione.\nIl governo del Regno Unito neg\u00f2 ufficialmente che i propri bombardieri provocassero la morte in massa dei civili tedeschi, non affermando per\u00f2 che le distruzioni riguardassero solo obiettivi militari. Nel 1944 il 90% dei cittadini intervistati di sua maest\u00e0 britannica dichiar\u00f2 di non essere a conoscenza del fatto che venissero bombardati i centri cittadini tedeschi, mentre la Chiesa anglicana non riusc\u00ec ad assumere una posizione univoca sui bombardamenti. Il 28 marzo 1945 Churchill prese le distanze dalla conduzione della guerra aerea scrivendo al generale Eisenhower chiedendosi se \u00absia giunto il momento di verificare se le citt\u00e0 tedesche vengono bombardate solo per aumentare il terrore, per quanto questi attacchi siano motivati con altri pretesti.\u00bb Il \"moral bombing\" venne fatto passare come un'idea di Harris, il quale si difese in seguito affermando che \u00abfino ad allora Churchill si era adoperato con vigore affinch\u00e9 tutte le citt\u00e0 tedesche venissero distrutte una dopo l'altra.\u00bb\nIn realt\u00e0 all'epoca le incursioni notturne del Bomber Command in generale furono apprezzate dalla popolazione britannica ed elevarono il morale in patria; in parte disinformati da un abile campagna propagandistica del governo britannico, i civili in maggioranza erano compiaciuti dei risultati raggiunti dai bombardamenti terroristici sulle citt\u00e0 tedesche come Colonia e Amburgo. In alcuni casi c'erano preoccupazioni per eventuali rappresaglie, ma il recente ricordo dei bombardieri tedeschi favoriva il consenso e annullava le critiche alla politica di guerra del gabinetto Churchill..\nQuanto agli equipaggi del Bomber Command, essi erano interamente coinvolti nelle loro impegnative e pericolose missioni; in gran parte non manifestavano scrupoli morali per i loro attacchi ma al contrario erano convinti di svolgere un compito decisivo che avrebbe \u00abaccorciato la guerra\u00bb e \u00absalvato la vita di migliaia di soldati alleati\u00bb..\nAppoggio all'offensiva terrestre.\nQuando tutte le citt\u00e0 principali erano state bombardate e incendiate, e la Luftwaffe non era in grado di opporre una valida resistenza, le forze aeree Alleate rimodularono le loro priorit\u00e0 assumendo funzioni di appoggio tattico alle truppe terrestri in avanzata.\nQuattro mesi prima dello sbarco in Normandia il generale Eisenhower, comandante del Supreme Headquarters Allied Expeditionary Force (SHAEF\u00a0\u2013 quartier generale supremo delle forze di spedizione Alleate) ordin\u00f2 un'\"offensiva sui trasporti\", pianificata dal professore Solly Zuckerman, che, dopo essere passata in Francia e in Belgio, in autunno si spost\u00f2 su stazioni, impianti di smistamento, materiale rotabile, strade, ponti, canali e fiumi della Germania.\nIl 16 novembre 1944 la pi\u00f9 grande operazione aerea Alleata di supporto all'avanzata terrestre rovesci\u00f2 sui centri lungo il fiume Roer e sui capisaldi della Wehrmacht nella foresta dell'H\u00fcrtgen 10\u00a0000 tonnellate di bombe, ma nonostante gli sforzi le forze aeree non sbriciolarono il fronte occidentale costringendo gli Alleati a chiedere a Stalin, a dicembre, di iniziare un'offensiva per alleggerire la pressione sul loro fronte. Con un esercito da proteggere impegnato sul fronte, gli statunitensi diminuirono i presunti \"bombardamenti mirati\" concentrandosi, come chiese il comandante dell'United States Strategic Air Forces in Europe Carl Spaatz, su obiettivi civili che davano forza alle retrovie nemiche. A questo scopo entrarono in gioco ingenti formazioni di cacciabombardieri che, attaccando obiettivi terrestri da basse quote (\"strafing\"), eseguirono un lavoro di lima alle incursioni dei bombardieri inviati a spianare la strada agli eserciti Alleati come durante l'operazione Veritable, quando vennero incendiate, come ogni paese che fosse d'intralcio alla chiusura della sacca della Ruhr, Xanten, Wesel e Dinslaken.\nClassificato come un attacco alle \"stazioni di smistamento\" fu anche quello del 12 marzo 1945 a Kolberg, dove erano ancorate numerose navi usate dalla popolazione per fuggire dall'avanzata dell'Armata Rossa. La citt\u00e0 fu colpita per intero e tredici battelli carichi di persone colarono a picco.\nQuesto tipo di attacchi continu\u00f2 fino alla fine della seconda guerra mondiale in Europa.\nBombardamenti sulle citt\u00e0.\nGermania settentrionale.\nIl bombardamento di Lubecca effettuato dal Bomber Command della Royal Air Force (RAF\u00a0\u2013 l'aeronautica militare britannica) nella notte del 28 marzo 1942 fu il primo bombardamento a tappeto riuscito sulla Germania. La citt\u00e0 era un importante porto marittimo e ospitava le fabbriche aeronautiche Dornier, che tuttavia rimasero illese, mentre and\u00f2 distrutto il 30% della citt\u00e0 (l'80% del centro storico) e morirono 312 persone, mentre la produzione industriale sub\u00ec solo un lieve rallentamento. Rostock, obiettivo seguente del Bomber Command, fu oggetto di una serie di attacchi protrattisi dalla notte del 23 a quella del 26 aprile 1942 che rovinarono gran parte della citt\u00e0 vecchia e provocarono 40\u00a0000 senzatetto, causando danni anche alle fabbriche Arado ed Heinkel che tuttavia, come a Lubecca, non subirono una significativa flessione della produttivit\u00e0 industriale.\nL'Arado venne nuovamente presa di mira assieme alla Focke-Wulf il 9 ottobre 1943 dall'VIII Bomber Command della Eighth Air Force statunitense (8AF\u00a0\u2013 ottava forza aerea) che vol\u00f2 sopra Anklam e Marienburg. Circa met\u00e0 delle bombe colp\u00ec gli obiettivi ma Anklam fu spazzata via per errore per due terzi insieme a 400 vite umane; l'Arado risult\u00f2 distrutta all'80% e la produzione fu ricollocata a Neustadt-Glewe. L'8AF sferr\u00f2 il suo pi\u00f9 sanguinoso attacco (in termini di vite umane) fino a quel momento circa un anno dopo, il 6 ottobre 1944, ai danni di Stralsund, citt\u00e0 dalla scarsa rilevanza militare ma designata come obiettivo alternativo al centro di sperimentazione delle V2 di Peenem\u00fcnde. Quel giorno i B-17, non trovando gli impianti di idrogenazione di Stettino-Police, dirottarono su Stralsund facendo un migliaio di morti.\nStettino, oggetto di interesse dei bombardieri britannici dall'inizio della guerra, costituiva un obiettivo allettante per gli Alleati a causa delle fabbriche navali oltre che per il vicino impianto di idrogenazione per il carburante aereo di Police. Il 21 aprile 1943 i Lancaster e gli Halifax della RAF devastarono, non senza gravi perdite, centinaia di migliaia di metri quadri del centro, salvato dalla distruzione totale solo dalla bonaccia, che invece non ci fu la notte del 6 gennaio 1944 e, soprattutto, la notte tra il 16 e il 17 agosto; due settimane dopo Stettino contava un totale di 2\u00a0430 morti e una distruzione pressoch\u00e9 totale, una sorte a cui and\u00f2 incontro anche Danzica il 26 marzo 1945. Un altro porto di estremo interesse per gli Alleati era quello di Kiel, sede di numerose fabbriche di armamenti, navali, ferroviarie e di strumenti di precisione. Le prime bombe caddero nell'estate 1940 aumentando nel 1941 per calare nel 1942, salvo poi causare terribili danni nel 1943, anno in cui, il 13 dicembre, venne toccata per la prima volta la zona abitativa e non quella industriale demolendo circa il 50% degli edifici. A guerra finita Kiel contava il 78% della citt\u00e0 ridotto in macerie.\nAmburgo fu oggetto di un totale di 213 incursioni aeree durante la guerra: 112 di queste si verificarono tra il 1940 e il 1941 e causarono 751 vittime, mentre le 65 occorse tra il 1944 e il 1945 fecero 5\u00a0390 morti; vennero sganciate all'incirca 1,7 milioni di bombe, quasi una per abitante. Le devastazioni maggiori furono portate dal Bomber Command nel luglio 1943 nel corso dell'operazione Gomorrah che distrusse il 73,97% della citt\u00e0 uccidendo oltre 40\u00a0000 cittadini. Brema fu attaccata sin dal 1940 con distruzioni sempre pi\u00f9 pesanti nel corso degli anni, scampando per poco all'operazione Millennium britannica (a cui parteciparono 1\u00a0006 bombardieri) della notte tra il 25 il 26 giugno grazie a una spessa coltre di nubi in cielo; l'attacco pi\u00f9 pesante della guerra Brema lo accus\u00f2 invece tra il 18 e il 19 giugno 1944. A guerra terminata era stato raso al suolo l'85% dell'area abitativa grazie a 890\u00a0000 bombe. Gravissimi danni vennero arrecati, sempre dalla RAF, anche a Emden (66% della citt\u00e0 distrutto) e K\u00f6nigsberg.\nIl 38% della citt\u00e0 vecchia di Paderborn venne polverizzato il 27 marzo 1945 dal Bomber Command per impedire che dalla citt\u00e0 partissero azioni di disturbo contro la campagna militare della Ruhr; in precedenza, il 17 gennaio, l'8AF condusse l'attacco che provoc\u00f2 pi\u00f9 morti (239) nel corso della guerra, ma i bombardamenti si erano intensificati sin dal 1943. A Minden la stessa 8AF danneggi\u00f2 il 6 dicembre 1944 la cattedrale, ma pi\u00f9 gravi danni al centro storico arrivarono in seguito al bombardamento del 28 marzo 1945. Dopo settantanove incursioni (la prima degna di nota avvenne il 20 giugno 1942 e l'ultima nella Domenica delle Palme del 1945) Osnabr\u00fcck divenne una delle citt\u00e0 pi\u00f9 devastate in assoluto dalla guerra aerea: and\u00f2 in frantumi infatti il 65% degli edifici e il 94% della citt\u00e0 vecchia; il numero pi\u00f9 alto di morti (241) si ebbe dopo l'attacco statunitense del 13 maggio 1944.\nDal settembre 1944 le operazioni di bombardamento aereo si concentrarono sulle vie di comunicazione tedesche per facilitare la futura invasione del Reich dal fronte occidentale. La direttrice ferroviaria che porta dalla Ruhr alle citt\u00e0 anseatiche passa per la gi\u00e0 citata Osnabr\u00fcck, stazione di smistamento in posizione cruciale, puntando poi verso Berlino via Soest (annientata con la sua stazione ferroviaria nel corso di una serie di attacchi iniziati il 4 dicembre 1944), Paderborn e Altenbeken, localit\u00e0 quest'ultima sede di un importante viadotto (distrutto nel novembre 1944 e nel febbraio 1945); quando altri due viadotti (Schildesche e Arnsberg) furono resi inservibili dalle forze aeree Alleate il traffico venne deviato sui percorsi Detmold-Herford-Bielefeld est e Paderborn-Hildesheim, determinando il bombardamento di Herford, Bielefeld (entrambe il 26 novembre) e Hildesheim (22 febbraio 1945).\nM\u00fcnster fu duramente toccata dai bombardieri statunitensi il 10 ottobre 1943 e un altro centinaio di volte prima della fine della guerra (specialmente il 30 settembre e il 22 ottobre 1944) con oltre 1\u00a0294 morti complessivi e il 90% del centro storico ridotto in macerie. La quinta zona industriale della Germania, quella di Hannover, crocevia del traffico tra i quattro punti cardinali della Germania nonch\u00e9 luogo di produzione di carri armati, pezzi di artiglieria e di aerei, pneumatici, veicoli Hanomag e benzina, fu duramente tartassata dai bombardieri Alleati che fecero della capitale della Bassa Sassonia la citt\u00e0 importante pi\u00f9 sfigurata dalla guerra aerea, a cui fece compagnia Braunschweig, il cui 90% del centro storico and\u00f2 perso.\nGermania meridionale.\nLa sacca di Colmar dove era rimasta intrappolata la 19\u00aa armata della Wehrmacht era chiusa tra Strasburgo a nord e Belfort a sud; in mezzo stava Friburgo, estranea al Bomber Command fino al 27 novembre 1944 a causa dell'assenza di importanti industrie e della lontananza della citt\u00e0 dagli aeroporti di partenza. Quel giorno i bombardieri britannici trasformarono, in venticinque minuti, la citt\u00e0 vecchia in un cumulo di macerie causando 2\u00a0700 vittime, ma gli impianti ferroviari vennero mancati del tutto. Il 5\u00ba gruppo, la formazione d'\u00e9lite del Bomber Command, il 16 marzo 1945 evidenzi\u00f2 con delle bombe illuminanti verdi il perimetro del centro della citt\u00e0 di W\u00fcrzburg (obiettivo di riserva di altre localit\u00e0), poi fu il turno delle bombe incendiarie usate per illuminare il bersaglio, demarcato nuovamente da bombe illuminanti rosse confermate da altrettante bombe gialle. L'inesperienza dei vigili del fuoco e della popolazione\u00a0\u2013 W\u00fcrzburg era stata attaccata poche volte fino ad allora\u00a0\u2013 fece s\u00ec che morirono 5\u00a0000 su 107\u00a0000 abitanti; nonostante questa sciagura i soldati tedeschi resistettero sei giorni prima di cedere la citt\u00e0 agli statunitensi. Lo stesso giorno in cui and\u00f2 in fiamme W\u00fcrzburg venne appiccato il fuoco anche ad alcuni isolati della parte sud di Norimberga, salvatasi quasi del tutto dai bombardamenti fino al gennaio 1945. La prima incursione di un certo peso eseguita dal Bomber Command (notte tra il 28 e il 29 agosto 1942), infatti, fu molto imprecisa; la notte tra il 30 e il 31 marzo 1944 vennero abbattuti circa 90 su 795 aerei inviati a colpire la citt\u00e0, uscita dall'attacco con danni marginali: mai fino ad allora e mai pi\u00f9 nel corso della guerra il Bomber Command sub\u00ec cos\u00ec tante perdite in una sola missione. Le fortezze volanti statunitensi ebbero invece pi\u00f9 fortuna il 3 ottobre e Norimberga accus\u00f2 il colpo di grazia il 2 gennaio 1945 per mano del Bomber Command, che distrusse anche le strutture della MAN.\nLa MAN aveva una filiale anche ad Augusta che produceva motori per sommergibili, colpita il 17 aprile 1942 da meno di otto aerei britannici che riuscirono solamente a provocare leggeri ritardi alla consegna dei propulsori. A testimonianza del cambiamento della guerra aerea nel corso degli anni, il 25 febbraio 1944, ultimo giorno dell'operazione Argument, la Eighth Air Force uccise 380 operai (in gran parte lavoratori coatti) della Messerschmitt, il cui campo di aviazione nel sobborgo di Haunstetten venne centrato il successivo 13 aprile verso mezzogiorno; verso le 23:00 apparve invece il Bomber Command che fece circa met\u00e0 delle 1\u00a0449 vittime totali di Augusta dovute alla guerra aerea. Senza bunker antiaerei e con pochi rifugi, il giorno successivo 80\u00a0000 persone abbandonarono la citt\u00e0. Nel 1942 Monaco di Baviera sopport\u00f2 senza difficolt\u00e0 i 149 morti seguiti ad un attacco di ottantanove quadrimotori britannici, ma la situazione si fece pi\u00f9 preoccupante fra il marzo e il settembre 1943 fino ad arrivare al 25 aprile 1944, quando il 5\u00ba gruppo del Bomber Command scaten\u00f2 vari e grandi incendi in citt\u00e0, imitato a luglio, settembre e ottobre dagli statunitensi a cui seguirono nuovamente i britannici. Il 19 gennaio 1945 si verific\u00f2 il quarantaquattresimo dei settantatr\u00e9 attacchi totali su Monaco, dove si contarono a guerra conclusa 6\u00a0632 vittime.\nLa prima incursione su Stoccarda ebbe luogo il 1\u00ba dicembre 1941. Quasi tre anni dopo il 5\u00ba gruppo del Bomber Command riusc\u00ec a provocare una tempesta di fuoco di 5\u00a0km\u00b2 di area che, sommata alle distruzioni dovute agli altri cinquantadue attacchi che la colpirono, ridusse in cenere il 68% del centro della citt\u00e0 di Stoccarda. Non lontano anche Heilbronn, priva di fabbriche ed obiettivi militari e per questo catalogata dalla contraerea tedesca tra le citt\u00e0 di seconda classe, and\u00f2 incontro alla distruzione, il 4 dicembre 1944: in questo giorno and\u00f2 perso l'82% del centro cittadino e mor\u00ec l'8,3% della popolazione.\nGermania occidentale.\nIl punto di riferimento delle missioni di bombardamento Alleate sulla Germania occidentale fu il fiume Reno, facile da individuare. Tra Emmerich e Breisach furono ventitr\u00e9 le citt\u00e0 pesantemente bombardate dall'aria: Rees, Xanten, Wesel, Dinslaken, Krefeld, Duisburg, D\u00fcsseldorf, Neuss, Leverkusen, Colonia, Bonn, Coblenza, R\u00fcdesheim, Bingen, Magonza, Wiesbaden, Worms, Mannheim, Ludwigshafen, Karlsruhe, Kehl e le gi\u00e0 citate Emmerich e Breisach.\nEmmerich fu distrutta il 7 ottobre 1944 dopo la fine dell'operazione Market Garden, Rees cadde in macerie per l'85% il 16 febbraio 1945 e cinque giorni dopo Xanten sub\u00ec la stessa sorte. Il 16 febbraio fu polverizzata Wesel, colpita di nuovo il 19 dello stesso mese, mentre Dinslaken cadde il 23 marzo nell'ambito delle operazioni di attraversamento del Reno. La zona attorno Duisburg, oggetto di un totale di 299 attacchi, era sede della pi\u00f9 vasta zona industriale della Ruhr. Il Bomber Command volle daro un chiaro segnale di cosa sarebbe spettato alle citt\u00e0 che avessero offerto resistenza agli eserciti Alleati, per cui nella notte tra il 14 e il 15 ottobre 1944 l'operazione Hurricane sganci\u00f2 9\u00a0000 tonnellate di bombe (cifra che nessuna citt\u00e0 aveva ancora sopportato in una notte) provocando 3\u00a0000 vittime tra gli abitanti di Duisburg (fino a quel momento i morti erano stati, dall'inizio della guerra, 1\u00a0576). Tra il 27 ottobre e il 1\u00ba novembre 9\u00a0000 tonnellate di ordigni spettarono anche a Colonia, gi\u00e0 segnata dall'operazione Millennium del 1942, tra il 16 giugno e il 9 luglio 1943 (4\u00a0377 morti e 230\u00a0000 senzatetto) e nella primavera del 1944; quando il 6 marzo 1945 gli statunitensi entrarono in citt\u00e0, vi erano rimasti solo 10\u00a0000 dei 768\u00a0000 abitanti della citt\u00e0 prebellica. Krefeld and\u00f2 distrutta al 97%, accusando i colpi pi\u00f9 pesanti nel febbraio 1945 durante le solite operazioni di supporto all'attraversamento del grande fiume tedesco.\nA D\u00fcsseldorf le forze aeree Alleate causarono 5\u00a0863 morti. Nel 1944 la popolazione era dimezzata dopo attacchi come quello della notte precedente il sabato di Pentecoste del 1943 che lasci\u00f2 senza casa 140\u00a0000 persone, ne fer\u00ec altre 300\u00a0000 e ne uccise 1\u00a0300; nonostante dopo l'ultima missione dell'11 marzo 1945 risultasse integro solo il 7% dei negozi e delle abitazioni, la Wehrmacht resistette per quasi due mesi quando gli Alleati tentarono di occupare la citt\u00e0. And\u00f2 meglio invece a Neuss, ancora in piedi per due terzi dopo 136 incursioni aeree. Bonn rimase relativamente illesa fino al 18 ottobre 1944, quando il maltempo, il fatto di essere una citt\u00e0 sul Reno e la necessit\u00e0 di sperimentare il sistema di radionavigazione britannico G-H la privarono del centro storico. Sebbene priva di industrie belliche e di importanti vie di comunicazioni, anche Coblenza venne usata per testare il G-H, e nell'autunno 1944 la citt\u00e0 sub\u00ec uno dei bombardamenti a tappeto pi\u00f9 precisi di tutta la guerra che, oltre a fare 120 vittime, ridusse in macerie l'85% della citt\u00e0 vecchia. Anche piccoli centri come Bingen, Bingerbr\u00fcck e R\u00fcdesheim vennero prese di mira dagli Alleati, nello specifico dall'USAAF.\nIl Bomber Command comp\u00ec due pesanti attacchi su Magonza il 12 e il 13 agosto 1942. Il 1943 pass\u00f2 tranquillo ma nell'autunno 1944 la citt\u00e0 dell'attuale Renania-Palatinato capit\u00f2 nelle retrovie del fronte occidentale, e come tale venne sorvolata da numerosi bombardieri che per la fine della guerra privarono 3\u00a0500-3\u00a0800 persone della vita: un tasso di mortalit\u00e0 doppio rispetto alla media nonostante la citt\u00e0 disponesse di ottime strutture difensive. Wiesbaden venne tenuta d'occhio sia dagli statunitensi che dai britannici per via delle fabbriche chimiche Kalle, ma fino al febbraio 1945 sulla citt\u00e0 si abbatterono per lo pi\u00f9 bombe isolate frutto di incursioni occasionali, e proprio questa \"fortuna\" catapult\u00f2 la citt\u00e0 dell'Assia tra quelle da distruggere: dopo l'incursione del 3 febbraio 1945 dei bombardieri Lancaster i senzatetto erano 28\u00a0000 e il centro della citt\u00e0 risultava carbonizzato.\nMannheim fu il primo centro abitato a subire un serio attacco incendiario (1940, operazione Abigail Rachel) ma a guerra finita cont\u00f2 1\u00a0700 vittime, vale a dire lo 0,6% della popolazione, circa la met\u00e0 della media, grazie anche ai numerosi bunker che garantirono protezione a tutti i 284\u00a0000 abitanti. Le fabbriche BASF e le numerose vie di comunicazione misero Ludwigshafen al centro di 124 attacchi aerei che, oltre a fare 1\u00a0778 morti, determinarono il crollo di quasi tutte le chiese, scuole, fabbriche e di met\u00e0 delle abitazioni. Undici attacchi di pi\u00f9 (135) e un simile numero di perdite le sub\u00ec Karlsruhe, anche se le industrie DAW (Deutsche Waffen und Munitionsfabriken) non vennero danneggiate fino alla fine del 1944. Pi\u00f9 di Breisach (130 incursioni tra l'ottobre 1944 e l'aprile 1945) venne sfigurata Aquisgrana, con una scala di distruzioni alzatasi significativamente dopo la met\u00e0 del 1943. Rilevanti furono i danni seguiti all'attacco della notte fra il 13 e il 14 luglio 1943 condotto dal Bomber Command, che torn\u00f2 a colpire il 12 aprile 1944 (61% delle case crollate e circa 1\u00a0500 morti) e alla fine di maggio, quindi entrarono in scena anche gli statunitensi e per la Vigilia di Natale i ricognitori dell'USAAF riportarono che \u00abtutta Treviri \u00e8 in fiamme\u00bb. Ben due terzi dei 1\u00a0234 morti di Saarbr\u00fccken si devono a soli quattro attacchi aerei Alleati, \"in primis\" quelli dell'11 maggio e della notte tra il 5 e il 6 ottobre 1944 quando, in quest'ultima data, esplosero le cisterne di carburante della stazione ferroviaria che propagarono l'incendio a buona parte del centro abitato.\nAd essere annientata fu anche Kaiserslautern. Al nono posto delle citt\u00e0 tedesche pi\u00f9 colpite dalla guerra aerea si trova Essen: la citt\u00e0 fu sotto attacco per trentanove mesi e la Krupp era come una calamita per il Bomber Command. Nell'autunno 1944, durante la cosiddetta \"seconda campagna della Ruhr\", il 23 e il 25 ottobre caddero sulla fabbrica un totale di 1\u00a0305 bombe dirompenti e 10\u00a0000 incendiarie e sulla citt\u00e0 un milione di spezzoni incendiari; l'11 marzo 1945 1\u00a0079 quadrimotori britannici rovesciarono 4\u00a0661 tonnellate di ordigni su Essen. A guerra conclusa rimanevano in piedi 5\u00a0000 edifici su 65\u00a0000 ed erano morte 6\u00a0384 persone. La linea del fronte terrestre non risparmi\u00f2 neanche le piccole citt\u00e0 del Sauerland, che a partire dalla primavera 1945 videro i cacciabombardieri Alleati distruggere localit\u00e0 come Bad Fredeburg. Dortmund contribu\u00ec alle devastazioni della Ruhr con 27\u00a0000 tonnellate di bombe incassate (quasi la met\u00e0 nei primi tre mesi del 1945).\nLa seconda tempesta di fuoco riuscita al Bomber Command, dopo quella di Amburgo, fu quella di Kassel della sera del 22 ottobre 1943. Qui, grazie ad un'accurata opera dei Pathfinder, 416\u00a0000 bombe incendiarie mandarono in rovina la citt\u00e0, isolata anche geograficamente e quindi impossibilitata a ricevere aiuti di altre squadre dei vigili del fuoco, carbonizzando il 61% della sua superficie mietendo dalle 6\u00a0000 alle 13\u00a0000 vittime. Una tempesta di fuoco simile si abbatt\u00e9 su Darmstadt il 12 settembre 1944, quando il 5\u00ba gruppo del Bomber Command, in assenza di reazione contraerea, applic\u00f2 la tecnica a ventaglio uccidendo 12\u00a0300 persone.\nGermania orientale.\nLa popolazione di Lipsia si era preparata bene per sopportare la campagna aerea degli Alleati. Nel 1934 erano gi\u00e0 attive ventisette squadre per il recupero dei morti e nel luglio 1942 (mancavano ancora sei mesi al primo attacco) venne istituito un comitato che viaggi\u00f2 nelle citt\u00e0 della Germania gi\u00e0 bombardate per studiare interventi utili. Alcune lacune nella preparazione e il bombardamento della notte tra il 3 e il 4 dicembre 1943 mandarono in fumo tutto l'impegno fino a quel momento dimostrato dalla popolazione, preparata ma incapace di difendersi. A Lipsia il Bomber Command inscen\u00f2 uno dei bombardamenti incendiari pi\u00f9 riusciti della guerra che ridusse in cenere il 41% delle abitazioni, facendo per\u00f2 poche vittime (1\u00a0815) rispetto ad altre citt\u00e0 dove si scaten\u00f2 una tempesta di fuoco.\nAnche Magdeburgo, come altre citt\u00e0, sub\u00ec le pi\u00f9 dannose incursioni aeree nell'ultimo anno di guerra. La citt\u00e0, dopo i tredici attacchi del 1944, venne sorvolata nel tardo pomeriggio del 16 gennaio 1945 dalla Eighth Air Force che colp\u00ec una fabbrica e l'impianto di idrogenazione BRABAG, poi a sera fece capolino il Bomber Command. Dopo aver incorniciato gli obiettivi come da prassi con bombe luminose, i bombardieri britannici sganciarono le bombe \"vere\" uccidendo circa 4\u00a0000 magdeburghesi; escludendo le grandi metropoli tedesche, Magdeburgo \u00e8 al primo posto nella classifica delle citt\u00e0 distrutte con sei milioni di metri cubi di macerie.\nIl 5 marzo 1945 Chemnitz bruci\u00f2 per un terzo della sua superficie, due giorni dopo Dessau and\u00f2 distrutta per l'84%, il 12 marzo stessa sorte si abbatt\u00e9 su Swinem\u00fcnde mentre il 31 marzo cadde ad Halle un quinto delle abitazioni. A fine aprile erano ridotte in macerie anche Zerbst, Francoforte sull'Oder, Nordhausen, Potsdam e Halberstadt. Quest'ultima localit\u00e0 fu, da gennaio, puntualmente sorvolata dagli statunitensi che tentarono senza successo di centrare la fabbrica Junkers. Il 19 febbraio venne colpita la ferrovia, ma le \"giornate nere\" di Halberstadt furono il 7 e l'8 aprile 1945: il 7 i cacciabombardieri statunitensi fecero saltare in aria un treno carico di munizioni che distrusse l'intero complesso ferroviario e l'8, non riuscendo a trovare Zerbst e Sta\u00dffurt, oltre duecento B-17 polverizzarono i tre quarti di Halberstadt.\nAssieme ad Amburgo per il pi\u00f9 alto numero di vittime sofferto da una citt\u00e0 tedesca a causa della guerra aerea ci fu Dresda, dove nel febbraio 1945 viveva circa un milione di persone considerando anche gli sfollati di altre citt\u00e0. La notte del 13-14 febbraio 1945 circa 40\u00a0000 abitanti di Dresda caddero sotto le bombe del Bomber Command che us\u00f2 la tecnica a ventaglio. Da poco lo SHAEF aveva ricominciato a prendere in considerazione il piano Thunderclap avanzato da Charles Portal alla fine dell'estate 1944: in pratica bisognava effettuare bombardamenti altamente efficaci e disastrosi nella Germania orientale per creare un fiume di profughi, gi\u00e0 in fuga dall'Armata Rossa, che avrebbe intasato tutte le strade ponendo problemi di ordine pubblico e di approvvigionamento. L'idea allettava soprattutto i britannici dato che Churchill, nell'imminente conferenza di Jalta (4-11 febbraio), voleva dimostrare tutta la potenza della RAF ai sovietici, che presto avrebbero occupato i territori bombardati osservandone le macerie.\nLa battaglia aerea di Berlino fu solo un episodio della guerra aerea che si svolse sopra i cieli della capitale del Reich, comunque non colpita pesantemente come altre citt\u00e0 e con in proporzione una percentuale di morti sulla popolazione (11\u00a0367 su quattro milioni di abitanti) pari a un terzo della media.\nProtezione e assistenza alla popolazione.\nRifugi antiaerei.\nLa prima nazione su cui fu sperimentata la guerra aerea in modo sistematico fu la Germania. Per mano del solo Bomber Command si stima siano morti tra i 420\u00a0000 e i 570\u00a0000 cittadini tedeschi. Secondo l'ufficio federale di statistica di Wiesbaden, che prende come punto di riferimento i confini del Terzo Reich quali erano al 31 dicembre 1942, escludendo per\u00f2 Boemia e Moravia, i morti sarebbero stati in totale 635\u00a0000. Dieci milioni di persone divennero senzatetto e vennero distrutti 3\u00a0370\u00a0000 appartamenti d'abitazione. Quaranta agglomerati urbani, oltre a centinaia di piccoli centri, vennero annientati pi\u00f9 del 50%.\nSotto le bombe degli Alleati caddero anche circa 42\u00a0000 lavoratori coatti costretti a lavorare nelle fabbriche del Reich. Sobborghi, villaggi, piccole citt\u00e0 e baracche dei lavoratori stranieri avevano rifugi pi\u00f9 scadenti rispetto ai centri abitati di maggiore importanza: solitamente erano presenti solo le trincee paraschegge, fossi schermati con il calcestruzzo. Ebrei, malati infettivi, prigionieri di guerra e lavoratori stranieri (coatti e non) non erano ammessi nei bunker. Dopo il proclama Badoglio dell'8 settembre 1943 il privilegio di accesso venne revocato anche agli italiani.\nI tedeschi utilizzarono ogni riparo scavato nel sottosuolo per sopravvivere alla guerra aerea: cave, grotte, pozzi, magazzini a volta, cantine; un decreto dell'agosto 1939 impose a tutti i proprietari di immobili di convertire gli scantinati in rifugi antiaerei. Venne consigliato alla popolazione di andare a letto quanto pi\u00f9 possibile vestita e con accanto una valigia contenente tutti i pi\u00f9 importanti effetti personali. Quando le postazioni radar rilevavano una minaccia davano l'allarme agli uffici competenti delle citt\u00e0 che a loro volta, con le sirene antiaeree o, dal 1943, con la filodiffusione, diffondevano una serie di suoni che potevano significare \"possibile bombardamento, stare all'erta\", \"bombardamento certo, rifugiarsi nei ripari\", \"bombardamento probabilmente finito, si pu\u00f2 uscire\" o \"pericolo cessato\". La scelta dei bombardieri Alleati di percorrere rotte che rendevano arduo capire in anticipo quali fossero i bersagli avevano la conseguenza di estendere un permanente stato di preallarme in molte citt\u00e0 della Germania, sicch\u00e9 con il tempo gli abitanti si abituarono al rischio senza reagire o passavano intere giornate nei bunker.\nPer scongiurare al massimo di rimanere bloccati nelle cantine queste vennero rese intercomunicanti (nelle grandi citt\u00e0 a spese dello Stato), ma il vero problema era il calore e i gas tossici prodotti dal fuoco (secondo il documento statunitense \"The United States Strategic Bombing Survey\" stilato alla fine della guerra, l'avvelenamento da monossido di carbonio fu la causa del 60-70% delle morti prodotte dai bombardamenti Alleati). Cantine di grandi dimensioni sotto edifici pubblici erano presenti per ospitare le persone sorprese dall'allarme aereo mentre erano in strada, e in prossimit\u00e0 di incroci stradali, fermate di mezzi di trasporto pubblici e zone particolarmente trafficate vennero scavate sotto terra delle gallerie di cemento, a volte riscaldate e attrezzate con letti. La popolazione preferiva per\u00f2 i bunker, pi\u00f9 sicuri, creando peraltro gravi problemi di sovraffollamento degli stessi. Il rifugio migliore era comunque rappresentato dalle miniere a 10-12 metri di profondit\u00e0 rinforzate con cemento e acciaio, elettrificate, ventilate e igienizzate con un sistema per la rimozione degli escrementi. Ad Essen ad esempio, citt\u00e0 con una tradizione mineraria, circa 58\u00a0000 persone potevano contare sulle miniere.\nIl \"F\u00fchrersofortprogramm\" varato il 10 ottobre 1943 aveva l'obiettivo di edificare rifugi antiaerei in settantanove citt\u00e0 entro l'estate successiva per offrire riparo a mezzo milione di persone. I lavori tuttavia subirono dei ritardi dovuti alla costruzione del Vallo atlantico, e quando questo venne superato dagli Alleati dopo lo sbarco in Normandia altro materiale per i bunker fu dirottato verso la protezione delle industrie. Di conseguenza le localit\u00e0 di primo livello per quello che riguardava la difesa antiaerea (\"Luftschutzorte I. Ordnung\") ricevettero poco materiale a partire dal 1943 mentre quelle di secondo livello (\"Luftschutzorte II. Ordnung\") erano in ogni caso escluse dagli aiuti statali. Di fronte all'assenza dello Stato furono altre istituzioni (come le SS) e singoli cittadini a mandare avanti l'edilizia dei bunker, anche se l'amministrazione del Reich non smise mai del tutto di fornire materiali perch\u00e9 la resistenza nei bunker era equiparata alla resistenza della Wehrmacht al fronte (i bunker per\u00f2 furono un ottimo mezzo di diffusione delle parole di critica verso il regime nazista). A livello sanitario i bunker avevano un piccolo pronto soccorso (a volte un vero e proprio ospedale in miniatura), una sala parto e uno spazio riservato alle donne incinte o in stato di post-parto. I gas tossici sprigionati dagli incendi venivano neutralizzati da appositi filtri e sia i ventilatori che il riscaldamento avevano un'alimentazione tripla a gasolio, manuale o elettrica. Tutte queste misure erano per\u00f2 annullate dall'eccessivo sovraffollamento delle strutture. A detta del \"The United States Bombing Survey\" l'impresa di fornire alla popolazione tedesca una tale quantit\u00e0 di strutture difensive (si contarono in totale 2\u00a0000-3\u00a0000 bunker) fu \u00abil pi\u00f9 immane programma edilizio di difesa civile, o passiva, di tutti i tempi.\u00bb\nCon l'intensificarsi delle missioni di bombardamento degli Alleati la popolazione della Germania si sedeva davanti ai bunker sbarrando i passaggi ed impedendo una rapida occupazione del rifugio, gi\u00e0 di per s\u00e9 difficile a causa del panico sfociato in alcune occasioni in persone morte perch\u00e9 calpestate dalla folla. Solo alcune categorie di persone come ferrovieri, invalidi di guerra e malati potevano usufruire dei bunker, ma c'erano molti dubbi sull'equit\u00e0 delle assegnazioni che non vennero fugati nemmeno dall'introduzione, nel maggio 1944, delle tessere per i bunker.\nLa \"mobilitazione\" dei civili.\nIl NSDAP associ\u00f2 la guerra aerea alla volont\u00e0 della popolazione di continuare la guerra per vendicare i danni ricevuti. Stando al nazista Alfred Rosenberg, la guerra aerea aveva il merito di far partecipare attivamente il popolo al conflitto. Hitler sostenne in seguito che \u00abquanto meno la popolazione ha da perdere, e tanto pi\u00f9 fanaticamente combatter\u00e0.\u00bb Per rispettare gli ordini emanati dal ministro della Propaganda Joseph Goebbels i morti causati dagli attacchi aerei vennero chiamati \"caduti\", come i militari al fronte, e venivano sepolti con gli onori militari e, a volte, premiati con la Croce di Ferro alla memoria. I feriti potevano ricevere il distintivo omonimo. Il divieto introdotto non pi\u00f9 tardi del 1944 di scavare fosse comuni, per garantire una degna sepoltura a tutti, rimase tuttavia disatteso a causa dell'insufficiente capacit\u00e0 dei cimiteri. L'idea originale del partito nazista era affidare la difesa delle citt\u00e0 ai suoi abitanti, coordinati dal ministero dell'Aria che si avvalse della polizia e dei \"Luftgaukommando\" (comandi aerei territoriali) per mettere in pratica le disposizioni. Alla campagna per la riparazione e la prevenzione dei danni risposero circa venti milioni di tedeschi, per la maggior parte donne, inquadrati in compagnie corrispondenti al condominio di residenza (rinominati \"Luftschutzgemeinschaften\" \u2013 collettivi di difesa antiaerea) guidate da un \"Luftschutzwart\" (responsabile della protezione antiaerea); un isolato rappresentava un battaglione al cui comando stava un \"Blockwart\" (responsabile di isolato) e sei-dieci isolati costituivano un \"Untergruppe\" (sottogruppo); 15\u00a0000-20\u00a0000 persone formavano poi una divisione.\nAlla compagnia, sorvegliata dal Luftschutzwart che riceveva anche un addestramento speciale, spettava il compito di oscurare e rinforzare il palazzo. Occorreva togliere legname e ogni oggetto inutile, controllare la compatibilit\u00e0 di eventuali pompe in giardino con le manichette dei vigili del fuoco, preparare sacchi di sabbia con cui spegnere il fuoco (gli spezzono incendiari erano facilmente neutralizzabili se presi singolarmente) e fare il massimo per prevenire il crollo del tetto, dove tra l'altro era posizionata una postazione di vedetta, non sempre presidiata a dovere durante i bombardamenti per il rischio di morte. Ispezioni periodiche verificavano l'operato dei condomini. Quando il pericolo cessava tutti, ragazzi e donne comprese, dovevano aiutare a salvare il salvabile segnalando anche eventuali ordigni inesplosi.\nI compiti che richiedevano pi\u00f9 specializzazione erano assolti da polizia (\"Ordnungspolizei\"), squadre antincendio e addette alle riparazioni, personale sanitario e carcerati o prigionieri dei campi di concentramento, a cui spettava l'ingrato incarico di recuperare i morti. Genieri e truppe motorizzate, messe in campo dalla Luftwaffe, potevano accorrere da una citt\u00e0 all'altra accolte da guide (solitamente ragazzi della Giovent\u00f9 hitleriana) pratiche del luogo, inoltre personale altamente qualificato era disponibile per le riparazioni di obiettivi sensibili. Speciali apparecchi acquistati dal ministero dell'Aria in grado di rilevare i rumori sondavano le macerie in cerca di persone rimaste intrappolate sotto terra.\nL'assistenza e il piano di evacuazione.\nLo Stato erogava un contributo di 210 \u211b\u2133 ai familiari delle vittime dei bombardamenti Alleati, a cui andava anche una somma pari a 40 \u211b\u2133 devoluta dal comune. Il ministero dell'Aria, dell'Interno e soprattutto il partito nazista contemplarono l'assistenza alla popolazione colpita dai cieli a partire dall'inverno 1940-1941. A chi veniva concesso lo status (e il relativo libretto) di \"danneggiato dai bombardamenti aerei\" spettavano alcuni aiuti. I centri assistenziali sistemati nelle citt\u00e0 iniziavano a preparare pasti caldi e panini al burro (nell'estate 1943 ne vennero offerti rispettivamente 7,3 milioni e altri svariati milioni) non appena cominciava un attacco aereo, e quando questo finiva l'acqua potabile veniva offerta con delle autocisterne ambulanti. I senzatetto erano sistemati, divisi per sesso, in grandi strutture, solitamente ricavate negli edifici dei servizi pubblici, dove venivano rilasciati diversi buoni pasto o per il vestiario o, ancora, certificati che davano l'autorizzazione a ricevere indennizzi di vario tipo per ripagare tutto quello che si era perso. Inizialmente nuove case e nuovi arredi erano individuati semplicemente sul mercato, ma in seguito le amministrazioni comunali trovarono nuovi alloggi e nuovi arredi confiscandoli agli ebrei.\nGli ospedali erano riempiti partendo dai pi\u00f9 sicuri sotterranei arrivando ai piani superiori. Se lo spazio mancava si potevano sgomberare, come da un ordine della direzione sanitaria del Reich datato 4 dicembre 1940, tutti i malati gravi o, rispettando un decreto dell'11 febbraio 1944 del ministero dell'Interno, smettere di ricoverare i casi disperati. Ci furono anche casi di uccisioni di massa di malati mentali per offrire pi\u00f9 posti letto possibile alla popolazione sana. Acquisti razionati e prezzi fissi fecero proliferare il baratto e la borsa nera, a cui parteciparono anche alte cariche del partito nazista. I reati di saccheggio, disfattismo e di ascolto di radio nemiche era punito con la morte (quindicimila sentenze dal 1941 al 1945, con un picco nel 1944) ma di frequente le sentenze erano sentenze politiche per ribadire con fermezza la presenza dello Stato, che a volte, tramite la Gestapo, reclutava a pagamento dei cittadini per \"provocarne\" altri inducendoli a spendere parole di critica verso il Reich.\nNel complesso l'assistenza dello Stato fu giudicata soddisfacente dai cittadini tedeschi.\nEstremamente impopolare fu invece lo spostamento dei bambini dalle citt\u00e0 alle campagne iniziato nel 1941, preludio ad un massiccio esodo dalle citt\u00e0, sempre organizzato dal partito nazista, che ebbe inizio nel 1943. Chi non era necessario all'economia bellica (6,5 milioni di cittadini sotto i 15 anni o sopra i 65) doveva possibilmente spostarsi in zone di evacuazione o di accoglienza prestabilite a seconda del luogo di provenienza, ma pi\u00f9 degli inviti del partito nazista furono efficaci le incursioni aeree Alleate: dopo la battaglia della Ruhr e l'operazione Gomorrah del 1943, entro il 25 settembre Berlino venne abbandonata da 720\u00a0000 persone. Molte comunque ritornarono per non separarsi dai familiari, altre fecero avanti e dietro e altre ancora si stabilirono definitivamente in luoghi pi\u00f9 sicuri. A questo \"Reichsumsiedlungsplan\" (piano di reinsediamento nazionale) fu calcolato dovessero partecipare 11\u00a0770\u00a0000 persone, ma solo circa met\u00e0 di esse si trasfer\u00ec effettivamente, anche perch\u00e9 non c'era posto per accogliere gli evacuati provenienti da grandi insediamenti come Berlino, Amburgo o la Ruhr.\nIn ogni caso lo Stato forn\u00ec assistenza solo a chi si spost\u00f2 dietro un suo ordine; chi partiva in maniera autonoma restava escluso dagli aiuti. Si cerc\u00f2 anche, per quanto possibile, di trasferire le industrie, e nelle citt\u00e0 venne messo in atto un decentramento della popolazione dal centro della citt\u00e0 (solitamente preso come punto di mira dal Bomber Command) alla periferia. A conti fatti, il piano di evacuazione era ben organizzato e mise fuori pericolo 19\u00a0100\u00a0000 tedeschi.\nDanni al patrimonio culturale.\nLe devastazioni subite dalla Germania nel corso della seconda guerra mondiale per mano delle forze aeree Alleate riguardarono anche il patrimonio artistico-culturale del paese. Ogni citt\u00e0 colpita registr\u00f2 ingenti danni o crolli a monumenti, palazzi antichi, chiese, luoghi di interesse storico-artistico e musei, inoltre furono non pochi i centri storici divelti dalle bombe. A titolo di esempio, a Francoforte sul Meno nel marzo 1944, oltre al R\u00f6mer (il municipio gotico), all'antica zecca, alla chiesa di San Paolo e alla casa di Schopenhauer, croll\u00f2 anche l'abitazione di Goethe. Stoccarda vide bruciare la casa dove mor\u00ec Eduard M\u00f6rike, Bayreuth la tomba di Franz Liszt, Amburgo la casa natale di Johannes Brahms mentre a Francoforte sull'Oder e Hanau presero fuoco rispettivamente la casa natale di Heinrich von Kleist e dei fratelli Grimm.\nA guerra terminata le citt\u00e0, per motivi di denaro e fatica, non vennero ricostruite secondo il loro aspetto prebellico.\nIl 9 aprile 1943 Hitler ordin\u00f2 di fare fotografie a colori a pareti e soffitti affrescati di particolare valore artistico, ribadendosi un anno e mezzo pi\u00f9 tardi quando, viste le distruzioni causate dai bombardieri Alleati, consider\u00f2 urgente immortalare nei dettagli anche gli edifici monumentali e le altre opere di valore non asportabili per averne memoria nel caso andassero in pezzi. Nell'estate 1942, dopo i bombardamenti di Lubecca e Rostock, rappresentanti della difesa antiaerea ed esperti di beni culturali si riunirono per decidere come proteggere il patrimonio museale e librario, avendo un occhio di riguardo per il pericolo rappresentato dagli incendi. Il ministero dell'Aria del Reich (\"Reichsluftfahrtministerium\") consigli\u00f2 di ricoprire i solai con 80\u00a0cm di sabbia che avrebbero potuto parare i colpi, ma il peso risult\u00f2 eccessivo per la maggior parte dei soffitti, idem per le proposte di attutire i colpi con due strati di clinker o 20\u00a0cm di cemento. \nI responsabili della tutela dei castelli bavaresi cosparsero infine i solai con una sostanza impregnante antincendio/paracolpi.\nVista l'efficacia del fuoco nel divorare le abitazioni, nel maggio 1943 G\u00f6ring ed Himmler lanciarono una campagna di immunizzazione dei centri storici: migliaia di edifici, come la fortezza di Wartenburg, vennero ricoperti con calce e una soluzione salina che, sebbene in grado di limitare i danni del fuoco, nulla poteva contro l'esplosivo. Portali, rilievi, statue, rolande e fontane furono \"impacchettate\" e murate, a volte circondate da un'impalcatura in legno imbottita di sacchi di sabbia o da una torre in muratura con il tetto in cemento (fu questo il caso del Cavaliere di Bamberga). Alcune opere d'arte furono efficacemente \"corazzate\" con materassi in lana d'acciaio, solo che gi\u00e0 dalla met\u00e0 del 1942 le necessit\u00e0 dell'industria bellica resero impossibile la realizzazione di tali protezioni; in seguito la carenza di juta impose di mettere la sabbia in sacchi di carta e cominci\u00f2 ad utilizzarsi il calcestruzzo magro. Tuttavia, se una bomba centrava una di queste protezioni il danno era maggiore in quanto l'opera d'arte sarebbe stata investita da pi\u00f9 materiali, inoltre gli affreschi vennero assaliti dalle muffe per via delle finestre murate delle chiese che rendevano impossibile un'adeguata circolazione dell'aria.\nPer quanto possibile invece, i beni mobili vennero decentrati (per evitare la distruzione totale in un sol colpo) e trasportati in localit\u00e0 fuori mano, lontane da installazioni militari e prive di rilevanza strategica. Inizialmente vennero scelte come depositi le fortezze, ma quando gli Alleati aumentarono la dose di bombe incendiarie sganciate ad ogni attacco queste divennero inutili per via della grande superficie dei tetti; si pens\u00f2 cos\u00ec a castelli recintati d'acqua per spegnere facilmente gli incendi, tuttavia gli ambienti erano troppo umidi, i bunker di cemento erano sconsigliati a causa dell'acqua di condensa originata dalle traspirazioni umane e lo stesso dicasi per i sotterranei riscaldati, capaci di rovinare mobili e dipinti. Una soluzione fu trovata scegliendo le fortezze montane, sufficientemente arieggiate e relativamente immuni alle bombe, particolari strutture in grado di controllare le condizioni di umidit\u00e0 e aerazione (come la fortezza di Ehrenbreitstein) e le asciutte e pulite miniere di salgemma e sale potassico (in primo luogo quelle del Baden-W\u00fcrttemberg, dell'Austria e della zona tra Hannover e Magdeburgo). I beni di maggior pregio venivano appoggiati vicino alle uscite, e a volte un custode faceva rapporto sullo stato di conservazione (e su eventuali furti) di quanto contenuto in un magazzino.\nLe delicate rimozioni delle vetrate delle cattedrali di numerose citt\u00e0 e paesi (effettuate peraltro da personale isolato o anziano a causa della chiamata alle armi) riguardarono innanzitutto quelle di epoca medievale, quindi quelle rinascimentali. Anche i documenti contenuti negli archivi furono oggetto di trasferimenti. Il primo ente a muoversi in questo senso fu l'archivio statale prussiano nel 1943, seguito ben presto dai musei di Berlino e della Germania intera. Fino al marzo 1943 era stato evacuato solo l'8,5% dei documenti segreti dell'archivio statale di Berlino, svuotato per\u00f2 nel complesso per l'85% entro il febbraio 1944. Il 1\u00ba giugno dello stesso anno, su 96 archivi messi in allarme dal commissario per la loro difesa, 27 avevano liberato per l'80-90% i propri edifici e 53 per il 50%; cinque mesi dopo risultavano spostati 2\u00a0250\u00a0000 documenti, 500\u00a0000 manoscritti e registri ufficiali e 1\u00a0175\u00a0000 pacchi di incartamenti, alcuni dei quali dovettero essere nuovamente trasferiti per l'avvicinarsi del fronte orientale. Esercito e Chiesa si occuparono autonomamente del proprio materiale archivistico. Nonostante gli sforzi, solo met\u00e0 del materiale d'archivio tedesco usc\u00ec indenne dalla guerra: i 4/5 della restante met\u00e0 andarono irrimediabilmente persi a causa dei bombardamenti incendiari. Della maggioranza di essi non si conosce il contenuto.\nUgualmente colpito fu anche il patrimonio librario: si calcola che circa trenta milioni di tomi, sui quaranta in possesso delle biblioteche scientifiche tedesche, vennero rimossi dagli scaffali per essere trasportati con ogni mezzo in luoghi sicuri, cos\u00ec come si fece con il materiale d'archivio. In ogni caso vennero distrutti circa otto milioni di libri di propriet\u00e0 pubblica, mentre quelli che si salvarono dovettero, a volte, essere posti a minuziosi restauri per cancellare i danni causati da muffa, ratti e sporcizia.\nLe azioni sovietiche.\nNel 1941 il generale Pavel Ry\u010dagov, comandante in capo della Sovetskie Voenno-vozdu\u0161nye sily (VVS\u00a0\u2013 l'aeronautica militare sovietica), era d'accordo con l'alto stato maggiore e con Stalin di usare le forze aeree in chiave principalmente tattica. Il solo aereo moderno espressamente concepito per il bombardamento pesante era il quadrimotore Petlyakov Pe-8, ma non venne costruito in grandi quantitativi perch\u00e9 Stalin prefer\u00ec devolvere la campagna aerea contro il popolo tedesco a Churchill, a cui ebbe pi\u00f9 volte modo di chiedere la distruzione delle citt\u00e0 della Germania.\nDi conseguenza, le missioni di bombardamento strategico della VVS furono minime in confronto allo sforzo bellico sostenuto dal Bomber Command e dalla Eighth Air Force. I sovietici bombardarono per la prima volta Berlino nella notte del 7-8 agosto 1941; gli altri principali attacchi ai centri urbani ebbero per obiettivi Stettino, Danzica, Riga e K\u00f6nigsberg.\nNel marzo 1942 venne costituita, nel quadro della riorganizzazione globale delle forze aeree pianificata dal nuovo comandante in capo, maresciallo Aleksandr A. Novikov, dopo i disastri iniziali dell'operazione Barbarossa, la \"Forza aerea a lungo raggio d'azione\" (Aviatsija dal'nego deitvija \u2013 ADD) con lo scopo teorico di potenziare i reparti da bombardamento; equipaggiata con bombardieri medi e pesanti avrebbe dovuto agire come forza aerea strategica semindipendente contro obiettivi sul territorio tedesco.\nIl maresciallo dell'aviazione Aleksandr E. Golovanov divenne comandante dell'ADD e potenzi\u00f2 le sue formazioni giungendo ad avere oltre 1\u00a0500 bombardieri medi e pesanti pronti all'impiego. Tuttavia in pratica la \"Forza aerea a lungo raggio d'azione\" non riusc\u00ec ad ottenere risultati di grande rilievo nell'impiego strategico, in parte per carenze tecniche degli equipaggiamenti e per insufficiente addestramento degli equipaggi nelle missioni a lunga distanza, in parte per le scelte operative fondamentali dell'alto comando sovietico. Nella maggior parte dei casi quindi i bombardieri dell'ADD furono impiegati in missioni di cooperazione tattica nelle immediate retrovie del fronte per rinforzare le forze aeree tattiche e interdire comunicazioni e trasporti all'esercito tedesco. Non addestrati alle missioni diurne gli equipaggi condussero prevalentemente missioni notturne in alcune occasioni con buoni risultati.\nUno dei pi\u00f9 grandi attacchi \"strategici\" diurni della Aviatsija dal'nego deitvija del maresciallo Golovanov venne sferrato contro K\u00f6nigsberg da oltre 500 bombardieri durante la battaglia della Prussia Orientale nella primavera del 1945 ed ebbe successo grazie alla protezione dei caccia sovietici. Nel complesso tuttavia le forze aeree sovietiche si impegnarono con notevoli risultati soprattutto nella cooperazione aeroterrestre e negli attacchi contro le truppe e le retrovie della Wehrmacht. La \"Forza aerea a lungo raggio\" port\u00f2 a termine durante tutta la guerra solo 66\u00a0000 missioni di bombardamento strategico sul oltre 3\u00a0000\u00a0000 di missioni eseguite in totale dalla VVS."}
{"id": "3444149", "revid": "339392", "url": "https://it.wikipedia.org/wiki?curid=3444149", "title": "Salafita", "text": ""}
{"id": "3444154", "revid": "1149807", "url": "https://it.wikipedia.org/wiki?curid=3444154", "title": "Mutant Enemy", "text": "La Mutant Enemy \u00e8 una casa di produzione cinematografica fondata nel 1997 da Joss Whedon.\nL'azienda, fondata per la promozione della serie televisiva americana \"Buffy l'ammazzavampiri\", ha prodotto anche lo spin-off \"Angel\", la serie tv space western \"Firefly\" e il recente \"Agents of S.H.I.E.L.D.\".\nL'azienda, i cui uffici avevano sede nel complesso della 20th Century Fox a Los Angeles, ha chiuso i battenti poco dopo la cancellazione della serie \"Angel\". Il sequel di \"Firefly\", il film \"Serenity\", \u00e8 stato prodotto dalla Barry Mendel Productions.\nIl nome dell'azienda deriva dalla canzone \"And You and I\" della rock band Yes.\nMembri della Mutant Enemy.\nElenco in ordine alfabetico di tutti i membri-collaboratori:\nIl logo.\nIl logo \u00e8 stato disegnato da Joss Wedon stesso. L'omino della mutant anemy \u00e8 visibile alla fine di ogni episodio di BTVS, mentre grida il suo famoso \" grrr-arg!\". Sono state realizzate edizioni speciali del logo animato negli episodi:"}
{"id": "3444162", "revid": "205250", "url": "https://it.wikipedia.org/wiki?curid=3444162", "title": "Albano Guaraldi", "text": "Biografia.\nGeometra, ha operato da sempre nel settore edile. \u00c8 titolare dell'impresa edile \"Futura Costruzioni srl\", con sede legale in Bologna. Nel 2011 ha avviato un intervento edilizio anche in Slovacchia.\nNel mondo del calcio.\nContattato insieme ad altri imprenditori bolognesi nel dicembre 2010 da Giovanni Consorte per tentare di salvare le sorti della squadra calcistica della citt\u00e0, sull'orlo del fallimento dopo la gestione Porcedda, Guaraldi aderisce al progetto \"Bologna 2010\" diventando socio della societ\u00e0 omonima, che riesce a rilevare le quote sociali del Bologna Calcio, salvandolo quindi dal fallimento. Nella nuova societ\u00e0 assume le vesti di consigliere d'amministrazione, sotto le presidenze di Massimo Zanetti e Marco Pavignani. In aprile 2011, completato il piano di ricapitalizzazioni finanziarie necessario per garantire un futuro alla societ\u00e0, in seguito alle dimissioni di Pavignani, Guaraldi viene indicato all'unanimit\u00e0 dal consiglio d'amministrazione come nuovo presidente della societ\u00e0 calcistica, carica che assume formalmente il 7 aprile 2011.\nIl 21 maggio Guaraldi \u00e8 stato nominato anche amministratore delegato ed in ottobre 2011, rilevando quote minoritarie di altri soci, \u00e8 diventato azionista di maggioranza relativa della societ\u00e0 calcistica bolognese.\nIl 15 ottobre 2014 rassegna le dimissioni da tutte le cariche del club in seguito all'acquisizione della squadra da parte della cordata americana guidata dall'avvocato newyorkese Joe Tacopina.\nDurante il corso di tutta la sua presidenza fu aspramente criticato dai tifosi e in seguito dalla stampa bolognese."}
{"id": "3444165", "revid": "56620", "url": "https://it.wikipedia.org/wiki?curid=3444165", "title": "Emil Albert Friedberg", "text": "Studi\u00f2 all'Universit\u00e0 Humboldt di Berlino e all'Universit\u00e0 Ruprecht Karl di Heidelberg.\nDal 1865 insegn\u00f2 presso l'Universit\u00e0 \"Martin Lutero\" di Halle-Wittenberg, alla Technische Universit\u00e4t Bergakademie di Freiberg e, nel 1869, divenne professore all'Universit\u00e0 di Lipsia.\nFu considerato uno dei maggiori studiosi di diritto canonico ed ecclesiastico della Germania."}
{"id": "3444167", "revid": "767487", "url": "https://it.wikipedia.org/wiki?curid=3444167", "title": "Il trono e la stirpe", "text": "Il Trono e la Stirpe \u00e8 un romanzo del 2006 della scrittrice statunitense Jacqueline Carey e rappresenta la prima parte di una nuova trilogia, che vede come protagonista il giovane Imriel, principe del sangue e terzo in linea nella successione al trono di Terre d'Ange; in realt\u00e0 nella versione italiana, la Trilogia di Imriel si presenta in cinque tomi, in quanto il primo e il secondo romanzo sono stati suddivisi in due parti ciascuno.\nTrama.\nIl romanzo comincia quattro anni dopo le vicende della trilogia di Kushiel. Il piccolo Imriel, all'et\u00e0 di quattordici anni, scopre che sua madre, Melisande Sharizai, \u00e8 scomparsa dal Tempio di Asherat Del Mare a La Serenissima, dove era in esilio per aver cercato di tradire il regno; per questo motivo, il giovane Principe \u00e8 costretto a trasferirsi con Phedre e Jocelyn, i suoi genitori adottivi, a Citt\u00e0 di Elua e, suo malgrado, deve frequentare la corte: qui conosce alcuni dei suoi parenti Sharizai, che gli richiedono di passare l'estate insieme a Montreve. Nel contempo le sue cugine, Sidonie, la delfina, e Alais stanno crescendo: la prima \u00e8 una ragazza fredda, che conosce gi\u00e0 il peso della responsabilit\u00e0 di diventare regina, la seconda \u00e8 una bambina sveglia e socievole.\nDurante un tour delle sue propriet\u00e0 terriere, Imriel visita Lombelon che sua madre aveva preso a Isidore d'Aiglemort; qui conosce un giovane ragazzo, Maslin, un paio di anni pi\u00f9 grande di lui, che lo accusa di aver preso quello che spettava a lui: dopo aver indagato, il Principe scopre che Maslin \u00e8 il figlio illegittimo di d'Aiglemort e decide di donare la tenuta a colui che doveva esserne il vero proprietario. Maslin non apprezza, ma Imriel si sente felice per aver fatto la cosa giusta.\nL'estate successiva, Imriel accetta la richiesta di visita dei cugini Sharizai, Mavros, Baptiste e Roshana, i quali cercano di fargli conoscere il suo lato kusheline, che lui cerca di tener nascosto a causa dei brutti ricordi di ci\u00f2 che ha subito a Darsanga.\nAl compimento dei sedici anni, a corte si festeggia il suo compleanno con una tradizionale celebrazione: a questa et\u00e0 pu\u00f2 cominciare il gioco del corteggiamento. Qui preso dall'ebbrezza della festa, per ottenere la fiducia della delfina, le offre un ballo e, al contatto con il corpo di lei, sente delle sensazioni; lei rimane fredda ma il suo corpo risponde alla presenza di lui, che le promette di proteggerla sempre facendo giuramento. Quella stessa notte, Phedre lo indirizza alla Corte della Notte, a Casa Melissa, la casa delle guaritrici, dove Imriel potr\u00e0 avere la sua prima esperienza sessuale che lo sbloccher\u00e0 e lo allontener\u00e0 dai ricordi di Darsanga.\nQuello stesso anno, da Alba arriva il giovane Principe dei Dalriada, Eamonn mac Grainne, figlio di Quintilius Rousse, che passer\u00e0 l'estate a Montreve e diventer\u00e0 grande amico di Imriel. Dopo un anno Eamonn parte per Tiberium, intenzionato a frequentare l'universit\u00e0 e ottiene la promessa di Imriel ad andarlo a trovare non appena compiuti 18 anni.\nDurante una partita di caccia a palazzo, il cavallo della delfina si impaurisce alla vista di un grosso cinghiale e comincia a correre nei boschi; ci\u00f2 provoca la caduta da cavallo della delfina, che rimane in balia dell'animale; \u00e8 Imriel che si getta su di lei per salvarla e il contatto tra i loro corpi cambia completamente il loro rapporto: infatti Sidonie ora impara a fidarsi del cugino.\nAl compimento dei diciotto anni, Drustan, cruarch di Alba, torna a Terre d'Ange in compagnia del Principe Talorcan, figlio di sua sorella, che sar\u00e0 il prossimo cruarch: per evitare una guerra civile, gli offre in sposa sua figlia Alais, che suo malgrado accetta. Con loro per\u00f2 arriva anche la principessa Dorelei, che viene offerta in sposa a Imriel, in quanto i figli di Alais non potranno essere a capo di Alba, essendo la successione di Alba matrilineare; Imriel si confida dell'accaduto con Mavros, il suo cugino Sharizai: viene portato cos\u00ec alla Corte della Notte, a Casa Valeriana, per scoprire i suoi desideri pi\u00f9 oscuri. Qui Imriel trova un altro tipo di piacere ma si rende conto che non \u00e8 fatto per lui; tornato a casa, prende per il polso Phedre, la prescelta di Kushiel, e ho prova desiderio nei suoi confronti: questo lo fa sentire male e dunque decide di dover andar via da terre d'Ange per il bene di tutti. Nessuno, tranne la regina si oppone alla sua decisione, dunque si organizza la sua partenza; prima di essa, rivede di nascosto Sidonie e le dice addio."}
{"id": "3444168", "revid": "1442080", "url": "https://it.wikipedia.org/wiki?curid=3444168", "title": "Countrywide Classic 2000 - Doppio", "text": "Il doppio del torneo di tennis Countrywide Classic 2000, facente parte dell'ATP Tour, ha avuto come vincitori Paul Kilderry e Sandon Stolle che hanno battuto in finale Jan-Michael Gambill e Scott Humphries per walkover."}
{"id": "3444172", "revid": "125446034", "url": "https://it.wikipedia.org/wiki?curid=3444172", "title": "Associazione Sportiva Reggina 1972-1973", "text": "Questa pagina raccoglie i dati riguardanti l'Associazione Sportiva Reggina nella stagione 1972-1973.\nStagione.\nLa squadra, allenata da Guido Mazzetti, ha concluso la sua ottava stagione consecutiva in Serie B in sedicesima posizione."}
{"id": "3444176", "revid": "1442080", "url": "https://it.wikipedia.org/wiki?curid=3444176", "title": "Internazionali di Tennis di San Marino 2000 - Doppio", "text": "Il doppio del torneo di tennis Internazionali di Tennis di San Marino 2000, facente parte dell'ATP Tour, ha avuto come vincitori Tom\u00e1\u0161 Cibulec e Leo\u0161 Friedl che hanno battuto in finale Gast\u00f3n Etlis e Jack Waite 7-6(1), 7-5."}
{"id": "3444180", "revid": "1305772", "url": "https://it.wikipedia.org/wiki?curid=3444180", "title": "Papiro 32", "text": "Il Papiro 32 (formula_132 nella numerazione Gregory-Aland) \u00e8 un frammento di un manoscritto papiraceo del Nuovo Testamento in lingua greca, datato paleograficamente al tardo II secolo. Contiene i versetti 1:11-15 e 2:3-8 della \"Lettera a Tito\".\nDescrizione.\nformula_132 \u00e8 scritto in lettere tondeggianti e piuttosto larghe, con una leggera tendenza a dividere le parole. I nomina sacra sono abbreviati.\nIl testo \u00e8 rappresentativo del tipo testuale alessandrino; Kurt Aland lo inser\u00ec nella categoria I. \nIl manoscritto tende a concordare col Codex Sinaiticus e con F e G.\nSi trova alla John Rylands University Library (Gr. P. 5) a Manchester, insieme ai Rylands Papyri."}
{"id": "3444181", "revid": "767487", "url": "https://it.wikipedia.org/wiki?curid=3444181", "title": "Amiamoci cos\u00ec", "text": "Amiamoci cos\u00ec \u00e8 un film del 1940 diretto da Giorgio Simonelli.\nGirato a Cinecitt\u00e0 nella primavera del 1940 esce nelle sale in prima proiezione pubblica il 1\u00ba settembre 1940.\nTrama.\nStoria di una ragazza innamorata del figlio di un ricco uomo d'affari, che essendo in attesa di un bambino, chiede all'amato di regolarizzare la loro unione, ma il padre del giovane non condivide la cosa e fa partire il figlio per una lontana destinazione.\nNel frattempo la ragazza madre muore di parto e la sorella si occupa del bambino trattandolo come il proprio figlio. Al ritorno il padre naturale vorrebbe riprendersi il figlio, ma la zia in un primo momento rifiuta, ma poi accoglie la richiesta di Biagio, anche se dovr\u00e0 affrontare i sospetti del fidanzato circa la vera storia della nascita del bambino, ma alla fine tutto si risolver\u00e0.\nCritica.\nRecensione di Filippo Sacchi, \"Corriere della Sera\", 6 ottobre 1940: \u00abIl film che per una curiosa parentela di situazioni con la vecchia \"Canzone dell'amore\" e anche con il film \"Conflitto\" di Mouguy, \u00e8 parecchio diseguale e specie nelle parti ambientate parecchio diseguale. Per\u00f2 Simonelli, vi ha infuso tocchi sinceri e delicati, e dove aveva in mano materiale interpretativo rispondente, brani isolati, che provano una psicologica capacit\u00e0 di regia \u00e8 il caso soprattutto di Andrea Checchi.\u00bb"}
{"id": "3444183", "revid": "110157", "url": "https://it.wikipedia.org/wiki?curid=3444183", "title": "Compile Heart", "text": " \u00e8 una software house e casa editrice giapponese fondata il 2 giugno 2006. \u00c8 una divisione di Idea Factory.\nIn precedenza la societ\u00e0 \u00e8 stata gestita dall'ex dirigente della Compile Moo Niitani, prima del suo ritiro in dicembre 2006.\nTra i titoli sviluppati, \"Dungeon of Windaria\" e \"Jigoku Sh\u014djo Akekazura\" per Nintendo DS, \"Octomania\" e ' per Nintendo Wii, ' e \"Hyperdimension Neptunia\" per PlayStation 3, e \"\" e \"Cross Edge\" per PlayStation 3 e Xbox 360.\nLa compagnia \u00e8 nota anche per la sua serie, conosciuta in Giappone con il nome \"Genkai Tokki\" di cui fanno parte \"Moe Chronicle\", pubblicato per console Playstation Vita per il mercato giapponese il 15 maggio 2014 e successivamente per PC Windows il 16 agosto 2017. Il titolo ha visto anche un'edizione remaster, \"Moero Chronicle Hyper\", per console Nintendo Switch, disponibile dal 26 aprile 2019 in tutto il mondo."}
{"id": "3444187", "revid": "2091899", "url": "https://it.wikipedia.org/wiki?curid=3444187", "title": "Boonie hat", "text": "Un boonie hat \u00e8 un tipo di cappello a tesa larga comunemente usato nelle forze armate. Ha una forma simile a quella dei comuni cappelli da pescatore ma con la tesa pi\u00f9 rigida. Spesso attorno alla corona \u00e8 presente una fascia di cordura che forma dei passanti. Questi passanti hanno lo scopo di sostenere piccoli rametti o altri oggetti utili al camuffamento. Un laccio regolabile provvede a fare in modo che il cappello non cada se viene perso e che possa essere tolto lasciandolo a penzoloni sulle spalle. Il cappello pu\u00f2 essere provvisto di buchi per permettere all'aria di passare e rinfrescare la testa (solitamente questi buchi sono tappati da reticelle). Sui lati sono presenti delle clip che permettono di tenere il cappello in stile australiano, cio\u00e8 con le tese sollevate.\nBoonie Hat nell'esercito degli Stati Uniti.\nIl boonie hat \u00e8 stato introdotto dalle forze armate statunitensi durante la Guerra del Vietnam, quando i berretti verdi iniziarono ad impiegarlo nei campi di battaglia, unitamente alle forze armate australiane e all'esercito della repubblica Vietnamita.\nI primi boonie hat avevano il camuffamento 'tigerstripe' e venivano preparati in loco con materiali di recupero da altre uniformi oppure venivano realizzati da sarti locali. Nel 1967, l'esercito statunitense ha iniziato ad adottare i boonie fatti di cotone e popeline antivento, in varie colorazioni tra cui il verde militare, la imetica tigrata e il motivo ERDL. Lo scopo era quello di sostituire i vecchi cappelli di pattugliamento in servizio dalla seconda guerra mondiale. Con l'evoluzione delle strategie dell'esercito ed il progressivo allontanamento dal concetto di guarnigione il boonie ha trovato una fissa dimora come parte integrante e permanente delle uniformi di moltissimi corpi. L'aspetto dei boonie ha subito pochissime variazioni attraverso i decenni, arrivando pressoch\u00e9 immutato fino alle guerra in Iraq e Afghanistan. Nelle forze armate statunitensi il boonie \u00e8 disponibile in un'amplissima variet\u00e0 di mimetiche, attualmente questi includono woodland, three-color desert, UCP, e le versioni desertica e boschiva MARPAT, cos\u00ec come la colorazione ABU (airman battle uniform). Spesso il boonie \u00e8 indossato con le insegne del grado sulla parte frontale."}
{"id": "3444193", "revid": "144796", "url": "https://it.wikipedia.org/wiki?curid=3444193", "title": "Pascialato di Erzegovina", "text": ""}
{"id": "3444199", "revid": "729019", "url": "https://it.wikipedia.org/wiki?curid=3444199", "title": "Diego Osorio Villegas", "text": "Biografia.\nDiego Osorio Villegas era un militare spagnolo che ebbe l'incarico di governatore generale e comandante della provincia spagnola del Venezuela tra il 1589 e il 1597 e della Real Audiencia de Santo Domingo tra il 1597 e il 1600.\nCome militare partecip\u00f2 alla guerra delle Fiandre per quindici anni e per nove prest\u00f2 servizio in marina in Italia e in Spagna. Successivamente si trasfer\u00ec nel Nuovo Mondo per occupare il posto di comandante della flotta spagnola a Santo Domingo.\nIl 4 dicembre 1588 fu nominato da Filippo II governatore della provincia del Venezuela."}
{"id": "3444206", "revid": "46291", "url": "https://it.wikipedia.org/wiki?curid=3444206", "title": "Anthemis", "text": "Anthemis \u00e8 un genere di piante spermatofite dicotiledoni appartenenti alla famiglia delle Asteraceae, dall'aspetto di piccole erbacee annuali o perenni dalla tipica infiorescenza simile alle \u201cmargherite\u201d.\nEtimologia.\nL'etimologia del nome generico (\"Anthemis\") deriva dalla parola greca \"\u201dAnthemon\u201d\" (= fiore, abbondante fioritura) poi trasformato in \u201canthemis\u201d (= piccolo fiore) e fa riferimento all'infiorescenza di queste piante. Questo nome era gi\u00e0 usato dai greci antichi per indicare una delle tante specie di camomilla. \nIl nome scientifico attualmente accettato (\"Anthemis\") \u00e8 stato assegnato a questo genere da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753. In realt\u00e0 \u00e8 stato il botanico toscano Pier Antonio Micheli (1679 \u2013 1737) a proporre per primo il nome di questo genere nella sua opera \"Nova plantarum genera iuxta Tournefortii methodum disposita\" (1729).\nDescrizione.\nLe piante di questo genere non sono molto alte (massimo 80\u00a0cm). La forma biologica prevalente (considerando soprattutto le specie spontanee italiane) \u00e8 terofita scaposa (T scap); ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme; sono inoltre munite di asse fiorale eretto, spesso con poche foglie. Alcune sono considerate anche emcriptofita scaposa (H scap), in questo caso sono piante erbacee, bienni o perenni, con gemme svernanti al livello del suolo e protette dalla lettiera o dalla neve. Altre ancora sono camefite suffruticose (Ch suffr), queste sono piante perenni e sub-legnose alla base a portamento cespuglioso, con gemme svernanti poste ad un'altezza dal suolo tra i 2 ed i 30\u00a0cm.\nRadici.\nLe radici sono sempre secondarie da fittone o rizoma; spesso sono fascicolate.\nFusto.\nI fusti sono diffuso-ascendente (ramificati alla base), eretti o prostrati. Per ogni pianta si possono avere pi\u00f9 gambi.\nFoglie.\nLe foglie lungo il caule sono disposte in modo alterno. La lamina generalmente \u00e8 finemente incisa: sono una o due volte pennatosette.\nInfiorescenza.\nLe infiorescenze sono dei capolini terminali peduncolati, solitari o corimbosi (ma non molti). La struttura dei capolini \u00e8 quella tipica delle Asteraceae: un peduncolo sorregge un involucro composto da pi\u00f9 squame (o brattee) da 21 a 35, oblanceolate e membranose (spesso sfrangiate all'apice e con margini scariosi) a disposizione embricata su pi\u00f9 serie (da 3 a 5) che fanno da protezione al ricettacolo a forma oblunga, conica o emisferica, provvisto di pagliette lineari o lanceolate, acute e carenate, sul quale s'inseriscono due tipi di fiori: quelli esterni ligulati (fino a 50) di colore bianco (possono anche essere assenti), disposti in un unico rango e quelli interni tubulosi (fino a 300) di colore giallo-arancio. Dimensione dell'involucro: 5 \u2013 13\u00a0mm.\nFiori.\nI fiori sono simpetali, zigomorfi (quelli ligulati) e attinomorfi (quelli tubulosi); sono inoltre tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili e normalmente sterili (ma non sempre) mentre quelli del disco centrale (quelli tubulosi) sono bisessuali.\nFrutti.\nI frutti sono degli acheni poco compressi pi\u00f9 o meno cilindrici, striati e tubercolati; la sezione \u00e8 rotondeggiante (o ellittica) con angoli appena evidenti; la superficie \u00e8 liscia. I frutti contengono dei semi angolosi (uno per ogni frutto). Gli acheni sono senza pappo o sormontati da una corta membrana spugnosa allungata da un lato.\nDistribuzione e habitat.\nL'habitat abbastanza tipico per le specie di questo genere sono i luoghi incolti o campi coltivati (alcune specie sono infestanti). Il terreno pu\u00f2 essere arenoso o anche sassoso, per alcune specie c'\u00e8 una forte predilezione per le arene marine.\nLa distribuzione di questo genere \u00e8 varia. Alcune specie sono endemiche del territorio italiano (specialmente quelle del sud), altre naturalizzate, e altre ancora cosmopolite (Europa, Asia occidentale, Africa del Nord e America settentrionale).\nDelle 13 specie spontanee della flora italiana solo 3 vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \u00e8 composto da circa un centinaio di specie, delle quali due dozzine circa fanno parte della flora spontanea italiana.\nLa composizione del genere in questi ultimi anni ha subito pi\u00f9 di qualche modifica. Diverse specie di \"Anthemis\" sono state spostate ad altri generi. Non per nulla Pignatti nella sua \"\u201cFlora d'Italia\u201d\" considera il genere \"Anthemis\" un \u201cgenere difficile\u201d; infatti nella chiave analitica del genere \"Anthemis\" ha inserito per una migliore comprensione sia il genere \"Achillea\" che il genere \"Anacyclus\". Inoltre spiega dettagliatamente come fare per determinare le varie specie del genere: \u00e8 necessario sezionare un capolino per visionare a fondo i vari organi interni (le squame dell'involucro, le pagliette del ricettacolo, i fiori del raggio, quelli del disco e gli acheni).\nRelativamente alla flora spontanea italiana, facendo riferimento alla gi\u00e0 citata \"\u201dFlora d'Italia\u201d\", le modifiche alla tassonomia del genere sono state le seguenti:\nFilogenesi.\nUn recente studio filogenetico basato sulle sequenze nucleotidiche di due regioni dei plastidi e integrato da ulteriori analisi sia morfologiche che anatomiche, conferma la monofilia del genere \"Anthemis\" insieme al genere \"Cota\" separando per\u00f2 da questi alcuni taxa (\"A. calcarea\", \"A. fruticulosa\", \"A. marschalliana\" e \"A. trotzkiana\") che risulterebbero \u201csister group\u201d dei due generi.\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra).\nA questo elenco si deve aggiungere inoltre \"Anthemis lopadusana\" , specie endemica della Sicilia.\nIbridi.\nLe specie di questo genere possono ibridarsi con specie di altri generi tra cui: \"Chrysanthemum\" e \"Matricaria\"\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nGeneri simili.\nL'infiorescenza delle specie di questo genere \u00e8 quella tipica delle \u201cmargherite\u201d: dei fiori ligulati bianchi circondano dei fiori tubulosi centrali gialli: configurazione comune a molti generi della famiglia delle Asteraceae. Sono le foglie che almeno in parte distinguono le specie di questo genere da altri generi. Con il genere \"Matricaria\" la distinzione \u00e8 pi\u00f9 difficile: i capolini di quest'ultimo genere sono un po' pi\u00f9 grandi e il ricettacolo ha una forma pi\u00f9 compatta. Altri generi simili sono \"Anacyclus\" le cui specie hanno le pagliette del ricettacolo a forma rombico-acuminate e gli acheni compressi-bialati; \"Achillea\" con capolini molto pi\u00f9 piccoli e generalmente in formazione corimbosa; \"Otanthus\" con foglie intere.. Naturalmente non vanno dimenticati i generi che in questi ultimi anni hanno \u201cassorbito\u201d pi\u00f9 di una specie di \"Anthemis\": \"Cota\" , \"Chamaemelum\" , \"Cladanthus\" e il gi\u00e0 citato \"Anacyclus\".\nUsi.\nDi questo genere solamente due o tre specie sono utilizzabili nella medicina, le altre sono considerate infestanti e in genere rifiutate dal bestiame da pascolo. Poche altre sono state introdotte nei giardini come piante ornamentali (da macchia o da bordura). I primi utilizzi in tal senso sono documentati dal 1731.\nAltre notizie.\nLe camomille in altre lingue vengono chiamate nei seguenti modi:"}
{"id": "3444209", "revid": "1149807", "url": "https://it.wikipedia.org/wiki?curid=3444209", "title": "Digimon Angelici", "text": ""}
{"id": "3444210", "revid": "3115", "url": "https://it.wikipedia.org/wiki?curid=3444210", "title": "Arevik (Armavir)", "text": "Arevik (in armeno \u0531\u0580\u0587\u056b\u056f, in passato \"Aghja-Arkh\") \u00e8 un comune dell'Armenia di 2748 abitanti (2008) della provincia di Armavir."}
{"id": "3444211", "revid": "287204", "url": "https://it.wikipedia.org/wiki?curid=3444211", "title": "Arevik", "text": ""}
{"id": "3444212", "revid": "56620", "url": "https://it.wikipedia.org/wiki?curid=3444212", "title": "Luigi Miraglia (militare)", "text": "Biografia.\nNasce l'anno 1876 ed \u00e8 il primo dei tre figli del commendatore Nicola Miraglia, sposatosi quello stesso anno con la contessa Elena Mazzarini. Suo padre Nicola \u00e8 un burocrate amministrativo del Regno d'Italia che dopo aver lavorato per il Ministero dell'Agricoltura, Industria e Commercio e svolto le funzioni di deputato nella XVIII e XIX Legislatura, rinuncia ad entrambe le cariche per dirigere il Banco di Napoli e salvarlo dal fallimento imminente; tale attivit\u00e0 lo impegner\u00e0 per il resto della vita ma porter\u00e0 l'istituto di emissione napoletano ad un bilancio in attivo e all'apertura di filiali all'estero. Sua madre, originaria di Lugo, cittadina dell'Emilia Romagna, \u00e8 discendente dell'antica famiglia nobiliare degli Zauli di Baccagnano in Faenza. Negli anni successivi nasceranno i fratelli Egidio e Giuseppe.\nLuigi entra all'Accademia Navale il 23 ottobre 1890 che non ha ancora compiuto quattordici anni. Nel 1894 con la Regia Marina partecipa alla campagna d'Africa Orientale scaturita da una controversia con Menelik II, imperatore d'Abissinia, sul trattato di Uccialli che dovrebbe implicare, da parte etiopica, l'accettazione del protettorato italiano. Nel 1904 \u00e8 inserito nel corpo di spedizione italiano in Cina. Negli anni 1915\u20131918 del coinvolgimento italiano e in qualit\u00e0 di militare di carriera \u00e8 parte attiva del primo conflitto mondiale. Una tragedia funesta la sua vita familiare il 21 dicembre 1915, giorno in cui muore l'ultimo dei suoi fratelli che, come lui, ha seguito la carriera militare nella Regia Marina e ha anche conseguito il brevetto di pilota aereo: si tratta del tenente di vascello Giuseppe Miraglia, morto in un incidente mentre collauda un nuovo idrovolante. In quel momento \u00e8 a Valona e presenzier\u00e0 a Venezia solo tre giorni dopo per il solenne funerale in cui partecipano ammiragli, generali, ufficiali e Gabriele D'Annunzio. Raggiunge l'apice della carriera come aiutante di campo generale effettivo di SM il re Vittorio Emanuele III, nel periodo tra il 23 marzo 1931 e il 11 gennaio 1934 e, ancora nella Regia Marina, il 18 aprile 1935 col grado di ammiraglio di squadra. Per ordine del sottosegretario di Stato per la Marina, ammiraglio Domenico Cavagnari, nel 1934 \u00e8 iscritto al Partito Nazionale Fascista. Nell'anno d'inizio del secondo conflitto mondiale, nei confronti del quale l'Italia \u00e8 ancora neutrale, \u00e8 proposto senatore dal Ministero della Marina ed \u00e8 nominato tale il 25 marzo 1939 nella XXX legislatura del Regno d'Italia, ultima della serie.\nIl 17 aprile 1939 entra a far parte della Commissione per il giudizio dell'Alta Corte di Giustizia e della Commissione degli Affari dell'Africa Italiana, alla quale partecipa una decina di volte, pur tuttavia senza prendere la parola, restando in carica fino alla caduta del fascismo, pi\u00f9 esattamente al 5 agosto 1943. Frequenta raramente l'aula del Senato poich\u00e9 nel 1939 e fino alla cessazione del servizio, quello stesso anno per sopraggiunti limiti d'et\u00e0, \u00e8 assorbito dalle cure del Comando in Capo di Napoli, citt\u00e0 dove risiede, in quell'epoca laboriosissimo per i ripetuti allarmi, mobilitazioni e riviste; nel 1940, perch\u00e9 sofferente d'infermit\u00e0, trascurata negli anni di servizio attivo e culminata con un atto operatorio a lunga degenza in clinica. A causa dei suoi impegni politici ma soprattutto per la fama di antifascista \u00e8 preferito ad altri ufficiali ammiragli nel richiamo in servizio alle operazioni militari della seconda guerra mondiale, il che lo infastidice non poco a causa delle induzioni, poco favorevoli professionalmente, che ne derivano; nel frattempo si \u00e8 trasferito nella campagna della provincia aretina, a Porrena di Poppi. Rifiuta l'incarico di commissario straordinario della Lega Navale Italiana, nell'estate del 1942, poich\u00e9 ritiene si sia trasformata in un organo di propaganda del partito fascista, cos\u00ec come rifiuta di giurare fedelt\u00e0 alla neonata Repubblica Sociale Italiana nell'autunno del 1943. Ci\u00f2 gli procura un mandato di cattura per il quale si render\u00e0 latitante dal dicembre di quell'anno fino all'aprile del 1944, quando sar\u00e0 arrestato a Firenze dalla milizia fascista in seguito a delazione. Sottoposto a breve detenzione, in regime d'isolamento, nella citt\u00e0 toscana, \u00e8 confinato successivamente, dall'ufficio politico della RSI, a Cittadella, nella provincia di Padova, fino alla liberazione dell'Italia settentrionale.\nDurante il periodo di detenzione e confino politico la milizia fascista gli sottrae beni e oggetti di valore che, dopo la liberazione, riuscir\u00e0 a recuperare solo in minima parte. Nonostante tutto ci\u00f2, per le sue presunte collusioni col regime fascista \u00e8 deferito all'Alta Corte di Giustizia per le sanzioni contro il Fascismo, in seguito alla denuncia dell'Alto Commissariato per le Sanzioni contro il Fascismo del 27 agosto 1945, con comunicazione all'interessato del 26 settembre 1945, ossia quando, una volta terminato il secondo conflitto mondiale, le forze alleate hanno gi\u00e0 istituito un organo per l'epurazione del passato regime. La richiesta di decadenza dalla carica di senatore \u00e8 respinta il 14 novembre 1945 in virt\u00f9 delle deduzioni difensive dell'interessato intese a dimostrare la sua opera contraria al mantenimento del fascismo. Ritenuta per\u00f2 conclusa la sua carriera politica, oltre che militare, si ritira a vita privata nella sua villa ai Parioli di Roma, sua citt\u00e0 natale, dove muore molto tempo dopo, a novantacinque anni inoltrati."}
{"id": "3444214", "revid": "1305772", "url": "https://it.wikipedia.org/wiki?curid=3444214", "title": "Charm", "text": ""}
{"id": "3444215", "revid": "1305772", "url": "https://it.wikipedia.org/wiki?curid=3444215", "title": "Charonne (disambigua)", "text": ""}
{"id": "3444217", "revid": "1305772", "url": "https://it.wikipedia.org/wiki?curid=3444217", "title": "Ch\u00e2teau Rouge", "text": ""}
{"id": "3444218", "revid": "834", "url": "https://it.wikipedia.org/wiki?curid=3444218", "title": "Ch\u00e2teau rouge", "text": ""}
{"id": "3444220", "revid": "1305772", "url": "https://it.wikipedia.org/wiki?curid=3444220", "title": "Ch\u00e2teau d'Eau", "text": ""}
{"id": "3444222", "revid": "834", "url": "https://it.wikipedia.org/wiki?curid=3444222", "title": "Ch\u00e2teau d'eau", "text": ""}
{"id": "3444223", "revid": "21880", "url": "https://it.wikipedia.org/wiki?curid=3444223", "title": "Specie di Anthemis", "text": "Elenco delle specie di \"Anthemis\":\nSinonimi e binomi obsoleti.\nA\nB\nC\nD\nF\nG\nH\nI\nJ\nL\nM\nN\nO\nP\nR\nS\nT"}
{"id": "3444224", "revid": "1305772", "url": "https://it.wikipedia.org/wiki?curid=3444224", "title": "Chauvenet", "text": ""}
{"id": "3444225", "revid": "1318658", "url": "https://it.wikipedia.org/wiki?curid=3444225", "title": "Chemin Vert", "text": ""}
{"id": "3444227", "revid": "339392", "url": "https://it.wikipedia.org/wiki?curid=3444227", "title": "Cheng Di (imperatore Han)", "text": ""}
{"id": "3444228", "revid": "486946", "url": "https://it.wikipedia.org/wiki?curid=3444228", "title": "Campionato Mondiale Costruttori di Formula 1", "text": ""}
{"id": "3444229", "revid": "271907", "url": "https://it.wikipedia.org/wiki?curid=3444229", "title": "\u010cerny\u0161\u00ebv", "text": "\u010cerny\u0161\u00ebv (, traslitterazione anglosassone: Chernyshev o Chernyshyov) \u00e8 un cognome russo."}
{"id": "3444230", "revid": "1318658", "url": "https://it.wikipedia.org/wiki?curid=3444230", "title": "Chevaleret", "text": ""}
{"id": "3444231", "revid": "3115", "url": "https://it.wikipedia.org/wiki?curid=3444231", "title": "Arevik (Shirak)", "text": "Arevik (in armeno \u0531\u0580\u0587\u056b\u056f) \u00e8 un comune dell'Armenia di 1 693 abitanti (2008) della provincia di Shirak."}
{"id": "3444233", "revid": "1305772", "url": "https://it.wikipedia.org/wiki?curid=3444233", "title": "Chevallier", "text": ""}
{"id": "3444234", "revid": "1305772", "url": "https://it.wikipedia.org/wiki?curid=3444234", "title": "Chiavetta", "text": ""}
{"id": "3444236", "revid": "1305772", "url": "https://it.wikipedia.org/wiki?curid=3444236", "title": "Chikuzen", "text": ""}
{"id": "3444238", "revid": "287204", "url": "https://it.wikipedia.org/wiki?curid=3444238", "title": "Chiltern", "text": ""}
{"id": "3444240", "revid": "1442080", "url": "https://it.wikipedia.org/wiki?curid=3444240", "title": "Waldbaum's Hamlet Cup 2000 - Doppio", "text": "Il doppio del torneo di tennis Waldbaum's Hamlet Cup 2000, facente parte dell'ATP Tour, ha avuto come vincitori Jonathan Stark e Kevin Ullyett che hanno battuto in finale Jan-Michael Gambill e Scott Humphries 6-4, 6-4."}
{"id": "3444241", "revid": "729019", "url": "https://it.wikipedia.org/wiki?curid=3444241", "title": "Suunto", "text": "Suunto Oy // \u00e8 un'azienda finlandese conosciuta principalmente per orologi da polso, con sede a Vantaa. Oltre agli orologi, Suunto produce anche altri strumenti per immersioni subacquee (\"diving\"), allenamenti ed in generale per gli sport all'aria aperta (\"outdoor sport\").\nSuunto \u00e8 una societ\u00e0 consociata della Amer Sports, assieme ad altre note societ\u00e0, come Wilson Sporting Goods, Atomic Austria, Salomon e Mavic. Nel mondo ha oltre 500 dipendenti e produce e vende i suoi prodotti in oltre 100 paesi, dal 2019 di propriet\u00e0 del gruppo cinese ANTA Sports insieme ai marchi Salomon, Atomic, Sports Tracker, Wilson, Precor, Arc'teryx.\nStoria.\nSuunto \u00e8 maggiormente nota per i suoi computer per le immersioni subacquee, per i monitor per l'ECG, bussole e orologi. Fu fondata nel 1933 da Tuomas Vohlonen, ed inizi\u00f2 con il brevetto per un particolare tipo di bussole in grado di resistere anche agli eccessivi movimenti della navigazione.\nNel 1935, a Vohlonen fu permesso un brevetto per un suo progetto, che divent\u00f2 un oggetto molto richiesto l'anno successivo: \"M-311\". In seguito la Suunto introdusse un modello tascabile di tale bussola, l'M/40, che durante la seconda guerra mondiale fu di grande aiuto agli ufficiali dell'artiglieria per misurare l'azimut.\nDopo il conflitto l'azienda ebbe un grande sviluppo, sviluppando bussole e altri strumenti per la navigazione per il mercato civile e militare.\nNel 1996, la Suunto Oy fu acquisita dalla societ\u00e0 svizzera Recta AG, anch'essa produttrice di bussole. Nel 1999 la Suunto fu acquisita dalla Amer Sports.\nProduzione di bussole.\nSuunto produce una grande variet\u00e0 di bussole, tra cui le serie \"A\" e \"M\" per la navigazione in generale, la serie \"arrow\" bussole per orienteering, la \"KB\" e \"MC\" per coloro che richiedono qualit\u00e0 professionali.\nL'azienda continua a migliorare la sua linea di bussole, migliorando la luminosit\u00e0 e la velocit\u00e0 di settaggio. Questa societ\u00e0 \u00e8 anche nota poich\u00e9 le sue bussole funzionano bene su tutto il campo magnetico della terra.\nDal 1967 l'azienda offre la linea di prodotti \"KB\" con alta qualit\u00e0 sia della bussola che dell'inclinometro, con una precisione alla frazione del grado.\nModelli militari.\nLa bussola portatile \"M-5N\" \u00e8 attualmente la bussola che \u00e8 in dotazione alle forze finniche e inglesi, mentre il modello \"MC-2\" con specchio \u00e8 stato approvato per le forze NATO, incluso l'esercito canadese e alcune forze speciali dell'Esercito americano.\nIn aggiunta, la linea di bussole comprende anche il modello \"Recta DP\" in dotazione all'esercito svizzero.\nProduzione di orologi multifunzione.\nLa Suunto \u00e8 anche nota per produrre orologi da polso multifunzione, come i modelli \"Vector\", \"X-Lander\" e \"X10\", dotati di una grande variet\u00e0 di funzione a seconda del modello, tra cui:\nOgni modello \u00e8 adattato al tipo di sport preferito, ad esempio per vela, golf, arrampicata, sci, subacquea.\nUlteriori prodotti.\nLa Suunto produce anche altri prodotti, come ad esempio equipaggiamenti e strumenti per le immersioni subacquee, dove \u00e8 il leader mondiale del settore.\nInoltre fornisce agli sportivi pi\u00f9 esigenti mezzi tecnologici avanzati che possono aiutarli nel loro allenamento, ad esempio per i ciclisti, Suunto propone un Cardiofrequenzimetro con una trasmissione dati su una rete di sensori wireless ANT per trasmettere direttamente i dati in tempo reale dall'orologio al PC. Inoltre sempre la stessa azienda fornisce i software per interpretare questi dati raccolti."}
{"id": "3444242", "revid": "1305772", "url": "https://it.wikipedia.org/wiki?curid=3444242", "title": "Chimaera", "text": ""}
{"id": "3444244", "revid": "1442080", "url": "https://it.wikipedia.org/wiki?curid=3444244", "title": "Ussari alati di Polonia", "text": "Gli ussari alati di Polonia (\"Husaria\" in lingua polacca) furono il corpo militare che costitu\u00ec il nerbo delle forze di cavalleria dell'esercito del Regno di Polonia prima e della Confederazione Polacco-Lituana (v. Unione di Lublino - 1569) poi.\nRispetto ai normali ussari, classificabili come forze di cavalleria leggera, gli ussari polacchi erano una forza di cavalleria pesante d'\u00e9lite. Fondati nel biennio 1574-1576 per volont\u00e0 del sovrano Stefano I B\u00e1thory (regno 1576-1586), grande riformatore dell'armata confederata, gli ussari alati scomparvero per volont\u00e0 del \"Sejm\" (parlamento) della Confederazione nel 1775.\nReclutati tra i ranghi della nobilt\u00e0 polacco-lituana (la \"szlachta\"), i \"Towarzysz Husarski\" (\"Compagni Ussari\") mantenevano alle loro dipendenze piccole squadre di cavalieri (secondo il modello medievale della lancia), da loro armati e stipendiati, e rispondevano direttamente al \"rotmistrz\", comandante supremo dello squadrone (\"chor\u0105giew\") di cavalleria. Caratteristica distintiva degli \"Husaria\" erano le \"ali\", supporti di legno ornati di penne, assicurate alle loro selle o alle lamine posteriori della loro corazza.\nStoria.\nGli ussari.\nI primi ussari menzionati nelle cronache europee erano guerrieri fuoriusciti della Serbia e riparati nel Regno d'Ungheria dopo la conquista ottomana delle loro terre (1459). L'etimo \"ussaro\" deriva infatti dal serbo \"Gusar\" (lett. \"bandito\"), mediato dall'ungherese \"Husz\u00e0r\". Questi \"Husz\u00e1r\" vennero dai magiari inquadrati nella cavalleria leggera dell'esercito regio come schermagliatori. Erano armati di una lunga lancia, scudo e spada (spesso scimitarre turche vere e proprie).\nDurante le guerre volute da Mattia Corvino d'Ungheria, questa truppa di schermagliatori, chiamata ad affrontare non solo l'agile cavalleria ottomana ma anche la cavalleria pesante del Regno di Boemia e degli Asburgo, vide il suo armamentario arricchito da elmetto ed usbergo. I successi militari del re Mattia, capace di contenere la spinta espansionistica del sultano di Istanbul tanto quanto le pesanti ingerenze politico-militari del Sacro Romano Impero, fecero ben presto del suo esercito un esempio da imitare per tutti i potentati dell'Europa Orientale, contribuendo grandemente al rapido diffondersi degli ussari negli eserciti europei dell'Europa settentrionale ed orientale.\nLa formazione.\nIl diffondersi degli ussari tra le file dell'esercito polacco ricalc\u00f2 la loro precedente comparsa nel Regno d'Ungheria. Nel 1500, stando agli archivi della tesoreria del Regno di Polonia, alcuni mercenari serbi esuli del principato di Ra\u0161ka (chiamati per questo \"Racowie\" nei documenti polacchi) vennero arruolati nei ranghi della cavalleria leggera regia.\nNel 1503, il \"Sejm\" (Parlamento) sanc\u00ec la formazione del primo reggimento di \"husaria\", riunendo inizialmente tre stendardi di mercenari ungheresi ma finendo poi con l'arruolare anche polacchi e lituani. Ancora strettamente legati al vecchio modello di cavalleria leggera degli ussari serbo-ungheresi, gli \"husaria\" non si distinsero particolarmente nelle battaglie di Orsza (1514) ed Obertyn (1531). Il materiale iconografico dell'epoca (fondamentale il dipinto \"Battaglia di Or\u0161a\" conservato al Museo Nazionale di Varsavia) ci conferma, nell'equipaggiamento di questi primi reggimenti di \"husaria\", il perdurare del modello serbo-ungherese: i cavalieri sono armati di lancia, scimitarra di tipo turco e scudo ungherese; mancano completamente elmi e corazze. Gi\u00e0 al principio del XVI secolo gli \"husaria\" si caratterizzando per la particolare vivacit\u00e0 dei colori delle loro giubbe imbottite e per il singolare copricapo (colbacco) di pelliccia, ornato di penne, che portano in battaglia.\nIntorno al 1550, complice il contatto, nelle regioni dell'Ucraina contese tra il Regno d'Ungheria e la Polonia, tra gli ussari serbo-ungheresi e la vecchia cavalleria pesante polacca (\"Obrona potoczna\"), l'armamento e l'equipaggiamento degli ussari inizi\u00f2 ad irrobustirsi. La riforma dell'esercito polacco-lituano voluta dal Re di Polonia Stefano I B\u00e1thory (regno 1576-1586), gi\u00e0 \"voivoda\" (principe) di Transilvania, a partire dal biennio 1574-1576, completata intorno al 1590, port\u00f2 alla definitiva creazione degli ussari alati, amalgamando il vecchio modello di ussari con la cavalleria pesante per creare un corpo d'\u00e9lite cui accedevano ormai non pi\u00f9 guerrieri fuoriusciti ma i membri della nobilt\u00e0 polacco-lituana, gli \"szlachta\". Fu sempre durante il regno di Batory che vennero apportati significativi cambiamenti all'armamentario degli ussari; proprio in questo periodo infatti si diffuse l'uso di pesanti spade ricurve basate sul modello della scimitarra, le \"Bator\u00f3wke\" da cui svilupparono successivamente le \"szable\" (sciabole).\nLa vittoria polacco-lituana nella Battaglia di Lubiszew, nel 1577, apr\u00ec l'Et\u00e0 d'Oro degli \"husaria\" che per oltre un secolo, sino alla Battaglia di Vienna 1683, rimasero invitti sul campo dimostrandosi sempre l'elemento determinante nelle vittorie delle truppe confederate. Esemplare il caso della Battaglia di Klu\u0161ino (1610), durante la Guerra polacco-moscovita (1605-1618), dove i polacco-lituani, nonostante lo svantaggio numerico di 5 a 1, riuscirono a sconfiggere pesantemente i russi grazie agli ussari alati. Tra le pi\u00f9 cocenti sconfitte degli \"husaria\" figura invece la Battaglia di Zhovti Vody, durante la Rivolta di Khmelnytsky (1648-1657).\nI reggimenti di ussari alati, Towarzysz husarski, raggiunsero l'apice della propria potenza nel 1621, quando l'esercito della corona poteva disporre di ben 8.000 unit\u00e0 di ussari agli ordini diretti del \"Grand Hetman\".\nIl declino e la scomparsa.\nCon lo scemare della ricchezza e della potenza della Confederazione polacco-Lituana, unitamente alle massicce evoluzioni nell'arte della guerra europea (v. Battaglia di Klissow nel 1702), i reggimenti di ussari alati, costosissimi da mantenere e sempre meno funzionali da un punto di vista strategico, vennero sistematicamente ridotti. L'unit\u00e0 venne sciolta definitivamente nel 1775 dal \"Sejm\", che integr\u00f2 i reggimenti rimasti nelle cosiddette \"Brigate di Cavalleria Nazionale\".\nRanghi e Tattica.\nL'organizzazione interna dei \"Towarzysz husarski\" rivela massicce similitudini con il sistema delle lance in uso presso la cavalleria feudale dell'Europa Occidentale. Il \"Towarzysz\" (\"Compagno\") era a capo della sua lancia (\"kopia\") comprendente altri 2-5 \"husaria\" a lui sottoposti, i \"pocztowy\", e come lui equipaggiati, pi\u00f9 altri servitori (\"czeladnicy\") con compiti sia militari che di assistenza (lavori da maniscalco, cura degli animali etc.). Gruppi di 30-60 \"kopie\" formavano uno squadrone (\"chor\u0105giew\", letteralmente \"stendardo\") di circa 300 uomini comandato da un \"rotmistrz\" (\"rotameister\" o \"reitermeister\" in lingua tedesca). Lo stendardo vero e proprio (\"chor\u0105\u017cy\") era portato in battaglia dal porta-stendardo (\"znak\") facente funzione di secondo in comando del \"rotmistrz\". Altre figure di sottufficiali, certamente presenti, non sono ad oggi adeguatamente analizzate/analizzabili. La \"kopia\" del \"rotmistrz\" era pi\u00f9 grande rispetto alle altre e comprendeva anche dei musici (tamburini e trombettieri).\nLa tattica prediletta degli \"husaria\" era, in buona sostanza, un'evoluzione della carica a \"lancia in resta\" tipica della cavalleria pesante medievale. Divisi in \"chor\u0105giew\", i cavalieri alati cominciavano la carica al trotto, in formazione non ancora serrata al fine di ridurre l'efficacia dalla prima salva di proiettili sparata contro di loro dalla fanteria nemica. Durante le operazioni di ricarica del nemico, gli \"husaria\", con i cavalli ormai lanciati al galoppo, stringevano i ranghi ed impattavano contro il bersaglio. Una volta penetrati nei ranghi nemici, i cavalieri polacco-lituani abbandonavano le lance in favore delle armi da mischia e/o delle armi da fuoco. Disimpegnatisi dalla mischia, gli \"husaria\" si rifornivano di lance e ripartivano all'attacco con la medesima prassi, proseguendo fino alla rottura del fronte avversario.\nL'evidente differenza tra la carica dei polacco-lituani e quella della convenzionale cavalleria pesante europea \u00e8 la divisione in squadre d'attacco. Anche al momento di serrare i ranghi prima dell'urto, gli squadroni di \"husaria\" si garantivano adeguata mobilit\u00e0 sui lati, onde potersi disimpegnare, senza mai compattarsi in una caotica valanga di uomini e cavalli bardati. La cavalleria della confederazione colpiva dunque lo schieramento nemico non con un unico cuneo bens\u00ec con affondi mirati in diversi punti, portati contemporaneamente o quasi dalle varie squadre d'attacco. Durante la Battaglia di Klu\u0161ino (1610), grazie a questa mobilit\u00e0, gli ussari alati al comando del \"Grand Hetman\" Stanis\u0142aw \u017b\u00f3\u0142kiewski ripeterono le loro cariche contro il nemico una decina di volte, annientando l'esercito dei russi.\nDi fronte alla capacit\u00e0 offensiva degli \"husaria\", riusciti a combinare sia la mobilit\u00e0 della cavalleria leggera che la potenza penetrante della cavalleria pesante, l'unico efficace sistema di difesa era il \"tabor\" cui gi\u00e0 avevano fatto ricorso gli hussiti per resistere alle cariche dei cavalieri tedeschi nel XV secolo. Onde riuscire a snidare i fanti nemici dal circolo dei carri corazzati, i polacco-lituani svilupparono un sistema di artiglieria mobile, colubrine di piccolo calibro montate su carri facilmente trainabili, da affiancare ai ranghi degli ussari alati.\nLa carica vincente degli \"husaria\" era sostanzialmente dovuta a due fattori: il ferreo addestramento dei cavalieri e la limitata capacit\u00e0 offensiva delle salve sparate dai moschetti del XVII secolo. Le migliorie apportate al sistema di munizionamento al principio del XVIII secolo ridussero notevolmente la capacit\u00e0 degli ussari alati di decidere l'esito degli scontri. Gi\u00e0 ai primordi del Settecento, l'esito della Battaglia di Klissow (1702), dove i moschettieri di Carlo XII di Svezia decimarono le file della cavalleria polacca, dimostr\u00f2 come una truppa di fantaccini in grado di sparare e ricaricare rapidamente fosse perfettamente in grado di vanificare l'assalto della pi\u00f9 temuta cavalleria del mondo.\nEquipaggiamento.\nPanoplia.\nAl contrario delle formazioni di ussari in forza ad altri eserciti, gli \"husaria\" costituivano la forza d'urto principale della cavalleria polacco-lituana. Il loro equipaggiamento, di conseguenza, differiva enormemente rispetto a quello degli \"usseri\" serbo-ungheresi e dei successivi ussari del XVIII secolo.\nL'armamento di base degli ussari alati, nel periodo 1574-1705, era cos\u00ec composto:\nRispetto alla truppa, i \"towarzysz\" portavano anche:\nLe corazze degli ussari alati mescolavano elementi orientali ed occidentali:\nL'equipaggiamento di ogni \"kopia\" di \"husaria\" era a spese del \"towarzysz\".\nAli e pellicce.\nCaratteristica distintiva degli ussari di Polonia erano le ali, fissate alla sella in un primo momento ed alla cintola o alla sezione lombare della corazza a lamine metalliche poi. L'ala era in realt\u00e0 un'asta con la sommit\u00e0 ricurva e rivolta in avanti, alta oltre un piede sopra la testa del cavaliere, nella quale venivano inserite penne di diversi colori.\nLe teorie pi\u00f9 accreditate, gi\u00e0 avanzate dallo storico polacco J\u0119drzej Kitowicz a met\u00e0 del XIX secolo, vedono in queste ali un forte elemento di guerra psicologica: gli ussari alati dovevano apparire maestosi e inarrestabili. Una teoria meno accreditata sostiene che le ali, durante la carica, producessero un fruscio o un fischio in grado di spaventare i cavalli avversari. Ancora, si vorrebbe vedere nelle ali una sorta di precauzione atta a proteggere l'ussaro dall'attacco del lazo cui erano soliti ricorrere i tartari o gli \"akinci\" ottomani nella mischia; teoria comunque questa poco verosimile dato che l'attacco con il lazo mirava alla testa/collo del bersaglio e non al torso. Dato certo \u00e8 che le ali degli ussari non erano obbligatorie n\u00e9 forzatamente realizzate con piume di aquila.\nIn realt\u00e0, l'uso dei polacco-lituani di decorare la loro corazza, la loro sella e la gualdrappa del loro cavallo con penne di rapace si riallaccia quasi certamente alla tradizione dello sciamanesimo dell'Europa Orientale. Ancor prima di ricorrere alle ali, gli \"husaria\" coprivano infatti di penne il loro scudo. Quando Stefano B\u00e1thory riform\u00f2 l'esercito e proib\u00ec alla sua cavalleria l'uso dello scudo, le penne vennero inserite su aste di legno fissate alla sella e si diffusero le \"ali\".\nAltro elemento distintivo degli ussari alati erano le pellicce con cui impreziosivano la loro panoplia. I \"towarzysz\" portavano una pelliccia di leopardo (a volte tigre, giaguaro o leone) sulla spalla sinistra o come gualdrappa per la loro cavalcatura. Agli \"starszyzna\" erano riservate le pellicce di lupo, lince ed orso bruno.\n\u00c8 molto interessante osservare che il ricorso degli ussari polacchi all'uso di penne di uccello rapace ed a pellicce esotiche come elemento decorativo richiama molto da vicino una prassi in uso presso un'unit\u00e0 militare dell'esercito ottomano: i \"Deli\" (letteralmente, i \"folli\", in lingua turca). I \"Deli\" erano una forza di cavalleggeri reclutati nei possedimenti balcanici dell'Impero ottomano, spesso in Serbia, armati di lancia, sciabola e scudo, cio\u00e8 pi\u00f9 o meno come i primi ussari serbo-ungheresi. Al pari degli \"husaria\", anche i \"deli\" solevano indossare pellicce di animali esotici e decorare le loro selle, i loro scudi ed i loro cavalli con penne di uccello rapace al fine di presentarsi come una spaventosa visione al loro nemico.\nCavalcature.\nI cavalli degli ussari ci vengono descritti dai cronisti del XVI secolo (fondamentale l'inglese Fynes Moryson, presente in Polonia nel 1593), come bestie di piccola statura, grande agilit\u00e0 e grande audacia. Fidando su simili cavalcature, gli ussari alati erano in grado di spostarsi rapidamente da un campo di battaglia all'altro, manovrare con facilit\u00e0 durante le cariche cavaliere-vs-cavaliere e penetrare a fondo tra le linee della fanteria nemica. Quest'insieme di fattori rese gli ussari polacco-lituani un avversario temibile per tutte le cavallerie del XVII secolo, dai corazzieri occidentali ai predoni tartari e cosacchi.\nLe razze equine attualmente esistenti in Polonia, frutto di una selezione guidata da dettami sportivi e pratico-lavorativi intensificatasi nel corso del XIX secolo, non permettono agli studiosi di farsi una chiara idea del come i cavalli degli \"husaria\" dovessero effettivamente essere. Le descrizioni di Moryson degli animali in forza ai cavalieri alati polacco-lituani porterebbero a supporre l'uso di bestie ibride, ottenute incrociando gli agili cavallini dei tartari, i Tarpan, con le razze originarie delle foreste baltiche, quali ad esempio il \u017demaitukas gi\u00e0 usato come cavallo da guerra dai lituani durante le Crociate del Nord (XII-XIII secolo). I continui contatti e scontri dei polacchi con i turchi devono per\u00f2 aver forzatamente contribuito al diffondersi, nelle terre della Confederazione Polacco-Lituana, di equini orientali come l'Akhal-Teke ed il cavallo turcomanno, razziati o comprati dagli ottomani, il cui sangue avrebbe finito con il trasformare i cavalli degli \"husaria\" in una razza forse simile al cavallo del Don selezionato dai cosacchi. Sappiamo inoltre che l'importazione di cavalli dai territori della Confederazione contribu\u00ec, nel XVIII secolo, alla selezione della razza Trakehner nella Prussia Orientale.\nLa spesa profusa dalle forze confederate nei cavalli per gli \"husaria\" era enorme: ogni bestia costava all'incirca 200 \"czerwony z\u0142oty\" (monete d'oro di battitura germanica) e la maggior parte dei \"towarzysz\" ne aveva almeno cinque. Nel 1685, la spesa complessiva per i cavalli da parte dei polacco-lituani fu di 5.100 \"polski z\u0142oty\" (monetazione aurea ufficiale della Confederazione, equivalente a 153.000 \"czerwony z\u0142oty\").\nAl pari dei loro cavalieri, anche i cavalli degli ussari erano bardati con pellicce di animali e penne d'aquila. Per motivi cerimoniali o durante le parate, le loro code e criniere venivano spesso tinte a colori vivaci mentre, durante le battaglie, il ventre e le zampe delle bestie erano interamente coperti da una tinta rossastra.\nLe selle ed i finimenti degli \"husaria\", molto simili nella linea a quelli utilizzati dai tartari, erano per\u00f2 opere di pelletteria sontuosamente decorate. I tessuti utilizzati per le gualdrappe e le coperte erano ornati di ricami floreali vicini al gusto persiano, impreziositi da cuciture a filo d'oro. Nella scelta dei colori, imperavano le tinte vivaci, come il rosso.\nLa cura profusa dagli ussari polacchi nel decorare i loro cavalli colp\u00ec persino i francesi, in occasione dell'arrivo a Parigi degli ambasciatori confederati giunti a recare la corona polacca al futuro Enrico III di Francia nel 1573. Le pellicce di fiere (leoni, tigri, lupi, pare anche orsi polari) usate come gualdrappa erano sistemate in modo che il cranio disossato del predatore calzasse come un cappuccio sulla testa del cavallo, mentre le zampe scuoiate ne cingevano come una sciarpa il collo o penzolavano sopra quelle dell'equino. Gli zoccoli erano coperti da ciabatte in oro o argento destinate a cadere al suolo durante la parata, in uno sfoggio di mera opulenza.\nCome per l'equipaggiamento, anche i cavalli di ogni \"kopia\" di \"husaria\" erano a spese del \"towarzysz\".\nCultura di massa.\nLa band Power metal Sabaton ha voluto fare un tributo agli Ussari alati in una sua canzone \"Winged Hussars\" contenuta nell'album The Last Stand (Sabaton).\nLa truppa di cavalleria pesante imperiale chiamata \"Lanceri alati kisleviti\" in Warhammer prende chiaramente spunto dagli ussari alati polacchi."}
{"id": "3444246", "revid": "124898327", "url": "https://it.wikipedia.org/wiki?curid=3444246", "title": "Michel Leblond", "text": "Carriera.\nGioc\u00f2 nella massima serie francese nello Stade Reims (con cui vinse il campionato per quattro volte, negli anni 1953, 1955, 1958 e 1960 e la Coppa nazionale nel 1958) e nello Strasburgo. Segn\u00f2 il primo gol nella finale di Coppa dei Campioni/UEFA Champions League, nell'edizione 1955-1956."}
{"id": "3444248", "revid": "599013", "url": "https://it.wikipedia.org/wiki?curid=3444248", "title": "Figlie di Santa Maria di Leuca", "text": "Le Figlie di Santa Maria di Leuca sono un istituto religioso femminile di diritto pontificio: le suore di questa congregazione pospongono al loro nome la sigla F.S.M.L.\nStoria.\nLa congregazione venne fondata a Miggiano il 20 marzo 1938 da Elisa Martinez e venne eretta in istituto di diritto diocesano da Giuseppe Ruotolo, vescovo di Ugento, il 15 agosto 1941.\nLe suore si diffusero rapidamente soprattutto nell'Italia settentrionale (Bologna, Como, Chivasso); la loro prima casa famiglia venne aperta a Genova. La prima filiale all'estero venne aperta nel 1945 in Svizzera.\nLe Figlie di Santa Maria di Leuca ricevettero il pontificio decreto di lode il 29 maggio 1943.\nAttivit\u00e0 e diffusione.\nLe religiose si dedicano primariamente alla riabilitazione delle madri nubili, ma anche all'assistenza agli emigrati e ai carcerati.\nOltre che in Italia, le suore sono presenti in Europa (Francia, Portogallo, Spagna, Svizzera), nelle Americhe (Canada, Stati Uniti d'America) e in Asia (Filippine, India); la sede generalizia, dal 1946, \u00e8 a Roma.\nAl 31 dicembre 2008 la congregazione contava 672 religiose in 66 case."}
{"id": "3444252", "revid": "1305772", "url": "https://it.wikipedia.org/wiki?curid=3444252", "title": "Chishima", "text": ""}
{"id": "3444255", "revid": "287204", "url": "https://it.wikipedia.org/wiki?curid=3444255", "title": "Cattedrale di Cristo", "text": ""}
{"id": "3444256", "revid": "104458", "url": "https://it.wikipedia.org/wiki?curid=3444256", "title": "Andreas Sander", "text": "Biografia.\nSander, originario di Ennepetal, ha esordito in gare FIS il 12 dicembre 2004 giungendo 54\u00ba in slalom speciale a Ebigenalp e in Coppa Europa il 5 febbraio 2007, piazzandosi 49\u00ba nella discesa libera tenutasi a Sarentino. L'anno seguente ha conquistato la medaglia d'oro ai Mondiali juniores di Formigal 2008 in supergigante e ha debuttato, nella stessa specialit\u00e0, in Coppa del Mondo sul tracciato di Bormio, senza riuscire a concludere la prova.\nIl 12 gennaio 2011 si \u00e8 aggiudicato il primo podio in Coppa Europa piazzandosi 3\u00ba nella discesa libera di Innsbruck Patscherkofel, alle spalle dello svizzero Vitus L\u00fc\u00f6nd e dell'austriaco Johannes Kr\u00f6ll, e ha esordito ai Campionati mondiali: nella rassegna iridata di Garmisch-Partenkirchen \u00e8 stato 21\u00ba nel supergigante e non ha concluso la discesa libera.\nAi Mondiali di Vail/Beaver Creek 2015 \u00e8 stato 17\u00ba nella discesa libera, 23\u00ba nel supergigante e 23\u00ba nella combinata; nella stessa stagione l'atleta vestfaliano ha conquistato il suo primo successo in Coppa Europa, nella discesa libera disputata a Soldeu il 20 marzo. Ai Mondiali di Sankt Moritz 2017 si \u00e8 classificato 8\u00ba nella discesa libera, 7\u00ba nel supergigante e 23\u00ba nella combinata. Ai XXIII Giochi olimpici invernali di , sua prima presenza olimpica, si \u00e8 classificato 10\u00ba nella discesa libera e non ha completato la combinata; ai Mondiali di Cortina d'Ampezzo 2021 ha vinto la medaglia d'argento nella discesa libera e si \u00e8 piazzato 9\u00ba nel supergigante e ai XXIV Giochi olimpici invernali di \u00e8 stato 17\u00ba nella discesa libera e 8\u00ba nel supergigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSouth American Cup.\nSouth American Cup - vittorie.\nLegenda:\nSG = supergigante"}
{"id": "3444257", "revid": "287204", "url": "https://it.wikipedia.org/wiki?curid=3444257", "title": "Christ Church", "text": ""}
{"id": "3444260", "revid": "1573940", "url": "https://it.wikipedia.org/wiki?curid=3444260", "title": "Euleptes europaea", "text": "Il tarantolino o fillodattilo (Euleptes europaea ) \u00e8 un piccolo sauro appartenente alla famiglia Sphaerodactylidae. \u00c8 l'unica specie nota del genere Euleptes.\nDescrizione.\nA differenza delle altre specie di gechi la sua pelle \u00e8 liscia e non presenta protuberanze n\u00e9 tubercoli. \u00c8 molto piccolo infatti non supera gli 8\u00a0cm inclusa la coda e la lunghezza media \u00e8 di 6\u00a0cm.\nPossiede solo sotto la parte terminale di ogni dito la caratteristica struttura lamellare comune nei gechi, il che fa che la punta sia palesemente pi\u00f9 larga del resto del dito, facendolo somigliare ad una foglia.\nLa pelle va dal colore grigio, in varie tonalit\u00e0, fino al rosa chiaro e sono presenti macchie e bande pi\u00f9 chiare o pi\u00f9 scure, di varie dimensioni e forma.\nLa caratteristica coda, dopo che \u00e8 stata persa e rigenerata assume un aspetto rigonfio.\nI maschi adulti si possono distinguere per un rigonfiamento alla base della coda dato dagli emipeni.\nSono abbastanza lenti nei movimenti.\nLa pupilla \u00e8 verticale.\nBiologia.\nQuesta specie \u00e8 caratterizzata da abitudini prevalentemente crepuscolari e lo si pu\u00f2 scorgere su muri e bassa vegetazione soprattutto nelle prime ore della notte. All'arrivo della primavera i giovani sono i primi ad entrare in attivit\u00e0, grazie alla loro capacit\u00e0 di termoregolare pi\u00f9 velocemente visto il ridotto volume corporeo. \u00c8 abbastanza timido e prevalentemente notturno.\nAlimentazione.\nSi nutre di piccoli insetti, prevalentemente formiche, e ragni.\nRiproduzione.\nLa maturit\u00e0 sessuale \u00e8 raggiunta al secondo o terzo anno di vita.\nIn primavera, dopo il letargo, c'\u00e8 il periodo della riproduzione.\nDepongono 2 uova alla volta fino a 3 volte l'anno, nelle crepe tra le rocce.\nLe uova misurano circa 8\u00a0mm e si schiudono alla fine dell'estate dando alla luce i piccoli che misurano circa 3\u00a0cm.\nDistribuzione ed habitat.\n\u00c8 presente in Francia, Italia e Tunisia.\nHa un areale frammentario; si trova sulle isole ed alcuni siti sulla terraferma intorno al Mar Tirreno centrosettentrionale e al Mar Ligure.\nIn Francia si trova in Corsica ed isole satelliti, nelle Isole di Hy\u00e8res, in alcune isole presso Marsiglia e in alcune localit\u00e0 dell'estrema Francia sudorientale.\nIn Italia \u00e8 presente in Sardegna ed isole satelliti, nell'Arcipelago Toscano ed in alcune localit\u00e0 in Toscana e Liguria.\nIn Tunisia si trova esclusivamente nell'Arcipelago della Galita.\nFrequenta ambienti aridi. Pareti e coste rocciose, zone rocciose, case abbandonate, massi e muri in pietra in aree rurali fino a 1.400-1.500 m s.l.m.\nEvita i boschi ed, in genere, aree urbane.\nConservazione.\nA causa della frammentazione del suo areale, la specie \u00e8 classificata nella \"IUCN Red List\" come prossima alla minaccia di estinzione (\"Near Threatened\").\nI siti dove si trova sono relativamente circoscritti e discontinui, quindi sono a rischio incendi.\nNei luoghi turistici sono minacciati anche dallo sviluppo dell'urbanizzazione.\nLa specie \u00e8 protetta dalla Convenzione di Berna e da Leggi Regionali."}
{"id": "3444269", "revid": "599013", "url": "https://it.wikipedia.org/wiki?curid=3444269", "title": "Abderrahmane Mahjoub", "text": "Carriera.\nVinse la Coppa di Francia nel 1954 con il Nizza e lo stesso anno ottenne una convocazione ai Mondiali."}
{"id": "3444275", "revid": "599013", "url": "https://it.wikipedia.org/wiki?curid=3444275", "title": "Guillaume Bieganski", "text": "Carriera.\nCon il Lille vinse il campionato francese nel 1954 e la Coppa di Francia nel 1953 e nel 1955."}
{"id": "3444276", "revid": "483325", "url": "https://it.wikipedia.org/wiki?curid=3444276", "title": "Bristol Aero Engines", "text": ""}
{"id": "3444279", "revid": "125471766", "url": "https://it.wikipedia.org/wiki?curid=3444279", "title": "Io son per te l'amore", "text": "Io son per te l'amore \u00e8 un brano musicale interpretato dalla cantante italiana Emma Marrone, estratto come secondo singolo dalla riedizione del suo secondo album, \"A me piace cos\u00ec (Sanremo Edition)\".\nIl brano, pubblicato dalla casa discografica Universal Music, \u00e8 in rotazione radiofonica dal 15 aprile 2011 ed in contemporanea disponibile per il download digitale.\nDescrizione.\nSi tratta del settimo singolo della cantante, ed \u00e8 stato scritto da Francesco Silvestre dei Mod\u00e0, prima della loro co-partecipazione al Festival di Sanremo 2011. La canzone \u00e8 stata pi\u00f9 volte presentata in vari programmi, quando ancora non era un singolo ufficiale.\nIl singolo \u00e8 stato inserito anche nelle compilation \"Wind Music Awards 2011\", \"Radio Italia Top Estate 2011\" ed in \"Love 2013\".\nVideo musicale.\nIl videoclip, per la regia di Marco Salom, reso disponibile in anteprima dal 13 aprile 2011 sul sito del Corriere della Sera, \u00e8 stato girato a New York. Al video prendono parte altri due ex concorrenti di \"Amici di Maria De Filippi\", la ballerina Elena D'Amario, presente nell'edizione vinta da Emma Marrone, e il cantautore Virginio, vincitore della successiva e presente nel video per strada ed al piano con indosso una maschera.\nLa maschera che ricorre spesso nel video trova spiegazione in una dichiarazione rilasciata dalla cantante: "}
{"id": "3444280", "revid": "2110845", "url": "https://it.wikipedia.org/wiki?curid=3444280", "title": "Ren\u00e9 Dereuddre", "text": "Carriera.\nClub.\nHa cominciato la sua carriera nelle serie minori francesi con l'ES Bully-les-Mines, squadra della sua citt\u00e0 natale. Tra il 1950 e il 1953 ha giocato in prima serie col .\nSceso in seconda serie col , vinse subito il campionato, ritrovando la massima serie e, nel 1957, vinse la Coppa di Francia.\nIn seguito ha giocato con , e , chiudendo la carriera nel .\nNazionale.\nVanta sei presenze e una rete con la Francia tra il 1954 e il 1957.\nHa esordito il 30 maggio 1954 giocando l'amichevole contro il . Prese parte al Campionato mondiale di calcio 1954, giocando entrambi gli incontri disputati nel torneo dalla Francia.\nIl suo unico gol in nazionale coincise con la sua ultima presenza, il 2 giugno 1957, nella goleada contro l' realizzata in un incontro valido per le Qualificazioni al campionato mondiale di calcio 1958.\nAllenatore.\nTra il 1964 e il 1976 ha allenato il Le Mans."}
{"id": "3444281", "revid": "135491", "url": "https://it.wikipedia.org/wiki?curid=3444281", "title": "The Double Tongue", "text": ""}
{"id": "3444283", "revid": "690357", "url": "https://it.wikipedia.org/wiki?curid=3444283", "title": "Abbazia di San Salvatore Maggiore", "text": "San Salvatore Maggiore \u00e8 una abbazia benedettina, sita sul monte Letenano nell'attuale frazione di Pratoianni del comune di Concerviano (in provincia di Rieti). Fu fondata nel 735, in epoca longobarda, da Lucerio di Moriana e dai monaci dell'abbazia di Farfa.\nStoria.\nSorta sulle rovine di una preesistente villa romana, il monastero seguiva la regola mista di san Colombano e san Benedetto, fino alla riforma generale benedettina di Benedetto d'Aniane. Nell'891 fu incendiata dai Saraceni; successivamente ricostruita nella seconda met\u00e0 del X secolo entr\u00f2 in competizione con l'abbazia di Farfa nel controllo del territorio. Schieratasi con gli imperatori nella lotta per le investiture, \u00e8 denominata per questo abbazia imperiale.\nIl territorio su cui si erge \u00e8 stato fino agli anni dell'unit\u00e0 d'Italia un territorio di frontiera; gi\u00e0 a partire da quando i Normanni si stabilirono nella valle del fiume Salto, per proseguire con la costituzione del Regno di Napoli. Nel Trecento inizi\u00f2 la decadenza, fino a che nel Seicento papa Urbano VIII, in forza della bolla \"Singulari diligentia\" del 12 settembre 1629, la soppresse unendola all'abbazia di Farfa.\nNegli ultimi anni \u00e8 stata ristrutturata grazie a fondi europei; attualmente \u00e8 di propriet\u00e0 del comune di Concerviano.\nPoco a monte dell'abbazia una copiosa fonte d'acqua genera un torrente che affluisce alla sinistra del fiume Salto a valle della diga artificiale formante il Lago del Salto.\nCronotassi degli abati.\nSerie di abati di San Salvatore Maggiore riportata da Ildefonso Schuster, \"Il monastero imperiale del Salvatore sul monte Letenano\", p.\u00a063"}
{"id": "3444284", "revid": "135491", "url": "https://it.wikipedia.org/wiki?curid=3444284", "title": "The Paper Men", "text": ""}
{"id": "3444285", "revid": "767487", "url": "https://it.wikipedia.org/wiki?curid=3444285", "title": "Accidenti alla guerra!...", "text": "Accidenti alla guerra!... \u00e8 un film del 1948 diretto da Giorgio Simonelli.\nTrama.\nMichele Coniglio si traveste da tedesco per sfuggire a una retata, indossando una divisa da soldato. Viene per\u00f2 inviato in un istituto in Germania per procreare bambini di pura razza ariana. Nell'istituto, dopo varie peripezie per non essere scoperto, viene infine riconosciuto, ma riesce in extremis a salvarsi dalla fucilazione."}
{"id": "3444286", "revid": "1305772", "url": "https://it.wikipedia.org/wiki?curid=3444286", "title": "Darkness Visible", "text": ""}
{"id": "3444288", "revid": "135491", "url": "https://it.wikipedia.org/wiki?curid=3444288", "title": "Pincher Martin", "text": ""}
{"id": "3444292", "revid": "228587", "url": "https://it.wikipedia.org/wiki?curid=3444292", "title": "San Rafael de Mucuch\u00edes", "text": "San Rafael de Mucuchies, considerata la citt\u00e0 pi\u00f9 alta del Venezuela, \u00e8 un piccolo villaggio nello stato di M\u00e9rida si trova su un altopiano alluvionale delle Ande venezuelane a 3.140 mslm e lungo l'Autostrada transandina. Il villaggio \u00e8 a pochi chilometri da Mucuch\u00edes, capitale del municipio Rangel ed ubicato nel Sierra de Santo Domingo circondata da cime, lagune (la Laguna El Potero, la Laguna di Michurao, el Hoyo e la Laguna di fuori) il fiume Chama che l'attraversa longitudinalmente ed ampi campi di grano che si mischiano coi frailejones. Verso il nord si estendono campi coltivati, grandi paramos e semine d'ortaggi (principalmente: carote, aglio e patate). San Rafael \u00e8 famoso per le sue cappelle, grandi casolari con un patio centrale, pareti di muro di cinta e bahareque e mulini di grano.\nSociet\u00e0.\nEvoluzione demografica.\nSan Rafael de Mucuch\u00edes, ubicato nel capestro di nordest della Cordigliera Orientale di Le Ande del Nord, nella parte superiore del bacino del Fiume Chama, possiede approssimativamente 160 case nelle quali vivono intorno a 600 persone; gli abitanti dei paraggi incrementano questa cifra. Per 2001 il censimento dell'istituto nazionale di statistica avvicina che la parrocchia San Rafael conta su circa 3400 abitanti che rappresenta vicino al 22% della popolazione del municipio Rangel.\nCappella di pietra.\nL'artista venezuelano Juan F\u00e9lix S\u00e1nchez nacque a San Rafael di Mucuch\u00edes nel 1900 e visse i primi anni della sua vita. La sua casa natale si conserva ancora e in essa si trova il Museo delle Ande, come volont\u00e0 del S\u00e1nchez. Attualmente nella casa alloggia buona parte delle sue opere e giostro di fianco a questa casa, nella periferia del paese in direzione Questo verso Barinas, si trova la Cappella della Vergine di Coromoto costruito per Sanchez e nativi di San Rafael e di El Tisure con appoggio dell'Universit\u00e0 delle Ande. La cappella di pietra, come fu chiamato, fu costruita integramente a mano negli anni ottanta, a base di rocce, conchiglie, coralli e cemento e fu dichiarato patrimonio culturale del Venezuela.\nAnche venne creata la Biblioteca Juan F\u00e9lix S\u00e1nchez ed Epifania Gil, compagna dell'artista che funziona in una costruzione ubicata di fronte alla casa e alla Cappella."}
{"id": "3444294", "revid": "39943775", "url": "https://it.wikipedia.org/wiki?curid=3444294", "title": "Breguet Aviation", "text": ""}
{"id": "3444298", "revid": "1305772", "url": "https://it.wikipedia.org/wiki?curid=3444298", "title": "Amari (Creta)", "text": "Amari () \u00e8 un comune della Grecia situato nell'isola di Creta (unit\u00e0 periferica di Retimo) con 5.633 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni.\n\u00c8 uno dei tre comuni dell'isola non aventi sbocco al mare."}
{"id": "3444299", "revid": "287204", "url": "https://it.wikipedia.org/wiki?curid=3444299", "title": "Anogeia", "text": "Anogeia () \u00e8 un comune della Grecia situato nell'isola di Creta (unit\u00e0 periferica di Retimno) con 2.805 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni\n\u00c8 uno dei due comuni dell'isola a non avere sbocco sul mare"}
{"id": "3444301", "revid": "767487", "url": "https://it.wikipedia.org/wiki?curid=3444301", "title": "La granduchessa si diverte", "text": "La granduchessa si diverte \u00e8 un film del 1940, diretto da Giacomo Gentilomo. Il film \u00e8 stato realizzato negli Stabilimenti Pisorno \u2013 Tirrenia.\nTrama.\nIl film \u00e8 di ambientazione contemporanea. Nella capitale di uno staterello europeo vengono rappresentati gli spettacoli di una compagnia di balletti. Una danzatrice, Fanny, assomiglia in modo incredibile alla Granduchessa Mariella sovrana dello Stato. Il prefetto di polizia ed alcuni ministri decidono di fare allontanare per sempre la pericolosa sosia; ma, per un capriccio della Sovrana che ha voluto conoscere la ballerina, essi allontanano di fatto la Granduchessa mentre la sosia rientra a palazzo. Da questo scambio di persone derivano molti equivoci e molti incidenti: ad un certo momento, mentre la falsa Granduchessa deve fidanzarsi con un principe cugino, la falsa ballerina deve aderire alla domanda di matrimonio del fidanzato. Al finale i molti equivoci causati dallo scambio verranno chiariti e le due donne riprenderanno ciascuna il proprio posto e tutto si concluder\u00e0 nel modo migliore."}
{"id": "3444302", "revid": "6923", "url": "https://it.wikipedia.org/wiki?curid=3444302", "title": "Politiko", "text": "Politiko () \u00e8 una comunit\u00e0 () cipriota di 419 abitanti appartenente al distretto di Nicosia.\nGeografia fisica.\nIl villaggio di \"Politiko\" si trova a circa 17 km a sud-ovest di Nicosia, nella pianura della Messaria (in greco: \"\u039c\u03b5\u03c3\u03b1\u03bf\u03c1\u03af\u03b1\", letteralmente: tra le montagne, essendo una pianura posta fra due catene montuose: i monti di Kyrenia a nord, e i monti Troodos a sud). \u00c8 attraversata dal fiume Pedieos. Su una collinetta di Politiko sorgeva l'antica citt\u00e0 di Tamasso, di cui sono visibili gli scavi.\nNel villaggio esiste il monastero di \"Agios Irakleidios\", ossia il monastero dedicato a Sant'Eraclide, un cristiano del I secolo il quale nacque a Tamasso, accompagn\u00f2 San Paolo e San Barnaba nel viaggio a Cipro e venne ordinato primo vescovo di Tamasso. La chiesa \u00e8 del XVIII secolo, essendo andato distrutto l'edificio originale del V secolo, ed \u00e8 ornata di affreschi."}
{"id": "3444308", "revid": "287204", "url": "https://it.wikipedia.org/wiki?curid=3444308", "title": "Apokoronas", "text": "Apokoronas () \u00e8 un comune della Grecia situato nell'isola di Creta (unit\u00e0 periferica di La Canea) con 12.112 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni"}
{"id": "3444310", "revid": "33888", "url": "https://it.wikipedia.org/wiki?curid=3444310", "title": "Luciana Frassati", "text": "Biografia.\nFiglia della pittrice biellese Adelaide Ametis e di Alfredo Frassati (cofondatore de \"La Stampa\" di Torino), si laure\u00f2 in giurisprudenza a Torino nel 1923. Due anni dopo, il fratello Pier Giorgio Frassati mor\u00ec di meningite fulminante. Nello stesso anno, conobbe e spos\u00f2 il diplomatico polacco Jan Gawronski, all'epoca segretario dell'ambasciata di Polonia nei Paesi Bassi.\nGrazie anche alla diplomazia del marito, molto delicata durante la Seconda guerra mondiale, Luciana Frassati si distinse per numerosi e importanti attivit\u00e0 antinaziste, in Polonia.\nLa coppia ebbe sette figli: Helena (7 giugno 1926) Alfredo (19 settembre 1927), Wanda (28 ottobre 1929), Giovanna (26 agosto 1931), Maria Grazia (27 aprile 1933), Jas (7 febbraio 1936) e Piotr Jerzy (nato e morto nel 1938). Jas Gawronski \u00e8 divenuto un famoso giornalista, conduttore televisivo negli anni ottanta, nonch\u00e9 uomo politico (eletto al Parlamento europeo).\nLuciana Frassati mor\u00ec nel suo stesso paese nat\u00eco, e cio\u00e8 a Pollone, in provincia di Biella, in Piemonte, all'et\u00e0 di 105 anni. I funerali avvennero il 9 ottobre 2007 nel Duomo di Torino, cio\u00e8 vicino alla tomba del fratello Beato Pier Giorgio, le cui reliquie erano state traslate dal cimitero di Pollone al Duomo di Torino nel settembre del 1990.\nLa salma di Luciana Frassati invece, \u00e8 sepolta al cimitero di Pollone.\nPoetessa e memorialista, raccont\u00f2 in numerosi libri, usciti con prefazioni di personaggi quali Giovanni Papini e Giorgio La Pira, la vita e le opere del fratello Pier Giorgio, pubblicandone anche le \"Lettere\" (Roma, Studium, 1950, con prefazione di Luigi Sturzo; ristampa, Milano, Vita e Pensiero, 1995)."}
{"id": "3444312", "revid": "363629", "url": "https://it.wikipedia.org/wiki?curid=3444312", "title": "Polaroid SX-70", "text": "Costruita in diverse versioni dal 1972 al 1981, la Polaroid SX-70 \u00e8 una SLR (single lens reflex) dal design unico. Progettata da Henry Dreyfuss, utilizza pellicole della serie \"SX-70 Land\" da cui ha, appunto, preso il nome in quanto primo modello creato per utilizzarle.\nTotalmente pieghevole, una volta chiusa pu\u00f2 essere portata nella tasca interna di una giacca o di un cappotto.\n\u00c8 ancora oggi considerata un vero e proprio oggetto di culto da fotografi e designer.\nSX-70 Sonar OneStep.\nNel 1978, fu introdotto un modello con un sistema sonar per valutare la distanza del soggetto ed impostare la messa a fuoco di conseguenza.\nQuesta versione si pu\u00f2 considerare la prima vera reflex autofocus in commercio."}
{"id": "3444314", "revid": "287204", "url": "https://it.wikipedia.org/wiki?curid=3444314", "title": "Archanes-Asterousia", "text": "Archanes-Asterousia () \u00e8 un comune della Grecia situato nell'isola di Creta (unit\u00e0 periferica di Candia) con 17.531 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni"}
{"id": "3444318", "revid": "767487", "url": "https://it.wikipedia.org/wiki?curid=3444318", "title": "Faistos", "text": ""}
{"id": "3444319", "revid": "767487", "url": "https://it.wikipedia.org/wiki?curid=3444319", "title": "Follie per l'opera", "text": "Follie per l'opera \u00e8 un film commedia e musicale del genere operistico del 1948, diretto da Mario Costa.\nTrama.\nSiamo a Londra nell'immediato dopoguerra, e la chiesa cattolica di un quartiere italiano \u00e8 stata distrutta dai bombardamenti tedeschi. Al pressante invito del sacerdote, un giornalista giovane risponde organizzando una raccolta di denaro necessario per la ricostruzione; un grande concerto di beneficenza al Covent Garden con i cantanti lirici pi\u00f9 in voga del momento. Ma per avere la collaborazione degli artisti lirici serve una forte somma e il giornalista si rivolge a un usuraio. Costui pone una condizione: gli conceder\u00e0 i soldi se nel frattempo il proprietario di un ristorante si impegner\u00e0 a restituirli entro un dato termine di tempo. Se ci\u00f2 non dovesse avvenire, sarebbe costretto a cedergli il locale. Aiutato dalla fidanzata, il giornalista fa firmare allo zio della ragazza un foglio in bianco e poi su di esso scrive la dichiarazione richiesta dall'usuraio. I cantanti lirici giungono nella capitale britannica, hanno un contratto regolare su carta intestata del prestigioso Covent Garden, ma il direttore \u00e8 assente e la sua segretaria si rifiuta di concedere il teatro. Aiutato da alcuni operai, il giornalista riesce in poco tempo a trasformare in teatro una palestra, il concerto si risolve in un successo trionfale e la somma di denaro viene restituita; la chiesa verr\u00e0 ricostruita e il giornalista, il quale nel frattempo ottiene il posto di direttore artistico al Covent Garden, dichiara di voler portare all'altare la sua fidanzata.\nDistribuzione.\nNel film, che \u00e8 stato proiettato in televisione e del quale \u00e8 stato possibile scovare ulteriori attori non accreditati e ricostruire i ruoli interpretati, sono presenti brani operistici di Gioachino Rossini, Ruggero Leoncavallo, Vincenzo Bellini, Georges Bizet, Friedrich von Flotow, Umberto Giordano e Carl Maria von Weber, cantati da Gino Bechi, Beniamino Gigli, Tito Schipa, Maria Caniglia e Tito Gobbi. La canzone \u00e8 di Eldo Di Lazzaro. Tutte le musiche del film sono dirette da Giuseppe Morelli. Nella pellicola compare anche il Corpo di Ballo del Teatro alla Scala, con la prima ballerina, Nives Poli.\nIscritto al Pubblico registro cinematografico con il n. 705, venne presentato alla Commissione di Revisione Cinematografica il 6 agosto 1948 e ottenne il visto di censura n. 4.449 il 10 agosto 1948, con una lunghezza della pellicola accertata di 2.559 metri ed ebbe la prima proiezione il giorno stesso della concessione del visto. Negli Stati Uniti il film venne proiettato con il titolo \"Mad about Opera\" il 5 aprile 1950, in Francia con il titolo \"Une nuit de folie \u00e0 l'Op\u00e9ra\" il 19 marzo 1954. Incass\u00f2 217.500.000 di lire. La sigla di una delle case produttrici, la GE.S.I., significa Gestione Studios Internazionali, ed era di propriet\u00e0 di Cesare Zanetti; Maleno Malenotti invece produsse il film per conto della Scalera."}
{"id": "3444321", "revid": "287204", "url": "https://it.wikipedia.org/wiki?curid=3444321", "title": "Campionati italiani di sci alpino 2003", "text": "I Campionati italiani di sci alpino 2003 si sono svolti a Ponte di Legno/Passo del Tonale dal 24 al 29 marzo. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale italiano.\nRisultati.\nUomini.\nDiscesa libera.\nData: 25 marzo\nSupergigante.\nData: 26 marzo\nSlalom gigante.\nData: 29 marzo\nSlalom speciale.\nData: 28 marzo\nCombinata.\nData: 28 marzo\nDonne.\nDiscesa libera.\nData: 29 marzo\nSupergigante.\nData: 27 marzo\nSlalom gigante.\nData: 25 marzo\nSlalom speciale.\nData: 24 marzo\nCombinata.\nData: 29 marzo"}
{"id": "3444322", "revid": "1543377", "url": "https://it.wikipedia.org/wiki?curid=3444322", "title": "Kantanos-Selino", "text": "Kantanos-Selino () \u00e8 un comune della Grecia situato nell'isola di Creta (unit\u00e0 periferica di La Canea) con 5.431 abitanti secondo i dati del censimento 2011.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni. Il comune nasce dalla fusione di tre ex-comuni: Kantanos (\"\u039a\u03ac\u03bd\u03c4\u03b1\u03bd\u03bf\u03c2\"), Pelekanos (\"\u03a0\u03b5\u03bb\u03b5\u03ba\u03ac\u03bd\u03bf\u03c2\") e Anatoliko Selino (\"\u0391\u03bd\u03b1\u03c4\u03bf\u03bb\u03b9\u03ba\u03cc \u03a3\u03ad\u03bb\u03b9\u03bd\u03bf\"). \nIl comune.\nIl comune si trova nella parte sud-ovest dell'isola di Creta e si affaccia sul Mar Libico ed \u00e8 composto da due centri principali: Paleochora, sul mare e Kandanos, nell'entroterra. Confina con i comuni di Kissamos a nord-ovest, Platanias a nord e con il comune di Sfakia ad est.\nL'economia del comune si basa sull'agricoltura (colture in serra e olive), sul bestiame (ovini e caprini) e sul turismo. Molte spiagge del comune hanno ottenuto la bandiera blu come Grammeno, Pahia Ammos, Krios e Halikia. Esse sono un'attrazione per migliaia di visitatori ogni anno.\nOltre alle idilliache spiagge il comune di Kantanos-Selino presenta anche spettacolari itinerari di montagna adatti per gli escursionisti come la gola di Agia Irini, che parte dall'omonimo villaggio e termina al mare (percorribile in 2-3 ore di cammino). All'uscita della gola nel Mar Libico si trova l'insediamento costiero di Sougia, con una grande spiaggia, che presenta un notevole traffico turistico nei mesi estivi, con diversi bar, taverne e caff\u00e8. Un'altra gola alla periferia del comune \u00e8 quella di Tripiti, inaccessibile ai non specialisti. \nAlla periferia del comune si trovano i siti archeologici di Elisiani (vicino a Rodovani, oggi rimangono soltanto le rovine), Siria (a Sougia, porto di Elisiani), Lissos (a ovest di Sougia e ad est da Paleochora, raggiungibile in barca dal porto di Elisiani oppure seguendo il sentiero europeo E4), dove \u00e8 conservato un antico Asclepion, con ancora i mosaici e parti delle pareti (Lissos era famosa in tutta l'isola poich\u00e9 molti pellegrini venivano qui per le propriet\u00e0 miracolose della fonte che sgorga proprio accanto al Santuario di Asclepio), la necropoli di et\u00e0 romana e la chiesa di Agios Kirikos, dedicata alla Madonna, costruita con pezzi provenienti dal tempio di Ascelpio), Vienna (ad est di Sougia) e Yrtakina (vicino a Temenia, dove si conservano ancora le mura ciclopiche). A Temenia ci sono sorgenti termali, da cui vengono prodotte le omonime bibite analcoliche. Ci sono molte chiese bizantine affrescate come Agios Onofrios a Kampanos e Aghia Irini a Sougia. Il pi\u00f9 grande festival della zona si svolge il 24 agosto ad Agios Eftychi a Tsiskiana, il santo patrono di tutta la provincia di Selino, che riunisce una grande folla.\nStoria.\nStoria di Pelekanos.\nNell'antichit\u00e0 a nord di Paleochora c'era l'antica citt\u00e0 di Kalamydi, di cui oggi \u00e8 rimasto ben poco. L'attuale penisola, dove sorge il paese, non esisteva nell'antichit\u00e0 e la collina dove si trova la fortezza veneziana era una piccola isola fino a quando il fondale marino fu sollevato da un forte terremoto nel giugno 365 d.C., che caus\u00f2 inoltre un potente tsunami che si abbatt\u00e9 su Alessandria d'Egitto. La posizione strategica della zona indusse i veneziani, guidati dal generale Marino Grandenigo, sotto il potere del doge Giovanni Dandolo, a costruire una fortezza nel 1282 per controllare i traffici e l'area sud-ovest dell'isola che i veneziani avevano colonizzato nel 1204. La fortezza prese il nome di Castel Selino, un riferimento a un prodotto agricolo della zona, il sedano. La fortezza diede il nome all'intera area, conosciuta oggi come Selino. Il forte fu distrutto durante una rivolta contro i veneziani nel 1332 da Varda Kallergi e dai suoi uomini. La fortezza fu ricostruita nel 1334, a opera dei veneziani, ma nel 1536, la fortezza fu nuovamente distrutta dall'ammiraglio ottomano Ariadeno Barbarossa. Il forte fu successivamente ricostruito nel 1595. \nQuando Venezia incominci\u00f2 a perdere il dominio sull'isola, la fortezza fu occupata dai turchi ottomani nel 1653, che vi apportarono alcune modifiche alla struttura del forte. Essi costruirono anche un insediamento al suo interno (di cui oggi rimangono solo le fondamenta). Dopo qualche decennio, dopo ripetute catastrofi, gli ottomani decisero di abbandonare l'area. Il paese rimase disabitato e and\u00f2 in rovina. Quando il viaggiatore inglese Robert Pashley visit\u00f2 nel 1834, trov\u00f2 solo le rovine della fortezza e dei pochi insediamenti costruiti ai piedi della collina. Prima del 1866, c'erano solo strutture temporanee nell'area per far alloggiare gli agricoltori locali, per lo stoccaggio di forniture, strumenti e stalle. La zona fu ancora una volta abitata dai commercianti di olio d'oliva, poich\u00e9 Paleochora inizi\u00f2 ad essere utilizzata come porto per l'esportazione di olio d'oliva dell'area sud occidentale dell'isola, poich\u00e9 era pi\u00f9 facile da trasportare rispetto a Chania, che si trovava molto pi\u00f9 lontano dai luoghi della produzione dell'olio. \u00c8 menzionato come villaggio per la prima volta nel censimento del 1881. Nel 1897, durante la Rivoluzione cretese del 1895-1898, l'esercito turco massacr\u00f2 i cristiani di Paleochora, fugg\u00ec dal castello, e part\u00ec sulle navi delle Grandi Potenze. Dopo l'unione di Creta con la Grecia nel 1908, il porto di Paleochora fior\u00ec sempre di pi\u00f9 grazie ai collegamenti in traghetto con il porto del Pireo. Nel 1941, durante l'occupazione tedesca, i tedeschi dopo aver combattuto e conquistato l'area arrestarono 29 sospetti per resistenza. Essi furono incarcerati e giustiziati. Dopo l'occupazione, Paleochora inizi\u00f2 a svilupparsi come centro turistico, che oggi, oltre alla pesca e all'agricoltura, \u00e8 uno dei settori pi\u00f9 importanti del territorio.\nStoria di Kantanos.\nKantanos fior\u00ec sotto l'et\u00e0 romana e bizantina. Nei primi anni cristiani era la sede di una diocesi. Il suo vescovo partecip\u00f2 al primo Concilio ecumenico di Nicea, nel 325 d.C. Sfortunatamente, non sono stati ancora effettuati scavi sistematici per portare in superficie gli edifici di epoca romana. In alcuni scavi per\u00f2, sono stati scoperti un pavimento a mosaico romano, tubature dell'acqua, ecc. I monumenti pi\u00f9 importanti di Kandanos sono le chiese bizantine. La chiesa bizantina pi\u00f9 importante \u00e8 la chiesa di Sant'Anna ad Anisaraki. All'ingresso vi \u00e8 un'immagine con Sant'Anna che allatta al seno la Vergine Maria. \u00c8 un'agiografia rara e molti turisti la visitano ogni anno. Altre chiese bizantine sono quelle di San Giorgio, dell'Arcangelo Michele a Kavalariana, Santa Caterina, della Vergine ad Anisaraki, Agia Kyriaki a Benoudiana e altre ancora.\nDurante l'occupazione turca, fu la sede di un comandante turco. La sua sede era sulla collina, dove oggi si trovano la stazione di polizia e la scuola elementare. Nel 1866, Kantanos divenne uno dei fuochi della Rivoluzione cretese (1866-1869). Nella Seconda Guerra Mondiale fu distrutta dai tedeschi. Il 23 maggio 1941, durante la Battaglia di Creta, Floria fu il luogo di una feroce battaglia tra l'avanzata delle truppe tedesche e la popolazione locale, che spontaneamente decise di resistere. Per rappresaglia, alcuni giorni dopo, il 3 giugno del 1944, le forze tedesche uccisero diversi abitanti del villaggio, circa 180, durante un'operazione che port\u00f2 alla demolizione di Kantanos, poich\u00e9 gli abitanti avevano ucciso ben 25 tedeschi nella gola di Floria. Oggi vi \u00e8 stato eretto un memoriale ad eterna memoria, ove sono esposte le riproduzioni dei cupi cartelli della Wehrmacht per commemorare la distruzione del villaggio.\nOggi Kantanos \u00e8 stata ricostruita ed \u00e8 la seconda sede comunale. \nMonumenti di interesse.\nIl monastero e la leggenda dei 99 Santi Padri di Azogires.\nIl Monastero dei 99 Santi Padri si trova vicino al villaggio di Azogyres, ad una decina di chilometri da Paleochora. Il complesso fu costruito nel 1864 da Konstantinos Kriaris nel luogo in cui, secondo la tradizione, vivevano i 99 Santi Padri, guidati da San Giovanni Eremita, uno dei pi\u00f9 noti santi di Creta, che \u00e8 considerato il fondatore dell'ascetismo sull'isola. Nel monastero c'\u00e8 un piccolo museo con cimeli religiosi, oggetti storici e folcloristici.\nSecondo la tradizione, all'inizio del 1600, 36 eremiti lasciarono l'Egitto e arrivarono a Cipro, alla ricerca di un luogo solitario per dedicarsi alla ricerca di Dio. Ma purtroppo la loro fama si diffuse in tutta l'isola e molti ciprioti li visitarono per ammirare il loro stile di vita. Durante il periodo di permanenza sull'isola di Cipro si aggiunsero al gruppo altri 38 eremiti ciprioti. Alla ricerca di un altro luogo remoto in cui vivere, i 75 Padri emigrarono ad Antalya, sulle attuali coste della Turchia, dove si aggiunsero altri 24 Padri. Giunto finalmente il numero che oggi conosciamo, i 99 Padri decisero di emigrare altrove e di non aggiungere altri eremiti, poich\u00e9 il centesimo membro sarebbe stato Ges\u00f9 Cristo.\nLa loro prossima tappa doveva essere Creta. I monaci scelsero inizialmente la sua parte pi\u00f9 orientale, nelle zone di Sitia e Agios Nikolaos. Tuttavia, una tempesta, durante la traversata in mare, li costrinse a gettare l'ancora a Gavdos, l'isola pi\u00f9 a sud d'Europa, molto vicina alle coste occidentali di Creta. Vi rimasero per 24 giorni fino a quando il mare si calm\u00f2 e concesse loro di ripartire per ricongiungersi a San Giovanni Eremita. Successivamente partirono per la parte opposta dell'isola rispetto alle loro iniziali decisioni, nella zona di Sfakia, ma quando arrivarono si resero conto che Giovanni era scomparso e lo aspettarono sulle coste di Sfakia. San Giovanni us\u00f2 il suo mantello come una barca, il suo bastone come un albero e la sua veste come una vela, e raggiunse Sfakia. Dopo questo miracolo, tutti insieme esplorarono l'area occidentale dell'isola e alla fine si stabilirono nella grotta di Azogires e sotto un monumentale platano, luogo in cui oggi sorge il monastero dei 99 Santi Padri.\nSan Giovanni Eremita cerc\u00f2 l'assoluto isolamento e decise di ritirarsi in un altro posto, completamente solo. Alla loro ultima comune preghiera, i Padri implorarono Dio di esaudire un desiderio: tutti loro avrebbero dovuto morire insieme nello stesso giorno. San Giovanni Eremita lasci\u00f2 indietro i 98 Padri, girovag\u00f2 per Marathokefala (vicino Kissamos), dove ebbe rifugio in una grotta, e infine arriv\u00f2 nella penisola di Akrotiri, dove visse per molti anni nella grotta odierna del monastero Katholiko, vicinissimo al pi\u00f9 celebre monastero del Gouverneto.\nUn giorno, mentre San Giovanni Eremita stava raccogliendo verdure per il pranzo, un pastore pens\u00f2 che San Giovanni Eremita, che era chino, fosse una capra e, per sbaglio, lo colp\u00ec con il suo arco. San Giovanni Eremita torn\u00f2 ferito nella sua caverna e il pastore segu\u00ec la sua traccia di sangue, chiedendogli perdono. San Giovanni mor\u00ec poco dopo aver sentenziato: \"Ti perdono, ma pi\u00f9 importante \u00e8 che Dio che ama la salvezza delle persone accetter\u00e0 il tuo pentimento\".\nI pellegrini quando appresero della morte di San Giovanni Eremita raggiunsero la sua grotta, da cui emerse un intenso odore d'incenso e alcuni pellegrini affetti da malattie riguadagnarono la loro salute. Allo stesso tempo della morte di Giovanni, i 98 Padri nella grotta di Azogyres morirono. In effetti fu una morte cos\u00ec improvvisa che molti di loro erano seduti o stavano pregando. Dopo le loro morti e quella di San Giovanni l'Eremita furono costruite una serie di cappelle ad Akrotiri e ad Azogyres.\nAmministrazione.\nIl comune di Kantanos-Selino \u00e8 diviso in 14 comunit\u00e0 locali, appartenenti ognuna a una delle 3 unit\u00e0 comunali, corrispondenti agli ex comuni che adesso compongono l'attuale comune. In grasseto sono riportati i capoluoghi delle unit\u00e0 comunali."}
{"id": "3444325", "revid": "384933", "url": "https://it.wikipedia.org/wiki?curid=3444325", "title": "Grasstrak", "text": ""}
{"id": "3444326", "revid": "1543377", "url": "https://it.wikipedia.org/wiki?curid=3444326", "title": "Malevizi", "text": "Malevizi () \u00e8 un comune della Grecia situato nell'isola di Creta (unit\u00e0 periferica di Candia) con 20.735 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni"}
{"id": "3444329", "revid": "600229", "url": "https://it.wikipedia.org/wiki?curid=3444329", "title": "Giovanni Torriano da Venezia", "text": "Figlio di Mattia (o Matteo), abitava nella parrocchia di Sant'Antonino in Venezia, nel sestiere di Castello.\nSvolse la sua attivit\u00e0 itinerante tra la seconda met\u00e0 del XV secolo e il primo decennio del XVI soprattutto in Liguria - particolarmente a Genova, per lungo tempo sua citt\u00e0 di 'riferimento' - ma anche in Lombardia, in Piemonte ed in Francia, secondo un percorso che da Venezia si snoda verso la pianura Padana per scendere verso il Piemonte meridionale e la Liguria fino a raggiungere la Linguadoca-Rossiglione, dove si perdono le sue tracce. Tale intinerario sembra essere correlato al propagarsi della sua fama, da Nord a Sud e da Est ad Ovest."}
{"id": "3444330", "revid": "118475629", "url": "https://it.wikipedia.org/wiki?curid=3444330", "title": "Palestro (cannoniera)", "text": "La Palestro \u00e8 stata una cannoniera corazzata della Regia Marina.\nStoria.\nCostruita tra il 1864 ed il 1866 nei cantieri Forges et Chantiers de la M\u00e9diterran\u00e9e di La Seyne-sur-Mer e costata 1.700.000 lire dell'epoca, la \"Palestro\" fu consegnata alla Regia Marina il 1\u00ba gennaio 1866 e quindi, al comando del capitano di fregata Luigi Fincati, si trasfer\u00ec a Napoli, dove venne ultimato l'allestimento. La nave presentava notevoli problemi, quali scarsa velocit\u00e0 ed armamento (solo quattro cannoni da 200 mm in cannoniere che consentivano un ampio campo di tiro, pi\u00f9 un cannone da 120 mm in caccia) ed una corazzatura che copriva solo un quarto dello scafo; inoltre la polvere da sparo ed i proiettili erano trasportati dai depositi al ponte di batteria attraverso una sezione non protetta dello scafo.\nDopo qualche mese il capitano di fregata Fincati fu designato al comando della \"Varese\", gemella della \"Palestro\", mentre il comando di quest'ultima fu assunto dal parigrado (poi promosso a capitano di vascello) Alfredo Cappellini.\nUna volta pronta, la cannoniera, nonostante, per il suo lo scarso armamento e la ridotta velocit\u00e0, non fosse un'unit\u00e0 di squadra, venne aggregata all'armata d'operazioni, per partecipare all'ormai prossima terza guerra d'indipendenza. \nEssendo entrata in servizio da poco tempo, e trovandosi ancora nel periodo di garanzia, la \"Palestro\", nel maggio-giugno 1866, aveva ancora personale di macchina francese. Il mattino del 21 giugno 1866 la cannoniera, che era rimasta a Taranto fino a quel momento, lasci\u00f2 il porto pugliese alla volta di Ancona, dove giunse quattro giorni pi\u00f9 tardi, nel pomeriggio del 25. Nel porto marchigiano le navi si rifornirono di carbone, poi, all'alba del 26 giugno, l'avviso a ruote \"Esploratore\" avvist\u00f2 una formazione navale austro-ungarica (6 navi corazzate, 4 cannoniere ad elica e due avvisi a ruote) e l'ammiraglio Carlo Pellion di Persano, comandante dell'armata, decise di uscire con tutte le navi in grado di partire (9 unit\u00e0 corazzate, pi\u00f9 l\u2019\"Esploratore\" stesso, su cui si era imbarcato Persano) per andare incontro alla squadra avversaria. Dato che i macchinisti francesi non intendevano essere coinvolti in un conflitto tra potenze straniere, sulla \"Palestro\" (e sulla gemella \"Varese\") il personale di macchina dovette essere sbarcato e sostituito con altro proveniente dalla nave ospedale \"Washington\", poi la nave pot\u00e9 partire ed aggregarsi al resto della squadra. Dopo che le due formazioni si furono avvistate a vicenda, il comandante della squadra austro-ungarica, viceammiraglio Wilhelm von Tegetthoff, decise di non dare battaglia, e Persano, viste le precarie condizioni delle nove corazzate che aveva potuto far salpare, non lo insegu\u00ec. \nIl 18 luglio la \"Palestro\" prese il mare in formazione con le pirofregate corazzate \"Re d\u2019Italia\" e \"San Martino\" e la pirocorvetta corazzata \"Formidabile\": questo gruppo bombard\u00f2 i forti situati sulle colline a levante di Porto San Giorgio sull'isola di Lissa, ove si progettava di sbarcare, mentre la seconda formazione in cui era stata suddivisa la I Squadra aveva il compito di bombardare dal lato opposto le fortificazioni di Porto San Giorgio. Il bombardamento, iniziato alle 11.30 e protrattosi, con anche il concorso della III Squadra, sino al tramonto, ottenne discreti risultati, mettendo fuori uso forte San Giorgio e le batterie Schmidt e torre Bentick. Il 19 luglio, invece, la I Squadra si mantenne al largo come forza di copertura, mentre la II e III Squadra proseguivano i bombardamenti contro Porto San Giorgio. \nAlle 7.50 del mattino del 20 luglio, mentre si facevano i preparativi per lo sbarco sull'isola (durante il quale la \"Palestro\", che al momento si era portata con la I Squadra al largo di Porto San Giorgio, avrebbe avuto l'incarico di bombardare, insieme alla \"Re d'Italia\", alla \"Re di Portogallo\", gemella della prima, ed all'ariete \"Affondatore\", la batteria della Madonna, situata in fondo a Porto San Giorgio), sopraggiunse la squadra navale austroungarica agli ordini dell'ammiraglio Wilhelm von Tegetthoff: ebbe cos\u00ec inizio la battaglia di Lissa, conclusasi con una drammatica sconfitta della flotta italiana. Inquadrata nella II Divisione della I Squadra, che comprendeva anche la \"Re d'Italia\" e la \"San Martino\", la \"Palestro\" si posizion\u00f2 tra le due pirofregate, come seconda unit\u00e0 di questa formazione, la seconda delle tre formate (le altre due erano la III Squadra, in testa, e la III Divisione della I Squadra, in coda) dalla flotta delle corazzate italiane, che si era disposta in linea di fila e dirigeva verso nord/nordest, contro la flotta austro-ungarica. La velocit\u00e0 assunta dalla II Divisione era di 9 nodi, il massimo che si potesse raggiungere, causa la lentezza della \"Palestro\": gi\u00e0 tale velocit\u00e0 era superiore di un nodo a quella massima della cannoniera, ed era stata raggiunta solo imbarcando una riserva supplementare di carbone, che venne in parte imprudentemente ammassata in coperta, a poppa, per equilibrare l'assetto dell'unit\u00e0. Mentre la III Squadra virava verso sinistra, la II Divisione, con sole quattro unit\u00e0 (\"Re d'Italia\", \"San Martino\", \"Palestro\", \"Affondatore\"), venne a contatto con la formazione di testa della flotta austro-ungarica, che contava sette corazzate, infilatasi nel varco (lungo 1500 metri) apertosi nello schieramento italiano tra la \"Re d'Italia\" e l\u2019\"Ancona\" (ultima unit\u00e0 della III Squadra), a causa della perdita di tempo causata dal trasbordo dell'ammiraglio Persano dalla \"Re d'Italia\" all\u2019\"Affondatore\", e dell'eccessiva velocit\u00e0 (11 nodi) della III Squadra rispetto alle formazioni che la seguivano. Le navi di Tegetthoff cercarono di speronare quelle della II Divisione, che tuttavia evit\u00f2 collisioni accostando di 90\u00b0 a sinistra e defilando controbordo. Le unit\u00e0 avversarie invertirono la rotta e tentarono quindi un nuovo attacco, anch'esso sventato dalla contromanovra della II Divisione, poi si entr\u00f2 nel vivo dello scontro: causa la sua bassa velocit\u00e0, la \"Palestro\" rimase presto separata dalle altre unit\u00e0 italiane; mentre tentava di ricongiungersi con la \"Re d'Italia\", la cannoniera fu assalita da cinque navi nemiche (quattro corazzate e la fregata in legno \"Novara\"). La corazzata austroungarica \"Erzherzog Ferdinand Max\" tent\u00f2 di speronare la \"Palestro\", ma la contromanovra di quest'ultima ridusse la collisione ad un impatto di scarsa violenza, nel quale la nave italiana sub\u00ec l'abbattimento dell'alberetto di mezzana e la conseguente cattura \u2013 vanamente ostacolata dai fucilieri della \"Palestro\" \u2013 di una delle bandiere di combattimento dell'unit\u00e0, precipitata sulla prua dell'unit\u00e0 nemica insieme ai resti dell'alberetto. Poco dopo fu la \"Re d'Italia\", immobilizzata da un colpo al timone, ad essere attaccata dalla \"Ferdinand Max\", che questa volta riusc\u00ec a speronarla, provocandone il rapido affondamento: la \"Palestro\", insieme alla \"San Martino\", apr\u00ec il fuoco contro l'avviso a ruote \"Kaiserin Elizabeth\", che stava iniziando a recuperare i superstiti della \"Re d'Italia\". La nave nemica fu raggiunta da quattro colpi di grosso calibro che provocarono seri danni, ma che purtroppo provocarono anche diverse vittime tra i naufraghi italiani appena raccolti. Dopo aver eluso altri tentativi di speronamento, la cannoniera italiana fu seriamente danneggiata dal tiro dei cannoni della \"Novara\" e quindi circondata da tre unit\u00e0 corazzate, tra cui la pirocorvetta corazzata \"Drache\". Durante lo scontro con la \"Drache\", l'equipaggio della Palestro, sollecitato da un ufficiale, eruppe in un coro di \u00ab\"Evviva il Re!\"\u00bb, cui gli uomini della \"Drache\" risposero gridando \u00ab\"Evviva l'Imperatore!\"\u00bb. La cannoniera italiana usc\u00ec malconcia dallo scontro con l'unit\u00e0 nemica, molto meglio armata (14 cannoni su ciascun lato, contro due soli della \"Palestro\"): la corazzatura non venne particolarmente danneggiata, ma subirono pesanti danni tutte le zone non protette, ed in particolare a poppa, ove, come sopradetto, era stata ammassata una ventina di tonnellate di carbone onde aumentare la riserva di carburante, si svilupp\u00f2 un principio d'incendio: l'equipaggio, resosi tardivamente conto del pericolo, allag\u00f2 il deposito munizioni poppiero, minacciato dalle fiamme (manovra resa lenta per la poca efficacia delle apposite valvole e vanificata dal fatto che la polvere da sparo fosse conservata in barili impermeabili; non \u00e8 nemmeno certo, peraltro, che l'ordine di allagamento dato da Cappellini sia stato effettivamente eseguito), mentre da bordo della \"Novara\" venivano gettate sulla coperta della \"Palestro\", onde alimentare l'incendio, bombe a mano e materiale incendiario. La \"Palestro\", incendiata e non pi\u00f9 in condizione di combattere, cerc\u00f2 di allontanarsi inseguita dalla \"Drache\", ma l'unit\u00e0 austriaca fu fermata dall\u2019\"Affondatore\", che s'interpose tra le due navi e manovr\u00f2 per speronare la \"Drache\", obbligandola a rinunciare all'inseguimento. \nDopo questo scontro la cannoniera italiana riusc\u00ec a spezzare l'accerchiamento e rimase sola, vagando in fiamme tra le due flotte, con l'equipaggio impegnato nel tentativo di domare le fiamme. I disperati sforzi degli uomini della \"Palestro\", protrattisi per ore, non ebbero per\u00f2 alcun risultato, nonostante i temporanei e frequenti scrosci di pioggia: in breve l'intera zona poppiera si ritrov\u00f2 ad ardere furiosamente, e verso le due del pomeriggio, quando ormai la battaglia poteva dirsi finita, la cannoniera era ormai irrimediabilmente in preda alle fiamme. La \"Palestro\" venne temporaneamente affiancata dall\u2019\"Affondatore\", che poi si allontan\u00f2, quindi altre due unit\u00e0 italiane, la vecchia pirofregata a ruote \"Governolo\" ed il trasporto a ruote \"Indipendenza\", si avvicinarono per fornire assistenza ed eventualmente recuperare l'equipaggio, se si fosse reso necessario l'abbandono della nave. Il comandante Cappellini e l'equipaggio della \"Palestro\" ritennero tuttavia possibile il salvataggio dell'unit\u00e0, dunque, nonostante un preciso ordine dell'ammiraglio Persano circa l'abbandono della nave, si decise di limitarsi a trasbordare i feriti sulla \"Governolo\" \u2013 operazione diretta dai medici di bordo della cannoniera, Ferdinando Garzilli e Carlo Gloag, entrambi poi periti nell'affondamento \u2013 e di farsi rimorchiare da quest'ultima, manovra che, con la messa della prua al vento, avrebbe anche favorito la circoscrizione dell'incendio. Nel frattempo (intorno alle 13) la pirofregata corazzata austroungarica \"Kaiser Max\" tent\u00f2 di attaccare la \"Palestro\" e le due unit\u00e0 soccorritrici, ma la cannoniera italiana riusc\u00ec a sottrarsi all'attacco, grazie anche all'intervento dell'Affondatore. Il primo tentativo di rimorchio fall\u00ec perch\u00e9 i cavi si spezzarono non appena il \"Governolo\" ebbe messo in moto. Mentre venivano predisposti nuovi cavi le fiamme \u2013 alimentate da una corrente d'aria prodotta da una manica a vento divelta da una cannonata \u2013 raggiunsero i depositi munizioni: subito dopo che Cappellini, spinto dai propri ufficiali, si fu deciso ad ordinare di abbandonare la nave, la \"Palestro\" salt\u00f2 in aria. Erano le ore 14.45.\nCon la nave scomparvero il comandante Cappellini, 19 ufficiali e 193 tra sottufficiali e marinai. Solo 23 uomini (il tenente di vascello Fabrizio Fabrizi, unico ufficiale superstite, due timonieri, il cuoco ufficiali e 19 marinai che si trovavano a prua intenti a preparare i cavi di rimorchio) poterono essere tratti in salvo. Alla memoria del comandante Cappellini fu conferita la Medaglia d'oro al valor militare.\nLa \"Palestro\" oggi: il relitto della \"Palestro\" si trova su un fondale piatto, sabbioso a 119 metri di profondit\u00e0 a circa 15 miglia dalla costa dell'isola di Vis (Lissa); La maestosa e singolare prua \u00e8 ancora perfettamente integra e molto suggestiva, anche grazie alla posizione in assetto di navigazione dello scafo. L'enorme ancora di dritta \u00e8 perfettamente visibile, sul fondo, anche se parzialmente sotto la sabbia. Il ponte di coperta risulta molto deteriorato ed anche crollato in molte zone, rendendo visibili le zone sottostanti comunque costituite da rottami di metallo e legno poco riconoscibili. Sono ancora visibili alcuni grossi cannoni (dati raccolti durante immersione subacquea del 8 ottobre 2018 da Gabriele Paparo)."}
{"id": "3444331", "revid": "1543377", "url": "https://it.wikipedia.org/wiki?curid=3444331", "title": "Minoa Pediada", "text": "Minoa Pediada () \u00e8 un comune della Grecia situato nell'isola di Creta (unit\u00e0 periferica di Candia) con 18.692 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni"}
{"id": "3444336", "revid": "110157", "url": "https://it.wikipedia.org/wiki?curid=3444336", "title": "Mylopotamos", "text": "Mylopotamos () \u00e8 un comune della Grecia situato nell'isola di Creta (unit\u00e0 periferica di Retimo) con 14.599 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni"}
{"id": "3444338", "revid": "1793900", "url": "https://it.wikipedia.org/wiki?curid=3444338", "title": "White River (affluente Missouri)", "text": "Il White River \u00e8 un fiume che scorre tra gli stati americani dell'Arkansas e del Missouri, affluente di destra del Mississippi.\nGeografia.\nIl white River, (letteralmente \"Fiume Bianco\"), \u00e8 un fiume lungo 1.162\u00a0km il che lo porta al 141\u00ba posto tra i fiumi pi\u00f9 lunghi del mondo. La sorgente del White River si trova nelle Boston Mountains nell'Ozark-St. Francis National Forest, nord-ovest dell'Arkansas a 689 metri d'altezza, il fiume finisce poi, come affluente, nel Mississippi a 57 metri d'altezza.\nLa sua portata media \u00e8 superiore ai 700\u00a0m\u00b3/s ma nei periodi di piena pu\u00f2 superare i 4.300\u00a0m\u00b3/s.\nEcologia.\nNella parte bassa del fiume esiste una grande variet\u00e0 di specie animali a partire dagli orsi, il tacchino selvatico, uccelli canori e oltre 160 diverse specie di pesci"}
{"id": "3444342", "revid": "1437331", "url": "https://it.wikipedia.org/wiki?curid=3444342", "title": "Il meglio deve ancora venire", "text": "Il meglio deve ancora venire \u00e8 un brano musicale scritto ed interpretato da Luciano Ligabue, estratto come quinto singolo dall'album \"Arrivederci, mostro!\". Il brano \u00e8 stato prodotto da Corrado Rustici ed \u00e8 stata resa disponibile per l'airplay radiofonico e il download digitale il 25 marzo 2011.\nIl video musicale prodotto per \"Il meglio deve ancora venire\" \u00e8 stato reso disponibile il 23 marzo sul canale YouTube dell'etichetta discografica Warner Music Italy. Regista del video \u00e8 Marco Salom, mentre la protagonista femminile \u00e8 Isabella Ragonese."}
{"id": "3444345", "revid": "729019", "url": "https://it.wikipedia.org/wiki?curid=3444345", "title": "Giovanni Giua", "text": "Biografia.\nDi famiglia lurese, visse a Torino e a Roma. Entr\u00f2 nell'Accademia militare nel 1912, come allievo ufficiale di artiglieria. Ha partecipato alla prima guerra mondiale con il grado di sottotenente. Fu promosso capitano che era ancora minorenne (allora la maggiore et\u00e0 si conseguiva a 21 anni), avendo partecipato alla battaglia di Gorizia come comandante di batteria bombarde. Fu ferito in combattimento alla faccia durante la battaglia di Monfalcone del 28 maggio 1917.\nDopo la guerra, si laure\u00f2 in ingegneria industriale al Politecnico di Milano (1921); ha insegnato resistenza dei materiali presso la Scuola di Applicazione e Istituto di Studi militari dell'Esercito.\nPartecip\u00f2 alla seconda guerra mondiale con il grado di colonnello, al comando del 5\u00ba reggimento di artiglieria contraerea nella battaglia delle Alpi Occidentali, sul fronte francese. Successivamente ha fatto parte dell'armata italiana in Russia, come capo dell'ufficio comando dei reggimenti di artiglieria aggregati al Corpo d'armata alpino. Ha partecipato all'offensiva del Medio Don.\nDurante il ripiegamento conseguente alla offensiva sovietica Ostrogorzk-Rosso\u0161, il colonnello Giua era alla testa dell'11\u00ba Raggruppamento di artiglieria di Corpo d'Armata e, insieme al battaglione Morbegno costituiva la formazione di coda del 5\u00ba reggimento della 2\u00aa Divisione alpina \"Tridentina\" in ritirata. Il 22 gennaio 1943, dopo un combattimento con l'esercito sovietico presso Ossadtschij, i due reparti rimasero isolati dal resto dell'armata. Giua ebbe allora un diverbio con il comandante del \u201cMorbegno\u201d, maggiore Romualdo Sarti, sostenendo che per il ricongiungimento fosse necessario dirigersi verso sud, mentre il suo interlocutore era del parere di proseguire verso ovest. Separatisi allora i due reparti, il \u201cMorbegno\u201d fu pressoch\u00e9 distrutto il giorno dopo nella battaglia di Varvarovka, mentre l'11\u00ba Raggruppamento di artiglieria riusc\u00ec a ricongiungersi.\nDopo la battaglia di Nikolaevka (26 gennaio 1943), il colonnello Giua prese parte alla ritirata di Russia riportando un piede congelato. Ricoverato presso l'ospedale di riserva di Charkiv, rientr\u00f2 definitivamente in Italia nel febbraio 1943. Alla fine della Seconda guerra mondiale, avendo aderito alla Repubblica Sociale Italiana, Giua fu imprigionato nel campo di concentramento di Fossoli e poi a Forte Boccea, sino all'11 novembre 1945.\nPer tali trascorsi, l'11 maggio 1946 fu collocato d'autorit\u00e0 nella riserva dell'esercito e, il 20 novembre 1948, in congedo. Rientrato nella condizione di \"civile\", Giua consegu\u00ec l'incarico di ingegnere capo dell'INA-Casa. Reintegrato, poi, a tutti gli effetti, nel 1951, fu ricollocato nella riserva l'anno successivo e, nel 1953, gli fu attribuita la Croce di guerra al valor militare, per la sua partecipazione alla campagna del Medio Don. Lo stesso anno tent\u00f2 la carriera politica, presentandosi alle elezioni per la Camera dei deputati nelle liste del PLI nella circoscrizione Sardegna ma si colloc\u00f2 soltanto al quinto posto e non fu eletto.\n\u00c8 stato definitivamente collocato a riposo per et\u00e0, a settant'anni, il 30 marzo 1965. Con legge 334 del 25 Giugno 1969, in qualit\u00e0 di combattente della guerra 1914-18, gli fu concesso di richiedere la promozione, a titolo onorifico, al grado superiore di generale di brigata; dal suo stato di servizio, tuttavia, non risulta che ne abbia mai fatto domanda."}
{"id": "3444359", "revid": "512084", "url": "https://it.wikipedia.org/wiki?curid=3444359", "title": "Universit\u00e0 Martin-Lutero di Halle-Wittenberg", "text": ""}
{"id": "3444360", "revid": "2133942", "url": "https://it.wikipedia.org/wiki?curid=3444360", "title": "Profano", "text": "Profano \u00e8 un termine invalso tra gli studiosi della fenomenologia della religione per indicare, nella dicotomia \"sacro-profano\" ideata da \u00c9mile Durkheim, tutto ci\u00f2 che non \u00e8 investito dalla dimensione del sacro.\nIl termine origina dal latino \"prof\u0101nus\" ovvero ci\u00f2 che \u00e8 al di fuori, resta al di fuori (\"pro\") del \"f\u0101num\", intendendo con quest'ultimo termine un bosco sacro, un luogo sacro, un tempio.\nIl profano resta un'immagine - e quindi una parola - semplice e forte: ci\u00f2 che per opportunit\u00e0, per indegnit\u00e0, per corruzione o perch\u00e9 non iniziato ai misteri della divinit\u00e0 viene lasciato fuori dal tempio, mentre dentro si sviluppano solenni liturgie.\nCome termine viene utilizzato anche in massoneria, per indicare coloro i quali non fanno parte dell'istituzione."}
{"id": "3444361", "revid": "39944909", "url": "https://it.wikipedia.org/wiki?curid=3444361", "title": "Pesce Arlecchino", "text": ""}
{"id": "3444365", "revid": "1543377", "url": "https://it.wikipedia.org/wiki?curid=3444365", "title": "Vittorio Arrigoni", "text": "Sostenitore della soluzione binazionale come strumento di risoluzione del conflitto israeliano-palestinese, nonch\u00e9 pacifista, si era trasferito nella Striscia di Gaza per agire contro quella che definiva pulizia etnica dello Stato di Israele nei confronti della popolazione araba palestinese.\nBiografia.\nNacque a Besana in Brianza, figlio di Ettore Arrigoni e di Egidia Beretta, piccoli imprenditori, e fratello minore di Alessandra, assistente sociale.. La madre fu sindaco di Bulciago dal 2004 al 2014; il padre mor\u00ec nel dicembre del 2011 a seguito di una lunga malattia. I nonni, antifascisti, avevano combattuto nella seconda guerra mondiale. Dopo il diploma di ragioneria, lavor\u00f2 inizialmente nell'azienda di famiglia, dedicandosi nel frattempo all'aiuto umanitario.\nCooperazione umanitaria.\nInizi\u00f2 all'et\u00e0 di vent'anni nell'Europa dell'est, in prevalenza con l'organizzazione non governativa IBO. In Croazia, Russia, Ucraina, Estonia, Polonia, Repubblica Ceca ma anche Per\u00f9 e altri paesi, oper\u00f2 nella ristrutturazione di sanatori, nella manutenzione di alloggi per disabili o senzatetto e nell'edificazione di nuove abitazioni per profughi di guerra. Successivamente lavor\u00f2 in Africa (Togo, Ghana e Tanzania) con una cooperativa impegnata contro il disboscamento delle foreste alle pendici del Kilimangiaro e con l'ong YAP, per la quale si occup\u00f2 della creazione di centri di socialit\u00e0 e centri sanitari.\nNel 2002 venne inviato con la ong IPYL a Gerusalemme Est, nella stessa esperienza che vide la morte di Angelo Frammartino. A Nablus, nel 2003, collabor\u00f2 con l'organizzazione del politico francese Jos\u00e9 Bov\u00e9. Da quell'anno entr\u00f2 a far parte dell'ong International Solidarity Movement, e s'interess\u00f2 della causa palestinese, scrivendo le sue prime corrispondenze, schierandosi contro il comportamento di Israele verso la popolazione della Striscia di Gaza, criticando inoltre la politica autoritaria e teocratica di Hamas nell'amministrazione della Striscia e quella di al-Fath in Cisgiordania.\nNel 2005 venne inserito a sua insaputa nella lista nera delle persone sgradite ad Israele. Per questa ragione, il 26 marzo dello stesso anno, fu fermato in ingresso alla frontiera con la Giordania. Picchiato dai militari israeliani, venne poi abbandonato in territorio giordano e soccorso da militari giordani. Dopo un'interrogazione parlamentare sulla vicenda da parte del senatore Sauro Turroni al Ministero degli Esteri italiano, lo scrittore israeliano Amos Oz spieg\u00f2 ad Arrigoni che la sua presenza a Gaza era, a suo parere, sgradita poich\u00e9 avrebbe potuto testimoniare contro Israele per crimini di guerra alla Corte internazionale di giustizia dell'Aia. Il 20 dicembre dello stesso anno, giunto in Israele per partecipare all'International Nonviolence Conference, venne arrestato con altri attivisti internazionali direttamente all'aeroporto di Tel Aviv e ferito; dopo un ricovero in ospedale e una detenzione di sette giorni fu espulso e rimandato in Italia.\nNell'estate del 2006 partecip\u00f2, come osservatore internazionale, alle prime elezioni libere nella Repubblica Democratica del Congo, accompagnato dal sottosegretario del Ministero degli Esteri italiano Patrizia Sentinelli e col supporto logistico-finanziario del II Governo Prodi.\nNel settembre del 2007 part\u00ec in missione umanitaria in Libano. Presso il campo rifugiati di Beddawi lavor\u00f2 all'ampliamento della clinica locale.\nDopo la precedente espulsione torn\u00f2, passando via mare, a vivere a Gaza come attivista umanitario nell'agosto del 2008; al suo arrivo ricevette la cittadinanza onoraria palestinese. Dalla Striscia diffuse informazioni sulle dure condizioni dei palestinesi gazawi. Nel novembre dello stesso anno fu ferito, incarcerato ed espulso dall'esercito israeliano per aver difeso quindici pescatori palestinesi che cercavano di pescare nelle proprie acque territoriali. Rientr\u00f2 definitivamente a Gaza il 21 dicembre, a bordo della nave \"Dignity\" del movimento \"Free Gaza\".\nReporter e scrittore.\nParticolarmente attivo nella comunicazione via Internet, gestendo pi\u00f9 canali di informazione su YouTube e alcuni blog, tra i quali anche uno personale di critica e poesia, Arrigoni era reporter per il quotidiano \"Il manifesto\", per \"PeaceReporter\", per \"Radio 2\" (pi\u00f9 precisamente per il programma \"Caterpillar\"), per \"Radio Popolare\", per Radio Onda d'Urto e per l'agenzia stampa InfoPal, nonch\u00e9 commentatore per numerose altre testate italiane e internazionali. Con \"ManifestoLibri\", pubblic\u00f2 nel 2009 il libro \"Gaza\" \"Restiamo umani\", raccolta dei propri reportage da Gaza, tradotto in inglese, spagnolo, francese, tedesco, e arabo con l'aggiunta di una postfazione dello storico israeliano Ilan Papp\u00e9.\nDurante l'Operazione Piombo fuso, il suo blog \"Guerrilla Radio\", nato nel luglio del 2004, e i suoi reportage ottennero notoriet\u00e0 internazionale in quanto egli era l'unico cronista sul campo all'inizio dell'operazione. Il sito di Arrigoni, durante il corso dell'operazione, divenne il blog pi\u00f9 visitato in Italia..\nIn quel periodo fu anche oggetto, con altri membri dell'International Solidarity Movement (ISM), di esplicite minacce di morte da parte di un sito web (\"StopTheISM\"), vicino ad ambienti dell'estrema destra filoisraeliana, e indicato come primo bersaglio.\nNel 2010, dopo aver dichiarato stima nei confronti dello scrittore Roberto Saviano e del giornalista Marco Travaglio, al quale aveva dedicato anche un canale YouTube nel 2008, critica duramente alcune forti affermazioni pro-israeliane di entrambi. Agli inizi del 2011 fu querelato per diffamazione, assieme al parroco Giorgio De Capitani, dalla giornalista del TG1 Grazia Graziadei, a causa di un commento sulla giornalista scritto da Arrigoni nel giugno del 2010, inerente ad un servizio da lei prodotto su Marcello Dell'Utri.\nIl 4 gennaio 2011 ripubblic\u00f2 sul proprio blog il manifesto dei giovani di Gaza \"Gaza Youth Breaks Out\", come segno di protesta e di rivendicazione di libert\u00e0 e democrazia sia dall'occupazione israeliana sia dall'oppressivo regime di Hamas. Nelle ultime settimane della sua vita prese posizione a favore della cosiddetta \"Primavera araba\", con l'auspicio di giungere a maggiore libert\u00e0 e istituzioni democratiche per le popolazioni musulmane coinvolte.\nRapimento e morte.\nLa sera del 14 aprile 2011 venne rapito da un gruppo terrorista dichiaratosi afferente all'area jih\u0101dista salafita, anche se tre di loro smentirono in seguito l'appartenenza al gruppo all'uscita dalla palestra di Gaza nella quale era solito recarsi. In un video immediatamente pubblicato su YouTube, in cui Arrigoni viene mostrato bendato e legato, i rapitori accusano l'Italia di essere uno \"stato infedele\" e l'attivista di essere entrato a Gaza \"per diffondere la corruzione\". Viene inoltre lanciato un ultimatum, minacciando l'uccisione di Arrigoni entro il pomeriggio del giorno successivo, e chiedendo in cambio della sua liberazione la scarcerazione del loro leader, Hisham al-Saedni, pi\u00f9 noto come sceicco Abu al Walid al Maqdisi, e di alcuni militanti jih\u0101disti detenuti nelle carceri palestinesi.\nIl giorno successivo, il corpo senza vita di Arrigoni fu rinvenuto dalle Brigate Ezzedin al-Qassam nel corso di un blitz in un'abitazione di Gaza; secondo le forze di sicurezza di Hamas, la morte sarebbe avvenuta nella notte tra il 14 e il 15 aprile per strangolamento. L'autopsia svolta successivamente all'Istituto di medicina legale dell'Universit\u00e0 Sapienza di Roma conferm\u00f2 i rilievi palestinesi.\nIndagini e processo.\nNei giorni seguenti, le indagini delle forze di sicurezza di Hamas condussero all'individuazione dei presunti responsabili del rapimento; il 19 aprile 2011 le forze armate di Gaza penetrarono nel campo profughi di Nuseirat per eseguire gli arresti. Due terroristi - tra cui il capo, il giordano Abdel Rahman Breizat - rimasero uccisi in un conflitto a fuoco, mentre un terzo venne fermato. Fonti dell'organizzazione salafita dichiararono successivamente che la responsabilit\u00e0 del rapimento sarebbe stata da attribuirsi a un gruppo illegale \"impazzito\".\nIl processo per omicidio inizi\u00f2 a Gaza l'8 settembre 2011 a carico di quattro soggetti (Abu Ghoul, 25 anni, Khader Jram, 26 anni, Mohammed Salfi, 23 anni, e Hasanah Tarek) e si concluse il 17 settembre 2012 con due condanne all'ergastolo per omicidio (ridimensionate a 15 anni di reclusione) e altre due a 10 anni e 1 anno di carcere rispettivamente per rapimento e favoreggiamento. La famiglia Arrigoni in quell'occasione si era dichiarata contraria alla pena di morte per gli assassini.\nReazioni internazionali e funerali.\nL'omicidio di Arrigoni suscit\u00f2 sdegno e proteste in tutto il mondo e fu condannato in modo unanime dalle Nazioni Unite e da vari capi di stato. Le autorit\u00e0 della striscia di Gaza tributarono un \"saluto solenne\" con centinaia di partecipanti alla salma di Arrigoni prima del suo trasferimento verso l'Italia.\nPer rispettare le volont\u00e0 di Arrigoni, la famiglia dispose che la salma tornasse in Italia passando dall'Egitto e dal valico palestinese di Rafah anzich\u00e9 dal territorio di Israele. I funerali, svoltisi a Bulciago e celebrati da Monsignor Hilarion Capucci, videro la partecipazione di migliaia di persone giunte da tutta Europa. L'assenza di rappresentanti del governo italiano e di un riconoscimento pubblico in memoria di Arrigoni causarono forti polemiche.\nTra le molte manifestazioni di affetto vi fu anche quella di Moni Ovadia, che defin\u00ec Arrigoni \"un essere umano che conosceva il significato di questa parola\"."}
{"id": "3444367", "revid": "767487", "url": "https://it.wikipedia.org/wiki?curid=3444367", "title": "L'agguato (film 1924)", "text": "L'agguato (\"Those Who Dance\") \u00e8 un film del 1924 diretto da Lambert Hillyer. Prodotto da Thomas H. Ince, il film, che si basa su un soggetto di George Kibbe Turner, fu adattato per lo schermo da Arthur F. Statter e Lambert Hillyer.\nTrama.\nIl contrabbando di liquori provoca un grave incidente automobilistico nel quale Bob Kane, il giovane guidatore, resta cieco mentre la sorella resta uccisa. Dichiarando guerra ai contrabbandieri, Bob aiuta Rose Carney a salvare il fratello Matt che sta lavorando per uno dei contrabbandieri, incastrato dall'accusa di aver ucciso un agente.\nProduzione.\nIl film fu prodotto da Thomas H. Ince (supervisore e presentatore) per la First National Pictures e la Thomas H. Ince Corporation.\nDistribuzione.\nIl copyright del film, richiesto dalla Thomas H. Ince Productions, fu registrato il 21 maggio 1924 con il numero LP20228.\nDistribuito dall'Associated First National Pictures, il film usc\u00ec nelle sale statunitensi il 27 aprile 1924. In Francia, venne distribuito il 27 marzo 1925 con il titolo \"Les Fraudeurs\"; in Finlandia, il 28 settembre 1925. In Italia, distribuito dalla First National, ottenne il visto di censura 23448 il 7 maggio 1927.\nNon si conoscono copie ancora esistenti della pellicola che viene considerata presumibilmente perduta."}
{"id": "3444372", "revid": "339392", "url": "https://it.wikipedia.org/wiki?curid=3444372", "title": "Paris-Nice-Rome", "text": ""}
{"id": "3444375", "revid": "223320", "url": "https://it.wikipedia.org/wiki?curid=3444375", "title": "Dave Lampert", "text": ""}
{"id": "3444378", "revid": "448172", "url": "https://it.wikipedia.org/wiki?curid=3444378", "title": "Iberici", "text": ""}
{"id": "3444379", "revid": "223320", "url": "https://it.wikipedia.org/wiki?curid=3444379", "title": "Sindrome adreno-genitale", "text": ""}
{"id": "3444383", "revid": "76963", "url": "https://it.wikipedia.org/wiki?curid=3444383", "title": "Henfil", "text": " \nBiografia.\nNato a Ribeir\u00e3o das Neves il 5 febbraio 1944, eredit\u00f2 dalla madre l'emofilia, come due dei suoi fratelli, il sociologo Herbert Jos\u00e9 de Sousa \"Betinho\" e il musicista Chico M\u00e1rio.\nInizia la carriera nel 1964 lavorando per la rivista \"Alterosa\", per passare nel 1965 al giornale \"Di\u00e1rio de Minas\". Nel 1972, con l'entrata in vigore del terribile AI-5 (\"Ato Institucional N\u00famero Cinco\") che censurava i mass-media e torturava gli oppositori del regime dittatoriale, Henfil inizia le pubblicazioni della rivista \"Fradim\" (Ed. Codecri), che fece conoscere ad un vastissimo pubblico i suoi personaggi e le sue vignette satiriche. Alcuni dei suoi personaggi si chiamavano con soprannomi popolari, come \"Cumprido\", \"Baixim\", \"Gra\u00fana\", e \"Bode Orelana\", \"Zeferino il nordestino\" e \"Ubaldo il paranoico\". Fu sempre strenuo propugnatore della fine della dittatura in Brasile.\nFu anche autore di teatro, cinema, televisione (Rede Globo). Tent\u00f2 anche la carriera negli USA, ma per il suo stile troppo satirico fu relegato dai grandi editori a sole pubblicazioni \"underground\".\nTornato in Brasile, contrasse il virus dell'AIDS a causa di una trasfusione di sangue. Mor\u00ec a Rio de Janeiro il 4 gennaio 1988 a causa di complicazioni della malattia, all'apice della sua carriera.\nNel 2009 il suo unico figlio ha fondato l\"'Istituto di Cultura Henfil\".\nIl suo stile.\nI suoi scritti erano \"note telegrafiche\": un misto di riflessioni unite ai suoi \"cartoons\". Celebri furono le \"Cartas \u00e0 m\u00e3e\" (Lettere alla mamma), rubrica con la quale scriveva su tutto e di tutto, spesso con uno stile tagliente, ma con l'intimit\u00e0 di un figlio che si confida con la propria madre, che criticava il governo e le personalit\u00e0 di spicco brasiliane.\nNel \"Di\u00e1rio de um cucaracha\", Henfil narra del suo viaggio negli Stati Uniti dove tent\u00f2 il \"sogno americano\". L'opera narra dello choc che Henfil prov\u00f2, della reazione del suo pubblico americano nel leggere i suoi scritti, classificati come aggressivi e offensivi. Tutto questo \u00e8 scritto in capitoli brevi, in un tono quasi sommesso come se stessa parlando con un lettore anonimo o un amico conosciuto."}
{"id": "3444385", "revid": "1543377", "url": "https://it.wikipedia.org/wiki?curid=3444385", "title": "Alphonse de Tonti", "text": "Era figlio di Lorenzo de Tonti, nobile napoletano, gi\u00e0 governatore della citt\u00e0 di Gaeta, rifugiatosi in Francia, e di Isabella di Lietto. Lorenzo divenne famoso per aver promosso una forma particolare di finanziamento assicurativo, il sistema della tontina, che da lui prese il nome. Alfonso era fratello dell'esploratore Henri de Tonti, che partecip\u00f2 all'impresa dell'esplorazione del Mississippi condotta da Ren\u00e9 Robert Cavelier de La Salle ed alla instaurazione della prima colonia nell'Arkansas.\nNel 1701 fu a fianco di Antoine Laumet de La Mothe, Signore di Cadillac nella fondazione della citt\u00e0 (oggi statunitense, di Detroit (Michigan) e fu dapprima comandante in seconda del Forte Pontchartrain del D\u00e9troit, sotto il Cadillac nel 1705 e comandante effettivo dal 1717 al 1727.\nBiografia.\nAlphonse de Tonty fu un ufficiale dell'esercito coloniale francese della Nuova Francia (i possedimenti francesi nell'America Settentrionale e Centrale). Egli prest\u00f2 servizio ai comandi dell'esploratore francese Antoine Laumet de La Mothe, Signore di Cadillac e con lui, nel 1701, fond\u00f2 la prima colonia europea a Detroit, il Forte Pontchartrain del Detroit, sulle rive dell'omonimo fiume.\nDopo alcuni mesi il Cadillac ed il suo vice Tonty fecero trasferire accanto a loro le rispettive consorti Marie Th\u00e9r\u00e8se Guyon e Marie Anne Picot\u00e9 de Belestre, rimaste a tutt'oggi nella memoria locale, come le prime dame europee di Detroit e del Michigan.\nNumerose denunzie, comprese quelle dei nativi Uroni, condussero al suo licenziamento. Durante una delle sue assenze il comando del forte pass\u00f2 ad uno dei suoi nipoti, Francesco Maria Picot\u00e9 de Balestre.\nTonty rimase implicato in numerosi scandali ed in attivit\u00e0 discutibili prima di essere infine destituito dal comando del forte Pontchartrain. Mor\u00ec prima di poter ottenere un altro incarico o di poter rientrare in Francia."}
{"id": "3444393", "revid": "39945777", "url": "https://it.wikipedia.org/wiki?curid=3444393", "title": "Alphonse de Tonty", "text": ""}
{"id": "3444401", "revid": "119256335", "url": "https://it.wikipedia.org/wiki?curid=3444401", "title": "Tokyopop", "text": "Tokyopop, stilizzata in TOKYOPOP, ed in precedenza conosciuta come Mixx, \u00e8 una casa editrice statunitense di anime, manga e manhwa sui mercati di lingua inglese, tedesca e giapponese. \u00c8 stata fondata nel 1997 da Stuart J. Levy. La Tokyopop ha la sua sede principale a Los Angeles, in California, e varie filiali nel Regno Unito e in Germania.\nFra i manga che la Tokyopop ha adattato in tutto il mondo si possono citare \"Great Teacher Onizuka\", \"Vampire Princess Miyu\", \"Pet Shop of Horrors\", \"Samurai Deeper Kyo\", \"Cowboy Bebop\", \"Blame!\", \"Princess Ai\", \"Peach Girl,\" \"Tokyo Mew Mew\" e \"Star Wars Manga\". Tokyopop ha pubblicato diverse serie basate su videogiochi, film e personaggi statunitensi come \"Warcraft\", \"Kingdom Hearts\" e i film di Jim Henson. Nel 2008 \u00e8 inoltre iniziata una serie basata sul videogioco \"\"."}
{"id": "3444406", "revid": "339392", "url": "https://it.wikipedia.org/wiki?curid=3444406", "title": "Salafiti", "text": ""}
{"id": "3444408", "revid": "120995520", "url": "https://it.wikipedia.org/wiki?curid=3444408", "title": "Orientamento formativo", "text": "Con il termine orientamento formativo si indicano tutte quelle attivit\u00e0 mirate a permettere agli individui di riconoscere e sviluppare le proprie attitudini, capacit\u00e0 e competenze. L'orientamento viene oggi considerato come un processo continuo ed articolato, che abbraccia tutte le fasi dell'esistenza, finalizzato a mettere il singolo nella condizione di operare scelte consapevoli al fine di esercitare un controllo sulla propria vita e di realizzarsi positivamente ed efficacemente a livello personale, sociale e professionale.\nEvoluzione storica del concetto di orientamento.\nNelle societ\u00e0 preindustriali era la famiglia a svolgere una implicita azione orientativa in quanto luogo nel quale i giovani apprendevano i comportamenti adeguati al contesto sociale di riferimento e le regole necessarie per continuare il lavoro del padre.\nLa rivoluzione industriale apporta profondi cambiamenti nella societ\u00e0 e nel mondo del lavoro. Nascono nuove professioni, si avvertono i primi segnali della mobilit\u00e0 sociale e la famiglia vede gradualmente ridimensionata la sua funzione orientativa. Conseguentemente l'orientamento esce dalla dimensione del privato per divenire un problema della collettivit\u00e0 . Si intensificano gli studi teorici sull'orientamento e vengono definite le prime strategie d'intervento. Talcott Parsons, nei primi decenni del 1900, propone una logica di orientamento finalizzata a determinare con esattezza le caratteristiche dei profili professionali verso i quali indirizzare gli individui in possesso dei requisiti ritenuti indispensabili per svolgere quelle determinate professioni.\nIn questo periodo la finalit\u00e0 principale dell'azione di orientamento, finalizzata unicamente alla selezione del personale, \u00e8 quella di misurare le attitudini di un soggetto al fine di verificare se le stesse siano rispondenti o meno alle richieste del contesto lavorativo in cui dovrebbe inserirsi. Il paradigma \u00e8 quello dell'\"uomo giusto al posto giusto\" e la teoria di riferimento \u00e8 quella \"diagnostico-attitudinale\". Tra gli anni trenta e gli anni cinquanta, viene elaborata una concezione di orientamento che, pur prospettandosi ancora funzionale alla selezione di \"individui giusti per i posti giusti\", centra il proprio obiettivo sulla ricerca di interessi, aspirazioni, inclinazioni di un soggetto, sugli aspetti del suo carattere e sulla coincidenza degli stessi con il possibile lavoro (teoria caratteriologico-emozionale).\nGrazie agli studi e alle ricerche svolte negli anni sessanta il concetto di orientamento evolve nuovamente e si sviluppa la teoria clinico-dinamica: si analizzano tendenze e aspetti di personalit\u00e0, motivazioni, aspirazioni e inclinazioni del soggetto secondo l'impostazione della psicologia clinica. Si utilizzano test proiettivi per esplorare le aspirazioni e le motivazioni profonde del soggetto. Si ritiene infatti che, definiti questi aspetti, l'individuo possa adattarsi con pi\u00f9 facilit\u00e0 e ritrovare il proprio benessere attraverso una determinata attivit\u00e0 lavorativa.\nNegli anni settanta viene via via messa in discussione l'idea di orientamento basata sul rilevamento degli aspetti inconsci del soggetto in quanto si considera che tale approccio tenda a sottovalutare tutti gli aspetti esterni che condizionano e indirizzano ogni individuo nella scelta dell'attivit\u00e0 sociale da intraprendere, ad esempio l'appartenenza sociale, la condizione economica, i modelli culturali di riferimento, i pregiudizi, le stereotipie.\nSempre in quegli anni prende forma la teoria pedagogica o socio culturale, i cui sostenitori si prefiggono di porre al centro del processo orientativo la persona e di conseguenza l'orientamento inizia ad essere considerato un processo mirato allo sviluppo della capacit\u00e0 di aut orientarsi. Nel corso degli anni ottanta si assiste ad un rinnovato interesse per l'orientamento ritenendo che tale pratica svolga un ruolo fondamentale nei momenti di passaggio tra i diversi gradi dell'istruzione o nel passaggio da un lavoro ad un altro lavoro. Si sviluppa un concetto di orientamento come accompagnamento della persona nei momenti di transizione e l'orientare diviene una pratica mirata a fornire un supporto al soggetto che si trova a ricollocarsi all'interno del contesto formativo o professionale. In questo periodo la funzione informativa dell'orientamento appare predominante.\nA partire dalla fine degli anni novanta, si assiste ad un interesse per l'orientamento che tende al superamento delle ricerche specialistiche per coinvolgere un numero sempre pi\u00f9 consistente di operatori della scuola, della formazione professionale e del mondo del lavoro, anche attraverso l'apporto di pubblicazioni di testi, di carattere divulgativo, sui diversi approcci teorici e metodologici. Nello specifico del contesto italiano, si accompagna a questo crescente interesse un notevole sviluppo di agenzie dedicate all'orientamento.\nUno studio comparativo condotto su 30.000 allievi diplomati nei licei classici e scientifici di Milano dal 1985 al 2005 ha evidenziato che le famiglie tendono a scegliere lo stesso istituto di istruzione superiore del primogenito anche per gli altri fratelli maschi. La scelta del percorso universitario \u00e8 invece influenzata dallo stereotipo sociale che associa al genere maschile le lauree in economia e business, in medicina e in ingegneria (gruppo di lauree abbreviato con l'acronimo HEM). Pi\u00f9 in particolare, i diplomati maschi che hanno in famiglia almeno una sorella hanno un 5% di probabilit\u00e0 in pi\u00f9 di immatricolarsi in un corso di laurea di tipo HEM, tradizionalmente considerato maschile.\nContesti e professionisti.\nI diversi contesti organizzativi quali la scuola, la formazione professionale, i servizi per il lavoro, gli sportelli di informazione e orientamento ai quali riferire le figure e i profili professionali, attraverso le specifiche e molteplici finalit\u00e0 e azioni orientative, concorrono ad una difficile definizione di figura unitaria di orientatore. Le stesse funzioni e finalit\u00e0 di orientamento sono ulteriormente diversificate attraverso i bisogni di un'utenza con caratteristiche e necessit\u00e0 di supporto che possono prevedere momenti di transizione in un percorso di istruzione e/o formazione, esperienze lavorative da ricollocare, momenti di passaggio tra formazione e lavoro. In Italia non \u00e8 ancora presente una condivisione di interessi ed intenti verso una definizione dei ruoli professionali degli operatori dell'orientamento, realt\u00e0 questa che contribuisce ad una scarsa chiarezza sulle competenze necessarie all'adattarsi ai ruoli ed ai contesti organizzativi che sono andati consolidandosi nel tempo. Le professionalit\u00e0 coinvolte sono molto spesso di diversa estrazione e provenienti da settori diversi; le stesse attivit\u00e0 sono progettate e realizzate in funzione dei bisogni di un'utenza che pu\u00f2 presentare medesime necessit\u00e0 ma che vengono svolte da profili professionali tra loro diversi, cos\u00ec come si possono rilevare attivit\u00e0 che si rivolgono ad utenze tra loro diversificate, che richiedono quindi ruoli specifici, ma con una stessa denominazione. In una realt\u00e0 cos\u00ec variegata, le figure professionali sono individuabili solo all'interno degli ambiti entro i quali svolgono, con ruoli e a titoli diversi, servizi e attivit\u00e0 di orientamento e, attraverso le loro funzioni, \u00e8 possibile riconoscere le competenze che ne precisano i profili. Insieme e globalmente coprono la domanda di un vasto potenziale di utenza che comprende giovani e adulti, occupati e disoccupati, disabili, immigrati, persone in stato di detenzione, studenti, lavoratori, operando all'interno di diversi sistemi quali scuola, universit\u00e0, organizzazioni ed enti di formazione professionale, strutture di servizio pubbliche e private per il lavoro.\nProfili, contesti e competenze.\nIn considerazione della variet\u00e0 di tipologie di azioni orientative e della peculiarit\u00e0 dei sistemi di riferimento rimane qualificante il contributo dell'Istituto per lo Sviluppo della Formazione Professionale dei Lavoratori (Isfol) che individua quattro ambiti di professionalit\u00e0 con la presenza di tre figure che svolgono prevalenti funzioni dedicate al supporto direttamente rivolto all'utenza e una quarta, che risponde alle necessit\u00e0 di progetto e analisi di azioni coerenti con le necessit\u00e0 territoriali.\nOperatore dei servizi di informazione.\nTra le figure si distingue l'operatore dei servizi di informazione per l'orientamento verso percorsi scolastici e di formazione o opportunit\u00e0 lavorative, attraverso attivit\u00e0 di servizio per il primo contatto con l'utenza di informagiovani o altri sportelli. La sua funzione \u00e8 di accoglienza e filtro attraverso semplici colloqui, di rilevazione della domanda dell'utenza e risposte in merito ai servizi che possono corrispondere alle necessit\u00e0 di formazione e lavoro.\nLa sua collocazione la vede inserita nel servizio diretto all'orientamento di scelte universitarie, corsi formazione professionale e delle diverse opportunit\u00e0 connesse o all'interno di strutture atte a svolgere una funzione di primo filtro e rinvio tra strutture diverse.\nLe sue competenze prevedono la capacit\u00e0 di gestione di un colloquio con finalit\u00e0 informative, integrate da capacit\u00e0 di lettura e interpretazione della situazione del singolo utente o di un gruppo, la capacit\u00e0 di attivazione di gruppi di persone per scopi quali la costruzione di un curriculum vitae o di autonomo reperimento di informazioni. Ulteriori competenze sono sensibili alla pubblicizzazione e promozione del servizio che prevedono momenti specifici collegati ad interventi attraverso seminari, convegni, saloni di orientamento. Ulteriori capacit\u00e0 sono indirizzate ai contenuti e alle metodologie di erogazione delle informazioni, nonch\u00e9 alla possibile consultazione di canali e banche dati utili per completare l'ambito di intervento e le funzioni collegate all'utenza finale.\nTecnico di orientamento.\nQuesto profilo \u00e8 presente molto frequentemente nei sistemi di orientamento, per svolgere attivit\u00e0 di accompagnamento all'interno di percorsi gi\u00e0 strutturati nelle fasi di scolarizzazione, formazione o inserimento lavorativo. La sua funzione pi\u00f9 specifica prevede il tutoraggio e il monitoraggio di percorsi in atto o l'assistenza orientativa nel passaggio tra i diversi percorsi di studio, con finalit\u00e0 preventive per la buona riuscita delle iniziative personali intraprese. Nei casi di nuovo inserimento lavorativo si occupa della programmazione di eventuali strategie per ottimizzare i percorsi; di monitoraggio, nei casi di disoccupazione e di attivit\u00e0 di servizio per l'incontro tra domanda e offerta di lavoro. Sono interventi finalizzati a potenziare le risorse della persona nella ricerca di opportunit\u00e0 attraverso analisi, pianificazione o riprogettazione di un proprio percorso formativo o lavorativo. Una funzione quindi che richiede una buona conoscenza dei sistemi all'interno dei quali si trova ad operare, in relazione alle finalit\u00e0 (normative, istituzionali, di missione) e al funzionamento delle stesse (metodologie, relazioni, contenuti, sistema organizzativo), che si connota per la capacit\u00e0 di lavorare in rete con le altre risorse dei territorio (agenzie formative, servizi di informazione e per il lavoro, cooperative sociali, servizi socio-sanitari, ecc.).\nNel sistema scuola e in quello della formazione professionale si inserisce con azioni di accoglienza per l'ingresso nei cicli di studio, di monitoraggio per il perfezionamento di un percorso, di passaggio tra canali scolastici, di transizione tra il sistema scolastico e quello formativo, di percorsi orientativi per l'assolvimento dell'obbligo scolastico e dell'obbligo formativo e di prevenzione all'insuccesso e all'abbandono scolastico.\nAll'interno dei servizi per il lavoro svolge attivit\u00e0 di monitoraggio in condizioni di disoccupazione, di sostegno e mediazione sociale per gli inserimenti lavorativi con particolari difficolt\u00e0 individuali, di prevenzione e recupero di giovani nell'evasione dell'obbligo formativo, di preparazione dei tirocini di alternanza formazione-lavoro e per l'inserimento lavorativo.\nLe competenze distintive di questo profilo possono fare riferimento alla capacit\u00e0 di analizzare e valutare situazioni personali e di contesto, di relazione interpersonale e di gestione di contesti di riferimento quali famiglia, servizi sociali, scuole, istituti, incontri con operatori di altri servizi o insegnanti. Si distingue inoltre la capacit\u00e0 di potenziare e promuovere il lavoro in rete, attraverso la condivisione di strategie ed obiettivi di intervento ed azioni integrate, e la capacit\u00e0 di valutazione di finalit\u00e0 e di azioni correttive in funzione dei risultati.\nConsulente di orientamento.\nLa figura del consulente di orientamento prevede funzioni di supporto nel processo decisionale di scelte scolastico-formative e nei progetti professionali verso il lavoro o sul lavoro. In particolare, attraverso l'adozione di metodologie dedicate e strumenti diagnostici, il suo intervento consente la rielaborazione di storie formative/lavorative personali e di prefigurarne traiettorie di sviluppo coerenti con l'identit\u00e0 dei soggetto e realistiche in termini di opportunit\u00e0. Le principali competenze che distinguono questa figura sono relative all'analisi dei bisogni e risorse individuali, alla gestione di relazioni di aiuto centrate sulla persona o di consulenza per gruppi ristretti di utenti; competenze diagnostiche nell'uso di materiale di analisi e assesment di risorse individuali, di valutazione di processi di apprendimento e prestazioni lavorative.\nI contesti in cui trova spazio possono essere i sistemi formativi (scuola, universit\u00e0, formazione professionale) con azioni orientative di supporto alle decisioni e alle aspettative dei singoli utenti coerentemente alle opportunit\u00e0 ed eventuali vincoli del sistema(consulenza orientativa). Presso i servizi per il lavoro, sia pubblici che privati, con consulenze in relazione ai bisogni professionali di lavoratori in mobilit\u00e0, disoccupati o con esigenze di cambiamento lavorativo. Presso le aziende per rispondere ad esigenze di gestione delle risorse umane in occasione di processi di ristrutturazione produttiva o a sostegno dello sviluppo di un percorso individuale di carriera (bilancio delle competenze e consulenza di carriera).\nAnalista di politiche e servizi di orientamento.\nLa figura di analista di politiche e servizi di orientamento svolge prevalentemente attivit\u00e0 di assistenza tecnica alle istituzioni e ai sistemi nelle fasi di definizione delle politiche di orientamento; le funzioni distintive del profilo contemplano la progettazione di piani di intervento, l'analisi dei fabbisogni formativi e aggiornamento delle risorse, la consulenza nella gestione di risorse economiche per gli interventi di orientamento, il monitoraggio, la valutazione e verifica degli interventi(attivit\u00e0/servizi), la promozione e sviluppo dei servizi e delle collaborazioni territoriali in rete.\nLa figura si caratterizza per competenze giuridico amministrative, di gestione del personale e del funzionamento dell'organizzazione, nell'analisi di sistemi complessi per l'attivazione di servizi e reti territoriali e nella gestione e coordinamento di azioni integrate attraverso la promozione del dialogo di istituzioni diverse.\nMetodologie e strumenti.\nLa diffusione di percorsi di orientamento \u00e8 dovuta all'impegno sociale ed istituzionale, ma anche all'interesse personale, a causa dei mutamenti e delle richieste della realt\u00e0 socio-economica, con il conseguente disorientamento che viene avvertito ad ogni livello, cos\u00ec da pervenire a richieste sempre pi\u00f9 numerose di un servizio di consulenza orientativa lungo tutto il percorso della vita formativa e/o lavorativa. Le metodologie di orientamento (bilancio di competenze, orientamento narrativo, autorientamento, percorsi di facilitazione e counseling), quindi, vengono definite come dei processi di accrescimento dell'individuo affinch\u00e9 aumenti la sua capacit\u00e0 di fare delle scelte, di progettare, di intervenire da protagonista nella propria vita.\nIl percorso di orientamento \u00e8 un'attivit\u00e0 complessa che mira alla conoscenza dell'ambiente economico e professionale nel quale ci si muove e della propria identit\u00e0 al fine di avere, con una visione realistica delle proprie competenze e dei propri limiti per delineare orizzonti progettuali di vita e professionali.\nIl bilancio di competenze.\nIl bilancio di competenze \u00e8 da intendersi come un'analisi delle attitudini e delle competenze dell'individuo, che punta ai legami che ci sono tra i compiti e il ruolo che la persona deve o desidera ricoprire, ma anche compie un'analisi delle caratteristiche personali e delle capacit\u00e0 che sono funzionali per ricoprire efficacemente un determinato ruolo. La metodologia del bilancio di competenze \u00e8 nata in Canada, ma si \u00e8 sviluppata e diffusa principalmente in Francia, dove nel 1991 \u00e8 stata approvata la legge 91/1405, che fissa gli obiettivi e regola i tempi e le modalit\u00e0 di svolgimento dei percorsi di bilancio. In Italia non esiste una normativa che disciplini l'utilizzo di questa metodologia a livello nazionale, soltanto alcune regioni si sono mosse in questa direzione. Lo scopo principale di questa tecnica \u00e8 quello di accompagnare la persona a far emergere le proprie capacit\u00e0, competenze e caratteristiche personali, rendendone possibile la trasferibilit\u00e0 e la spendibilit\u00e0 attraverso la ridefinizione e riprogettazione del proprio percorso di sviluppo professionale e/o formativo. Il bilancio di competenze \u00e8 una metodologia di intervento e di consulenza di processo che si usa in ambito lavorativo e nell'orientamento professionale degli adulti ed \u00e8 un percorso volontario.\nEsso \u00e8 uno strumento che pu\u00f2 essere definito di \"tipo specialistico\", \"qualitativo\", connotato da una triplice valenza:\nIl bilancio si divide in tre fasi:\nNell'evoluzione di questo percorso il soggetto coinvolto deve assumere il ruolo di protagonista, cos\u00ec da prendere coscienza delle competenze maturate in ambito formale, non formale ed informale. L'impegno richiesto alla persona \u00e8 quantificabile in circa 24 ore suddivise tra incontri di consulenza e attivit\u00e0 da svolgere autonomamente, in un periodo variabile tra i due-tre mesi. Varie sono le tipologie di strumenti che vengono adottati di cui il colloquio individuale rappresenta la tecnica fondamentale, ma possono essere anche laboratori di gruppo (\"role playing\", simulazioni, giochi di gruppo) con il supporto di griglie e schede strutturate, questionari, test cognitivi di personalit\u00e0 ed attitudinali, al fine di ottenere informazioni pi\u00f9 precise.\nI destinatari del bilancio di competenze sono soggetti adulti in possesso di un patrimonio di competenze professionali e di esperienze lavorative e di vita, che si possono identificare in persone occupate interessate alla riqualificazione e ad uno sviluppo di carriera; persone in mobilit\u00e0 lavorativa o con esperienze di lavoro discontinuo; persone inoccupate o disoccupate; persone coinvolte in processi di ristrutturazione e riorganizzazione della propria azienda; ma possono essere anche giovani laureati con esperienze di stage e tirocini che desiderano individuare le competenze acquisite e la loro spendibilit\u00e0 sul mercato.\nNonostante questa pratica sia nata per rispondere ad esigenze di qualificazione e reinserimento lavorativo, negli ultimi tempi il suo utilizzo \u00e8 stato indirizzato anche a categorie di persone senza esperienze lavorative pregresse, con una particolare attenzione a giovani drop out a rischio emarginazione e devianza. In Italia gli interventi di bilancio di competenze sono previsti e realizzati dai Servizi per il lavoro, quali i Centri per l'impiego provinciali, i Centri di orientamento universitari, la scuola secondaria superiore, i Comuni, enti e organizzazioni che necessitino di un percorso di bilancio per il proprio personale\nL'orientamento narrativo.\nL'orientamento narrativo \u00e8 una pratica di supporto educativo e formativo. Ideato in Italia da Federico Batini e Renato Zaccaria affonda le sue radici nel costruzionismo e nella pedagogia narrativa. In un'epoca in cui i lavori si diversificano, gli ambiti professionali si modificano velocemente, le situazioni di impiego non offrono pi\u00f9 dei riferimenti certi, gli individui sono costretti a porsi costantemente in un'ottica di cambiamento continuo nell'arco della loro vita e a causa dell'imprevedibilit\u00e0, a dare un senso a ci\u00f2 che sta accadendo. La flessibilit\u00e0 e la mobilit\u00e0 in ambito professionale richiedono alle persone una sostenibilit\u00e0 psicologica sempre pi\u00f9 complessa e in questo contesto \"la narrazione\" pu\u00f2 essere vista come un percorso naturale per esprimere il proprio vissuto emotivo e sviluppare la propria personalit\u00e0 per una positiva immagine di s\u00e9 e la costruzione dell'identit\u00e0 personale e professionale. La metodologia dell'orientamento narrativo consente la riflessione su di s\u00e9, sul vissuto passato e sulla proiezione nel futuro, facilita le dinamiche relazionali e sviluppa le competenze orientative delle persone per saper scegliere, progettare, e affrontare le difficolt\u00e0, dare significato e ordine alle azioni.\nUn processo di \"empowerment\", perci\u00f2, che aumenta nella persona la capacit\u00e0 di controllo sulla propria vita, ottenendo cos\u00ec una migliore conoscenza e percezione di s\u00e9 e un conseguente miglioramento del benessere individuale. L'orientamento narrativo \u00e8 interessato a tre diversi aspetti:la costruzione di significati, la strutturazione dell'identit\u00e0 e la narrazione di s\u00e9, e attraverso la modalit\u00e0 dell'orientamento di gruppo, avviene anche il coinvolgimento di aspetti emotivi che stimolano l'apprendimento e incidono sul cambiamento di comportamenti e di strategie. L'obiettivo \u00e8 quello di aiutare la persona a progettare e a progettarsi, a compiere scelte consapevoli e intelligenti in relazione alla notevole complessit\u00e0 nella quale vive, evitando i rischi dell'abitudine e della ripetitivit\u00e0, della passivit\u00e0 e della rassegnazione, per stimolare l'individuo verso precisi obiettivi di maturazione.\nL'orientamento narrativo va incontro al bisogno di avere ideali verso cui tendere al fine di dare direzione e concretezza al desiderio di autorealizzazione, e la modalit\u00e0 narrativa sembra essere la forma adeguata per stimolare processi, nei quali l'individuo possa esplorare se stesso, il proprio ambiente, le proprie aspirazioni, desideri e risorse sui quali forse non si era mai soffermato a riflettere, ma che sono fondamentali per definire una propria identit\u00e0."}
{"id": "3444411", "revid": "339392", "url": "https://it.wikipedia.org/wiki?curid=3444411", "title": "Ruprecht-Karls-Universit\u00e4t Heidelberg", "text": ""}
{"id": "3444413", "revid": "512084", "url": "https://it.wikipedia.org/wiki?curid=3444413", "title": "Universit\u00e4t Hamburg", "text": ""}
{"id": "3444414", "revid": "2110845", "url": "https://it.wikipedia.org/wiki?curid=3444414", "title": "Xerc\u00e8s Louis", "text": "Carriera.\nA livello di club gioc\u00f2 per Lione OU, Lens e Bordeaux."}
{"id": "3444416", "revid": "512084", "url": "https://it.wikipedia.org/wiki?curid=3444416", "title": "Justus-Liebig-Universit\u00e4t Gie\u00dfen", "text": ""}
{"id": "3444418", "revid": "512084", "url": "https://it.wikipedia.org/wiki?curid=3444418", "title": "Georg-August-Universit\u00e4t G\u00f6ttingen", "text": ""}
{"id": "3444419", "revid": "512084", "url": "https://it.wikipedia.org/wiki?curid=3444419", "title": "Martin-Luther-Universit\u00e4t Halle-Wittenberg", "text": ""}
{"id": "3444420", "revid": "512084", "url": "https://it.wikipedia.org/wiki?curid=3444420", "title": "Universit\u00e4t Leipzig", "text": ""}
{"id": "3444421", "revid": "512084", "url": "https://it.wikipedia.org/wiki?curid=3444421", "title": "Westf\u00e4lische Wilhelms-Universit\u00e4t", "text": ""}
{"id": "3444422", "revid": "512084", "url": "https://it.wikipedia.org/wiki?curid=3444422", "title": "Ruhr-Universit\u00e4t Bochum", "text": ""}
{"id": "3444424", "revid": "512084", "url": "https://it.wikipedia.org/wiki?curid=3444424", "title": "Ernst-Moritz-Arndt-Universit\u00e4t Greifswald", "text": ""}
{"id": "3444427", "revid": "34392", "url": "https://it.wikipedia.org/wiki?curid=3444427", "title": "Radio-T\u00e9l\u00e9vision Belge de la Communaut\u00e9 Fran\u00e7aise", "text": ""}
{"id": "3444434", "revid": "486946", "url": "https://it.wikipedia.org/wiki?curid=3444434", "title": "\u00d6sterreichischer Rundfunk", "text": ""}
{"id": "3444435", "revid": "767487", "url": "https://it.wikipedia.org/wiki?curid=3444435", "title": "Ajuricaba (film)", "text": "Ajuricaba \u00e8 un film brasiliano del 1979 diretto da Oswaldo Caldeira.\nTrama.\nBrasile, XVIII secolo. L'indio Ajuricaba, osservando il proprio popolo sottomesso all'invasore portoghese, decide di organizzare la sua gente per combattere l'oppressore."}
{"id": "3444437", "revid": "170423", "url": "https://it.wikipedia.org/wiki?curid=3444437", "title": "NBA Playoffs 2011", "text": "Gli NBA Playoffs 2011 iniziarono il 16 aprile e si conclusero il 12 giugno 2011. Il titolo \u00e8 andato ai Dallas Mavericks, vincenti per 4-2 sui Miami Heat.\nFormato.\nIl formato \u00e8 identico all'edizione precedente.\nEastern Conference.\nPrimo turno.\n(1) Chicago Bulls - (8) Indiana Pacers.\nRISULTATO FINALE: 4-1\nPRECEDENTI NEI PLAYOFF\n(2) Miami Heat - (7) Philadelphia 76ers.\nRISULTATO FINALE: 4-1\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(3) Boston Celtics - (6) New York Knicks.\nRISULTATO FINALE: 4-0\nPRECEDENTI NEI PLAYOFF\n(4) Orlando Magic - (5) Atlanta Hawks.\nRISULTATO FINALE: 2-4\nPRECEDENTI NEI PLAYOFF\nSemifinali.\n(1) Chicago Bulls - (5) Atlanta Hawks.\nRISULTATO FINALE: 4-2\nPRECEDENTI NEI PLAYOFF\n(2) Miami Heat - (3) Boston Celtics.\nRISULTATO FINALE: 4-1\nPRECEDENTI NEI PLAYOFF\nFinale.\n(1) Chicago Bulls - (2) Miami Heat.\nRISULTATO FINALE: 1-4\nPRECEDENTI NEI PLAYOFF\nWestern Conference.\nPrimo turno.\n(1) San Antonio Spurs - (8) Memphis Grizzlies.\nRISULTATO FINALE: 2-4\nPRECEDENTI NEI PLAYOFF\n(2) Los Angeles Lakers - (7) New Orleans Hornets.\nRISULTATO FINALE: 4-2\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\n(3) Dallas Mavericks - (6) Portland Trail Blazers.\nRISULTATO FINALE: 4-2\nPRECEDENTI NEI PLAYOFF\n(4) Oklahoma City Thunder - (5) Denver Nuggets.\nRISULTATO FINALE: 4-1\nPRECEDENTI NEI PLAYOFF\nSemifinali.\n(2) Los Angeles Lakers - (3) Dallas Mavericks.\nRISULTATO FINALE: 0-4\nPRECEDENTI NEI PLAYOFF\n(4) Oklahoma City Thunder - (8) Memphis Grizzlies.\nRISULTATO FINALE: 4-3\nPRECEDENTI NEI PLAYOFF\n&lt;br&gt;\nSi \u00e8 trattata della prima sfida tra le due squadre ai playoff.\nFinale.\n(3) Dallas Mavericks - (4) Oklahoma City Thunder.\nRISULTATO FINALE: 4-1\nPRECEDENTI NEI PLAYOFF\nNBA Finals 2011.\nMiami Heat - Dallas Mavericks.\nRISULTATO FINALE\nPRECEDENTI NEI PLAYOFF\nRoster.\n&lt;br&gt;\n&lt;br&gt;\nStatistiche.\n\"Aggiornate al 4 giugno 2021\"."}
{"id": "3444442", "revid": "34392", "url": "https://it.wikipedia.org/wiki?curid=3444442", "title": "Nippon H\u014ds\u014d Ky\u014dkai", "text": ""}
{"id": "3444443", "revid": "53508", "url": "https://it.wikipedia.org/wiki?curid=3444443", "title": "Victoria (nave)", "text": "La Victoria era un veliero spagnolo del tipo \"nau\". Fu il primo natante ad aver circumnavigato il globo ed unica ad essere tornata in Patria dopo la spedizione di Ferdinando Magellano.\nLa nave \"Victoria\", con le sue 85 tonnellate di stazza (85 toneladas spagnole da 1340kg,cio\u00e8 circa 113-115tonnellate metriche) era la quarta per dimensione della flotta di cinque partita da Sanlucar il 10 agosto 1519. Era comandata da Juan Sebastian de Elcano ed aveva 42 uomini di ciurma. A bordo vi era Antonio Pigafetta che avrebbe pubblicato in seguito il diario di bordo della spedizione. Le altre quattro navi erano la \"Trinidad\" (caravella), la \"San Antonio\", la \"Concepci\u00f3n\" e la \"Santiago\" (caracche).\nRicostruzione.\nNel 2006, con la volont\u00e0 di rendere omaggio al primo europeo a mettere piede nell'attuale territorio cileno, un impresario di Punta Arenas, Cile, ha deciso di investire nella costruzione di una replica a grandezza naturale della prima nave che abbia mai circumnavigato il globo terrestre.\nLa ricerca dei disegni della \"Nao Victoria\" ha preso pi\u00f9 tempo del previsto, quasi tre anni, mentre la costruzione del vascello \u00e8 durata due anni, dal 2009 al 2011, concludendosi troppo tardi per il bicentenario dell'indipendenza del Cile, celebrato nel 2010.\nLa replica della \"Nao Victoria\" \u00e8 stata aperta al pubblico nel mese di ottobre del 2011 come Museo Nao Victoria."}
{"id": "3444444", "revid": "767487", "url": "https://it.wikipedia.org/wiki?curid=3444444", "title": "Abdelaziz Ben Tifour", "text": "Carriera.\nVinse il campionato di calcio francese nel 1951 e nel 1952 con il Nizza e la Coppa di Francia nel 1952 con la stessa formazione."}
{"id": "3444450", "revid": "76963", "url": "https://it.wikipedia.org/wiki?curid=3444450", "title": "Massimiliano Randino", "text": "Biografia.\nNato a Pagani, residente fino al 1992 a Cava de' Tirreni, poi a Nocera Superiore, per circa dieci anni presta servizio nell'Esercito Italiano: dal 2001 al 2007 prende parte a diverse missioni di pace internazionali, in Kosovo, in Afghanistan e in Iraq. Dal 31 gennaio 2009 \u00e8 in forza al 183\u00ba Reggimento paracadutisti \"Nembo\" della Brigata paracadutisti \"Folgore\" di Pistoia, con cui partecipa alla sua terza missione ISAF in Afghanistan. \nIl 17 settembre 2009 \u00e8 tra le vittime di un attacco suicida a Kabul. Due blindati Lince in servizio di scorta sono affiancati da un'autobomba: nell'esplosione perdono la vita sei militari italiani della Folgore, oltre a numerosi civili afgani..\nIl 21 settembre 2009 sono celebrati i solenni funerali di stato nella Basilica di San Paolo fuori le mura a Roma.\nAttualmente \u00e8 sepolto nel cimitero comunale di Nocera Superiore.\nRiconoscimenti.\nIl 23 dicembre 2009 con decreto del Presidente della Repubblica \u00e8 stato insignito della \"Croce d'Onore\" alla memoria, che \u00e8 stata consegnata alla famiglia il 6 maggio 2010 dal Ministro della Difesa Ignazio La Russa, alla presenza del presidente Giorgio Napolitano, con la seguente motivazione:\nIl Comune di Cava de' Tirreni, d'intesa con l'Amministrazione della Provincia di Salerno, ha decretato l'intitolazione a Massimiliano Randino della nuova strada provinciale, nel tratto compreso tra i comuni di Nocera Superiore e Cava de' Tirreni.\nA Massimiliano Randino \u00e8 stata intitolata l'8 maggio 2016 anche la sede di Croce Rossa Italiana (Comitato locale di Agro) del gruppo di Nocera Superiore."}
{"id": "3444451", "revid": "233365", "url": "https://it.wikipedia.org/wiki?curid=3444451", "title": "Don Norman", "text": ""}
{"id": "3444458", "revid": "767487", "url": "https://it.wikipedia.org/wiki?curid=3444458", "title": "Poronajskij rajon", "text": "Il Poronajskij rajon () \u00e8 un rajon dell'Oblast' di Sachalin, nell'Estremo oriente russo. Istituito il 15 giugno 1946, ha come capoluogo Poronajsk, ricopre una superficie di 7.280,2 km2 ed ospitava nel 2010 una popolazione di circa 9.500 abitanti."}
{"id": "3444459", "revid": "39946755", "url": "https://it.wikipedia.org/wiki?curid=3444459", "title": "Distretto di Poronajsk", "text": ""}
{"id": "3444463", "revid": "39946826", "url": "https://it.wikipedia.org/wiki?curid=3444463", "title": "Distretto di Ocha", "text": ""}
{"id": "3444464", "revid": "39946841", "url": "https://it.wikipedia.org/wiki?curid=3444464", "title": "Distretto di Dolinsk", "text": ""}
{"id": "3444465", "revid": "39946872", "url": "https://it.wikipedia.org/wiki?curid=3444465", "title": "Distretto di Nevel'sk", "text": ""}
{"id": "3444470", "revid": "110157", "url": "https://it.wikipedia.org/wiki?curid=3444470", "title": "Circondario di Anhalt-Zerbst", "text": "Il circondario di Anhalt-Zerbst (in tedesco Landkreis Anhalt-Zerbst) era un circondario della Sassonia-Anhalt di 68.086 abitanti, che aveva come capoluogo Zerbst.\nVenne creato il 1\u00ba luglio 1994, accorpando i circondari di Ro\u00dflau e Zerbst, e raccogliendo parte del territorio del circondario di Gr\u00e4fenhainichen. Il 1\u00ba gennaio 2005 ha invece subito una riduzione territoriale, cedendo alcuni comuni alla citt\u00e0 extracircondariale di Dessau e al circondario del Jerichower Land. Il 1\u00ba luglio 2007, dopo aver ceduto nuovamente un'altra parte di territorio alla citt\u00e0 extracircondariale di Dessau-Ro\u00dflau (nata il medesimo giorno dalla fusione tra Dessau e Ro\u00dflau) e ai circondari di Jerichower Land e Wittenberg, \u00e8 stato poi unito con i circondari di Bitterfeld e K\u00f6then, a formare il nuovo circondario di Anhalt-Bitterfeld."}
{"id": "3444472", "revid": "599013", "url": "https://it.wikipedia.org/wiki?curid=3444472", "title": "Peter Nogly", "text": "Carriera.\nGioc\u00f2 per la maggior parte della carriera nell'Amburgo, con cui vinse una Coppa di Germania nel 1976, una Coppa delle Coppe l'anno seguente ed una Bundesliga nel 1979."}
{"id": "3444476", "revid": "767487", "url": "https://it.wikipedia.org/wiki?curid=3444476", "title": "The Woman in White (film 1929)", "text": "The Woman in White \u00e8 un film muto del 1929 diretto da Herbert Wilcox. La storia \u00e8 uno dei numerosi adattamenti cinematografici del romanzo epistolare di Wilkie Collins, pubblicato a Londra a puntate nel 1859-1860.\nProduzione.\nProdotto dalla British &amp; Dominions Film Corporation, il film venne girato in Scozia.\nDistribuzione.\nDistribuito nel Regno Unito dalla Woolf &amp; Freedman Film Service (UK), il film usc\u00ec nelle sale USA distribuito dalla Sono Art-World Wide Pictures il 24 maggio 1929."}
{"id": "3444477", "revid": "3115", "url": "https://it.wikipedia.org/wiki?curid=3444477", "title": "Le Flibustier", "text": "Il Le Flibustier \u00e8 stato un cacciatorpediniere della Marine nationale, appartenente alla classe Le Hardi.\nStoria.\nFormalmente entrato in servizio nel 1940, non fu in realt\u00e0 mai completato poich\u00e9 i lavori furono sospesi quando la nave, gi\u00e0 varata e in via di allestimento, era al 75% dello stadio di progressione dei lavori. Il 1\u00ba aprile 1941 il governo di Vichy gli cambi\u00e0 il nome in \"Bison\". \nIl 27 novembre 1942, in seguito all'occupazione tedesca dei territori della Francia di Vichy, si autoaffond\u00f2 a Tolone insieme al resto della flotta francese per evitare la cattura. \nFu comunque giudicato riparabile e venne quindi recuperato durante il 1943. Incorporato nella Regia Marina come \"FR 35\", il cacciatorpediniere fu sottoposto a Tolone a sommari lavori che avrebbero dovuto permettergli di essere rimorchiato in Italia e sottoposto ad ulteriori lavori di riparazione ed ammodernamento (durante tali lavori avrebbe dovuto essere peraltro dotato di armamento antisommergibile \u2013 2 lanciabombe e 2 scaricabombe di profondit\u00e0. \nTuttavia l'armistizio sorprese l\u2019\"FR 35\" ancora a Tolone: impossibilitata a muovere, la nave cadde in mano alle truppe tedesche (9 settembre 1943).\nNel corso del 1944 il cacciatorpediniere fu danneggiato durante un bombardamento aereo alleato. Il 25 agosto 1944 i tedeschi in ritirata autoaffondarono l\u2019\"FR 35\" nel porto di Tolone: il cacciatorpediniere fu mandato a fondo da un siluro lanciato da un U-Boot."}
{"id": "3444482", "revid": "1501558", "url": "https://it.wikipedia.org/wiki?curid=3444482", "title": "Supercoppa UEFA 1975", "text": "La Supercoppa UEFA 1975 \u00e8 stata la seconda edizione della Supercoppa UEFA.\nSi \u00e8 svolta il 9 settembre e il 6 ottobre 1975 in gara di andata e ritorno tra la squadra vincitrice della Coppa dei Campioni 1974-1975, ovvero i tedeschi occidentali del Bayern Monaco, e la squadra vincitrice della Coppa delle Coppe 1974-1975, ossia i sovietici della Dinamo Kiev.\nA conquistare il titolo \u00e8 stata la Dinamo Kiev che ha vinto la gara di andata a Monaco di Baviera per 1-0 e quella di ritorno a Kiev per 2-0."}
{"id": "3444488", "revid": "1566286", "url": "https://it.wikipedia.org/wiki?curid=3444488", "title": "Henri \u00c9ti\u00e9vant", "text": "Biografia.\nInizi\u00f2 al teatro come attore al Th\u00e9\u00e2tre-Libre, poi in \"tourn\u00e9e\" all'estero e infine all'Ambigu-Comique. Dal 1908 fu attore cinematografico e lo fece alla \"SCAGL\", inizialmente in ruoli minori, e i suoi primi successi arrivarono con i film \"I misteri di Parigi\" (1912) e \"I miserabili\" (1913).\nNel 1913 si trasfer\u00ec in Italia dove lavor\u00f2 alla \"Milano Films\" e inizi\u00f2 a fare il regista. Qui diresse i film \"Il delitto della via di Nizza\", \"Il rubino del destino\" e \"La vendetta del giusto\". Successivamente gir\u00f2 film in Germania e nei Paesi Bassi.\nNel 1919 fece ritorno in patria e diresse film fino al 1929, come \"La fine di Montecarlo\" (1927), dove protagonista fu la famosa attrice italiana Francesca Bertini.\nNel periodo sonoro fece ritorno davanti alla macchina da presa con sporadiche apparizioni perlopi\u00f9 da \u00abcomparsa\u00bb, come nei film \"Golgota\" (1935) e \"L'uomo del giorno\" (1937) entrambi diretti da Julien Duvivier."}
{"id": "3444490", "revid": "1305772", "url": "https://it.wikipedia.org/wiki?curid=3444490", "title": "Lauriea siagiani", "text": "Lauriea siagiani, conosciuta comunemente come Galatea pelosa \u00e8 un crostaceo decapode marino appartenente alla famiglia Galatheidae.\nDistribuzione e habitat.\nDiffuso nelle barriere coralline dell'Indo-Pacifico.\nBiologia.\nCommensale di diverse specie di spugne, frequenta spesso le grandi spugne del genere \"Xestospongia\"."}
{"id": "3444494", "revid": "118721408", "url": "https://it.wikipedia.org/wiki?curid=3444494", "title": "Associazione Sportiva Reggina 1973-1974", "text": "Questa voce raccoglie le informazioni riguardanti l'Associazione Sportiva Reggina nelle competizioni ufficiali della stagione 1973-1974.\nStagione.\nLa squadra ha concluso la sua nona stagione consecutiva in Serie B in diciottesima posizione, retrocedendo in Serie C. Gli allenatori succedutisi alla guida della squadra amaranto sono stati quattro: Giambattista Moschino, Ettore Recagni, ed il duo Domenico Cataldo-Olmes Neri.\nLe vittorie furono 10 i pareggi 14 le sconfitte 14 le realizzazioni 20 e le reti subite 34."}
{"id": "3444503", "revid": "124003866", "url": "https://it.wikipedia.org/wiki?curid=3444503", "title": "Emilio Marchesini", "text": "Biografia.\nEmilio Marchesini esordisce nell'ambito cinematografico e televisivo nella seconda met\u00e0 degli anni cinquanta in qualit\u00e0 di comprimario; nel corso della sua carriera, la sua attivit\u00e0 di attore \u00e8 rimasta spesso limitata ad affiancare il/i protagonista/i di turno, cimentandosi talvolta, anche nel doppiaggio. \nMarito dell'attrice e doppiatrice Annarosa Garatti, nel 1983 Emilio Marchesini interpret\u00f2 la parte del \"Topo\" nello sceneggiato Rai L'amante dell'Orsa Maggiore che \u00e8 da considerarsi tra i ruoli di maggiore rilievo.\nBibliografia.\nLe Teche Rai, la prosa televisiva dal 1954 al 2008."}
{"id": "3444513", "revid": "1305772", "url": "https://it.wikipedia.org/wiki?curid=3444513", "title": "Agioi Anargyroi-Kamatero", "text": "Agioi Anargyroi-Kamatero () \u00e8 un comune della Grecia situato nella periferia dell'Attica (unit\u00e0 periferica di Atene Occidentale) con 58.244 abitanti secondo i dati del censimento 2001.\n\u00c8 stato istituito a seguito della riforma amministrativa detta \"piano Kallikratis\" in vigore dal gennaio 2011 che ha abolito le prefetture e accorpato numerosi comuni"}
{"id": "3444517", "revid": "767487", "url": "https://it.wikipedia.org/wiki?curid=3444517", "title": "The New Daughter", "text": "The New Daughter \u00e8 un film del 2009 diretto da Luis Berdejo.\nTrama.\nUn padre, di professione scrittore, recentemente divorziato, sceglie di spostarsi in una cittadina rurale della Carolina del Sud per cercare di dimenticare la vecchia relazione e ripartire. Con lui i suoi due figli, il giovane Sam e Louisa che, nel pieno dei continui e drammatici cambiamenti dell'adolescenza, \u00e8 costretta ad abbandonare la precedente casa (e quindi gli amici) e inserirsi in una nuova scuola.\nNel bosco vicino alla casa, isolata dal resto del paese, sorge un tumulo che somiglia a un enorme formicaio.\nSecondo alcuni si tratta di un antico luogo sepolcrale indiano, punto di ritrovo di entit\u00e0 divine fra l'uomo e l'insetto, da sempre adorate e ora a rischio di estinzione. Queste entit\u00e0 ora cercano di contattare un'altra entit\u00e0 prescelta e farne la loro nuova regina.\nLouisa ama stendersi per ore sopra il tumulo e sognare. Sta cambiando sempre pi\u00f9 velocemente e potrebbe non essere tutta colpa della pubert\u00e0. \nAlla fine si scoprir\u00e0 che \u00e8 proprio Louisa la prescelta dai cosiddetti \"Camminatori del Tumulo\" come loro regina e di conseguenza madre di una nuova stirpe dei decaduti.\nJohn grazie all'aiuto di un esperto in tombe sacre antiche scopre la natura del tumulo; viene inoltre a sapere dall'ex proprietario di casa che sua nipote aveva avuto gli stessi cambiamenti di Louise. In seguito alla scomparsa della figlia, decide quindi di affrontare direttamente le strane creature che abitano la tomba. \nIl tumulo si riveler\u00e0 essere l'accesso ad una serie di gallerie sotterranee abitate appunto dagli strani esseri descritti dall'esperto; alla fine di esse John trova Louise in una pozza di fango. La rinviene e la porta con s\u00e9 fuori, inseguito da una miriade di mostri. Avendo portato con s\u00e9 una latta di benzina, comincia a svuotarla nel condotto da dove era entrato, ma voltando lo sguardo verso la figlia, si rende conto che ormai \u00e8 troppo tardi: gli esseri hanno compiuto il loro disegno accoppiandosi con lei.\nLa ragazza comincia a trasformarsi e John \u00e8 costretto a fare la scelta a cui voleva sottrarsi: con un fumogeno d\u00e0 fuoco a tutto, provocando un'esplosione che metter\u00e0 fine alla sua vita e a quella della figlia, ormai irrecuperabile. Nel frattempo Sam, l'altro figlio pi\u00f9 piccolo, a cui era stato raccomandato di rimanere in casa al sicuro, esce fuori poco prima dell'esplosione e assiste al disastro. In mano ha una foto incorniciata della sua famiglia. Nel riflesso della cornice si vede il fuoco in lontananza e all'improvviso si vede una figura avvicinarsi, mentre nello sfondo strane creature strisciano sulla casa e su un albero. Il bambino chiama suo padre ma un urlo spaventoso chiude il film, facendo presagire che le creature non sono morte e che anche il piccolo Sam va incontro alla sua fine.\nProduzione.\nIl film si basa in parte sul racconto omonimo dello scrittore irlandese John Connolly.\nDistribuzione.\nIl film \u00e8 uscito direttamente in DVD negli Stati Uniti il 18 maggio 2010, in Italia il 18 marzo 2011 distribuito da 01 Distribution.\nAccoglienza.\nLa pellicola riceve un punteggio di 6,0/10 su Metacritic e una percentuale di gradimento del 33% su Rotten Tomatoes."}
{"id": "3444518", "revid": "287204", "url": "https://it.wikipedia.org/wiki?curid=3444518", "title": "Kampfer", "text": ""}
{"id": "3444524", "revid": "633110", "url": "https://it.wikipedia.org/wiki?curid=3444524", "title": "Fleuret", "text": "Il Fleuret \u00e8 stato un cacciatorpediniere della Marine nationale, appartenente alla classe Le Hardi.\nStoria.\nUltimato nel 1940, il 1\u00ba aprile 1941 il governo di Vichy gli mut\u00f2 il nome originale in \"Le Foudroyant\". \nIl 27 novembre 1942, in seguito all'occupazione tedesca dei territori della Francia di Vichy, si autoaffond\u00f2 a Tolone insieme al resto della flotta francese per evitare la cattura: la nave si pos\u00f2 sul fondale in assetto di navigazione, con la coperta sommersa e fumaioli, cannoni e sovrastrutture emergenti. \nTuttavia fu ritenuto riparabile e fu dunque riportato a galla nel 1943. Incorporato nella Regia Marina con la denominazione \"FR 36\", il cacciatorpediniere fu sottoposto a Tolone a sommari lavori che avrebbero dovuto consentirgli di essere rimorchiato in Italia e sottoposto ad ulteriori lavori di riparazione ed ammodernamento (durante tali lavori avrebbe dovuto essere peraltro dotato di armamento antisommergibile \u2013 2 lanciabombe e 2 scaricabombe di profondit\u00e0. \nTuttavia l'armistizio sorprese l\u2019\"FR 36\" ancora a Tolone: non in grado di muovere, l'unit\u00e0 fu catturata dalle truppe tedesche.\nNell'agosto 1944 i tedeschi in ritirata autoaffondarono l\u2019\"FR 36\" per ostruire l'imboccatura del porto di Tolone."}
{"id": "3444525", "revid": "19933", "url": "https://it.wikipedia.org/wiki?curid=3444525", "title": "Historia Gothorum", "text": ""}
{"id": "3444526", "revid": "132266", "url": "https://it.wikipedia.org/wiki?curid=3444526", "title": "Ruolo ufficiali", "text": ""}
{"id": "3444529", "revid": "767487", "url": "https://it.wikipedia.org/wiki?curid=3444529", "title": "Angelo che redime", "text": "Angelo che redime \u00e8 un film muto italiano del 1913 diretto da Attilio Fabbri.\nTrama.\nDi seguito viene riportato il riassunto della trama del film proposto da Virgilio Film:"}
{"id": "3444530", "revid": "1652134", "url": "https://it.wikipedia.org/wiki?curid=3444530", "title": "Francesco Mignone", "text": "Biografia.\nNacque in via Montenotte a Savona il 4 giugno 1884, figlio di Lorenzo, sottoispettore forestale, e di Carlotta Buzzi Langhi. Rimasto orfano di padre fin da bambino, segu\u00ec la madre, originaria di una nobile famiglia piemontese, a Torino, dove frequent\u00f2 le scuole elementari e le medie e consegu\u00ec la licenza liceale presso il Liceo Gioberti. Nel novembre 1904 si arruol\u00f2 nel Regio Esercito, entrando nella Regia Accademia Militare di Modena per frequentarvi un corso per allievi ufficiali, uscendone due anni con il grado di sottotenente dell'arma di fanteria, assegnato in servizio presso l'85\u00ba Reggimento fanteria. Promosso tenente nel 1909, all'inizio del conflitto con l'Impero ottomano part\u00ec per la Cirenaica con il 20\u00ba Reggimento fanteria e, dopo la firma del trattato di pace di Ouchy, al comando di una centuria di bande indigene, per il combattimento di Zavia es Gaffa nel luglio 1913 fu decorato di medaglia d'argento al valor militare. La seconda medaglia d\u2019argento al valor militare gli venne conferita per il fatto d\u2019arme di Tecniz del 16 settembre dello stesso anno. Rientrato in patria nel luglio 1914 con la promozione a capitano, pochi mesi dopo, nell'aprile 1915, ritorn\u00f2 in Africa perch\u00e9 assegnato, a domanda, al Regio corpo truppe coloniali d'Eritrea, posto al comando del XII Battaglione Indigeni. Rimpatriato nell\u2019aprile 1917, assunse il comando del II Battaglione del 247\u00ba Reggimento fanteria della Brigata Girgenti e partecip\u00f2 nel maggio successivo alla conquista del Monte Vodice, meritandosi una medaglia di bronzo al valor militare. Ferito una prima volta, non abbandon\u00f2 il suo posto di combattimento, ma, rimasto ferito ancora e in modo pi\u00f9 grave ad un braccio, fu costretto al ricovero in ospedale. Una volta guarito e promosso maggiore, alla fine del gennaio 1918, fu nuovamente in linea coi fanti del 232\u00ba Reggimento fanteria della Brigata Avellino. Comandante del III Battaglione schierato a difesa dell'ansa di Lampol, nel settore di Fossalta, sul basso Piave, con l'inizio della battaglia del solstizio, contrast\u00f2 per tre interi giorni l'attacco nemico. Bench\u00e9 tutta la linea difensiva italiana fosse stata fatta arretrare sotto la pressione austriaca, egli, respingendo col suo battaglione gli attacchi nemici, trasform\u00f2 l'ansa di Lampol in un vero ridotto difensivo. I combattimenti del 17 giugno posero fine alla battaglia e quel giorno cadde durante un combattimento corpo a corpo con le truppe nemiche. Con Regio Decreto del 31 maggio 1923 gli fu conferita la medaglia d'oro al valor militare alla memoria. I suoi resti riposano nell'ossario di Fagar\u00e8 della Battaglia. A lui sono state dedicate le scuole elementari di Legino e una via a Savona."}
{"id": "3444539", "revid": "767487", "url": "https://it.wikipedia.org/wiki?curid=3444539", "title": "Il delitto della via di Nizza", "text": "Il delitto della via di Nizza \u00e8 un film muto italiano del 1913 diretto da Henri \u00c9ti\u00e9vant."}
{"id": "3444541", "revid": "1906976", "url": "https://it.wikipedia.org/wiki?curid=3444541", "title": "Zona archeologica di Salentino", "text": "La zona archeologica di Salentino \u00e8 un sito archeologico situato in contrada Salentino nel comune di Acquaviva delle Fonti, nella citt\u00e0 metropolitana di Bari.\nTerritorio.\nL'abitato si trova nei pressi dell'antica chiesa di Santa Maria della Palma, in abbandono gi\u00e0 dal XVIII secolo e della masseria circostante a 3\u00a0km da Acquaviva. Gi\u00e0 abitata nell'et\u00e0 del bronzo, divenne \"Salentium\" con i Peuceti. Nel Medioevo contribu\u00ec alla nascita dell'odierna Acquaviva con l'unione dei villaggi di \"Sanctus Erasmus\" e \"Malanum\".\nArcheologia.\nDi particolare interesse il rinvenimento di una tomba-ossario databile al VI-VII secolo d.C. da cui proviene una brocca a decorazione dipinta, riferibile a quel contesto alto medievale su cui probabilmente si \u00e8 attestata successivamente la Chiesa di Santa Maria. L'edificio cos\u00ec come si presenta oggi sembra ricalcare l'impianto planimetrico del transetto di una basilica pi\u00f9 antica. La tipologia architettonica romanico-gotica e la serie di affreschi sulle pareti (oggi del tutto scomparsi) portano a datare gli ultimi interventi al XV-XVI secolo."}
{"id": "3444545", "revid": "125841140", "url": "https://it.wikipedia.org/wiki?curid=3444545", "title": "Spinazzola", "text": "Spinazzola (\"Spenazz\u00f2le\" in dialetto spinazzolese) \u00e8 un comune italiano di abitanti della provincia di Barletta-Andria-Trani in Puglia.\nAl censimento del 2011, Spinazzola ha registrato un calo demografico dell'8,2% rispetto ai abitanti del censimento del 2001 e risulta il comune meno popoloso della provincia.\nConfina a ovest con la Basilicata, cui \u00e8 appartenuta fino al 4 giugno 1811, quando Gioacchino Murat, ridisegnando le provincie del Regno, decret\u00f2 il passaggio di Spinazzola in Terra di Bari, sottraendola al distretto di Matera.\nGeografia fisica.\nTerritorio.\nIl paese \u00e8 situato sul versante occidentale delle Murge Pugliesi, su un territorio collinare chiamato \u201cSella di Spinazzola\u201d e il comune si estende per circa 23\u00a0km di lunghezza e 9\u00a0km di larghezza, per un totale di 18000 ha, a 435 metri sul livello del mare. La cittadina sorge su una terrazza circondata da scarpate affacciata sulla valle del torrente Locone, il principale affluente del fiume Ofanto. Nelle pendici delle scarpate sgorgano numerose sorgenti (Pilone, Raica, di Rolla, Gadone Turcitano, S. Francesco, Casalvecchio, Accannata, Paredano, San Vincenzo) che fanno di Spinazzola un paese ricco d'acqua, in contrasto con la generale scarsit\u00e0 tipica della regione.\nAd ovest del paese, vi sono dei boschi latifoglie prevalentemente di roverelle, immersi nelle valli confinanti con la Basilicata.\nClima.\nIl clima di Spinazzola \u00e8 di tipo sub-litoraneo e spesso presenta caratteristiche tipiche dei climi continentali a causa dell'altitudine e della lontananza dal mare. Gli inverni sono moderatamente freddi e le estati calde e asciutte. La temperatura media del mese di gennaio \u00e8 di circa +5\u00a0\u00b0C, mentre in estate si aggira attorno ai +23\u00a0\u00b0C. Le precipitazioni annue sono modeste e si attestano attorno ai 600mm. Le piogge sono abbondanti durante i mesi invernali e autunnali con massimi pluviometrici a novembre, in estate sono molto scarse e si verificano a volte sotto forma di brevi rovesci temporaleschi durante le ore pomeridiane. Le nevicate sono modeste e si verificano quasi esclusivamente da dicembre a marzo, in presenza di aria fredda proveniente dai Balcani e dal Nord Europa.\nStoria.\nSebbene non sia verificabile la tradizionale identificazione con la \"Statio ad Pinum\", tappa della Via Appia romana, la cittadina potrebbe essere stata fondata in epoca molto antica.\nNel 1811 il re Gioacchino decret\u00f2 il distacco dalla Basilicata e il passaggio di Spinazzola alla Puglia, in Terra di Bari.\nNel corso del XIX secolo il paese cominci\u00f2 a espandersi fuori dell'antico nucleo, per assumere l'attuale caratteristica di borgo in linea, quasi completamente disteso lungo la strada provinciale 230.\nNel 2004 il comune di Spinazzola, gi\u00e0 parte Provincia di Bari, \u00e8 entrato a far parte della nuova Provincia di Barletta Andria Trani.\nMonumenti e luoghi d'interesse.\nCon l'abbattimento, all'inizio del XX secolo, del castello Pignatelli, a Spinazzola si conservano alcuni resti d'una cinta muraria medioevale, una commanderia dell'ordine gerosolimitano e la cinquecentesca chiesa madre (San Pietro apostolo) e il primo ospedale Templare in Puglia. \nRuderi del castello del Garagnone ubicato nell'omonima contrada, sulle rocce della Murgia, fra Poggiorsini e Spinazzola, appartenuto al feudo degli Orsini.\nIn contrada Grottelline, (zona 21 ponti) vi sono resti di abitazioni preistoriche probabilmente neolitiche, scavate nella roccia sulla superficie affiorano cocci di ceramiche nere e con figure geometriche, di epoca pi\u00f9 recente.\nPresso Spinazzola si trovano anche i ruderi del castello normanno. Altro monumento presente a Spinazzola \u00e8 l'Epitaffio, ubicato nell'omonima localit\u00e0, manufatto storico realizzato nel 1631 per ricordare il vecchio \"Tratturo Regio Melfi-Castellaneta\", che all'epoca dei romani consentiva agli armenti di spostarsi.\nArchitetture civili e palazzi storici.\nNel tessuto abitativo di Spinazzola sono presenti pochi ma importanti palazzi storici scampati alle demolizioni del XX secolo. Tra questi edifici ci sono:\nAltro edificio di grande valore storico-architettonico \u00e8 il vecchio ospedale Santa Maria La Civita, ex convento di Cappuccini (parzialmente crollato per incuria).\nFontane e masserie.\nLe fontane pi\u00f9 importanti, sia da un punto di vista storico che utilitario, sono otto. Esse sono: Dirolla, Raica, Pilone, San Francesco, San Vincenzo, Gadone, Accannata, Casalvecchio, Pisciarello.\nDi interesse storico-architettonico sono le masserie disseminate sul territorio di Spinazzola, strutture agricole che sono caratterizzate da una architettura tipicamente legata al lavoro agricolo e all'allevamento del bestiame. Tra queste masserie ci sono \"Donna Teresina Spada\", Paredano Pulcinella, Quadrone, Accannata, le numerose masserie in contrada Santa Lucia e la masseria Capo d'acqua ex senatore Saraceno, che per lascito testamentario \u00e8 di propriet\u00e0 comunale e viene concessa in affitto alla congregazione dei poveri. Le masserie pi\u00f9 belle sono considerate \"Beni Culturali\" e per questo sottoposte a vincoli di tutela.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2010 la popolazione straniera residente era di 195 persone.\nLe nazionalit\u00e0 maggiormente rappresentate in base alla loro percentuale sul totale della popolazione residente erano:\nCultura.\nCinema.\nNel 1963 in citt\u00e0 \u00e8 stato girato in parte il film \"I basilischi\", per la regia di Lina Wertm\u00fcller.\nNel 1995 \u00e8 stato girato il film \"Ninfa plebea\", sempre per la regia di Lina Wertm\u00fcller.\nNel 2019 a Spinazzola \u00e8 stato girato il film \"Tolo Tolo\" per la regia di Checco Zalone.\nNel 2019 Spinazzola \u00e8 stata protagonista delle riprese del cortometraggio \"Un Giudice Ragazzino\" del giovane regista spinazzolese Pierluigi Glionna.\nNel 2021 il cortometraggio \"Clementina\", diretto dallo spinazzolese Pasquale Coletti, viene selezionato ai David di Donatello 2021.\nSi narra che il 242esimo papa della storia mondiale sia nato e cresciuto a Spinazzola.\nEconomia.\nL'attivit\u00e0 principale \u00e8 l'agricoltura, praticata da imprese, in generale di piccole dimensioni, specializzate nella produzione cerealicoltura, ed attivit\u00e0 connesse: commercio di cereali e sementi, macchine agricole e insaccamento di fertilizzanti. Ricade inoltre tra i territori di produzione della Lenticchia di Altamura che ha ottenuto nel 2017 l'Indicazione geografica protetta (Unione europea). La relativa ricchezza d'acqua del territorio incoraggia anche colture orticole ed in serre. Alla tradizione artigianale va segnalata la produzione di abiti da sposa.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nFino al 2016 c'erano due squadre di calcio in citt\u00e0: la \"U.S.D. Nuova Spinazzola\", che militava nel girone A pugliese di Prima Categoria, e la \"Usd Spinazzola 1976\", che militava invece nel girone A pugliese di Terza Categoria.\nNel luglio 2016 c'\u00e8 stata la fusione tra le due societ\u00e0, che ha portato alla nascita della \"USD Nuova Spinazzola 76\", che partecipa al campionato di Promozione pugliese."}
{"id": "3444547", "revid": "1632387", "url": "https://it.wikipedia.org/wiki?curid=3444547", "title": "Detektivbyr\u00e5n", "text": "I Detektivbyr\u00e5n (\"agenzia investigativa\", in italiano) sono stati un trio svedese di musica electro-folk proveniente da G\u00f6teborg.\nStoria.\nI componenti del gruppo erano Anders \"Fiandre\" Molin, Martin \"MacGyver\" Molin e Jon Nils Emanuel. I tre, cresciuti insieme nella citt\u00e0 di Karlstad situata nella Contea di V\u00e4rmland, formano il gruppo solo quando si trasferiscono a G\u00f6teborg nel 2005. L'utilizzo di strumenti inusuali come la fisarmonica e il glockenspiel \u00e8 stato ispirato, oltre che dalle tradizioni musicali della contea di V\u00e4rmland, dall'influenza della colonna sonora del compositore francese Yann Tiersen per il film \"Il favoloso mondo di Am\u00e9lie\". Inizialmente la band suonava per le strade e aveva quindi bisogno di strumenti facilmente trasportabili come appunto il glockenspiel.\nTra il 2006 e il 2008 il gruppo \u00e8 stata in tour e ha partecipato anche in varie radio e tv svedesi ed anche stata invitata in un programma di MTV Europe. Il 3 settembre 2008, i Detektivbyr\u00e5n pubblicano il loro primo album in studio \"Wermland\". Il gruppo viene nominato per due premi Grammis - l'equivalente svedese dei Grammy Awards - come gruppo esordiente dell'anno e musica popolare dell'anno nel 2008. Inoltre viene nominato per un premio al Manifestgalan come miglior live act del 2008.\nIl gruppo contribuisce poi anche alla colonna sonora del film statunitense \"Tenure\". Nel febbraio 2009 Jon Nils Emanuel Ekstr\u00f6m lascia la band che stava lavorando sul futuro album provvisoriamente chiamato \"Beyond\". Nell'agosto 2010 il gruppo si scioglie con un comunicato reso noto sul suo sito ufficiale."}
{"id": "3444548", "revid": "1442080", "url": "https://it.wikipedia.org/wiki?curid=3444548", "title": "Paolo Spalla", "text": "Intraprese l'attivit\u00e0 di orafo nel 1960, cominciando poco dopo ad approcciarsi alla scultura. Soprattutto come scultore manifest\u00f2 lo stretto legame che lo legava alla sua terra e al fiume Po, sia in fatto di soggetti artistici che di materiali utilizzati (pietra, sassi e ciottoli in particolare). Partecip\u00f2 negli anni ad importanti premi ed esposizioni collettive, fra le quali si ricorda in particolare quella tenuta nel 1993 presso la Fortezza da Basso di Firenze, a cui parteciparono anche Giacomo Manz\u00f9, Afro, Giuseppe Capogrossi e Pietro Consagra.\nAlcune sue opere sono conservate presso il Museo per l'oreficeria contemporanea (MOC) di Sartirana."}
{"id": "3444550", "revid": "287204", "url": "https://it.wikipedia.org/wiki?curid=3444550", "title": "Cima dell'Agnello", "text": "La Cima dell'Agnello (2.927 - \"Cime de l'Agnel\" in francese) \u00e8 una montagna delle Alpi Marittime al confine tra l'Italia (provincia di Cuneo) e la Francia (dipartimento delle Alpi Marittime).\nLa montagna \u00e8 contornata dalla Cima di Cougourda, la Malaribe ed il Ca\u00efre de l'Agnel.\nSi pu\u00f2 facilmente salire sulla vetta partendo dal \"Rifugio di Cougourde\" (2.090\u00a0m)."}
{"id": "3444555", "revid": "767487", "url": "https://it.wikipedia.org/wiki?curid=3444555", "title": "Il romanzo di due vite", "text": "Il romanzo di due vite \u00e8 un film muto italiano del 1913 diretto da Attilio Fabbri."}
{"id": "3444565", "revid": "287204", "url": "https://it.wikipedia.org/wiki?curid=3444565", "title": "Premio Armando Picchi", "text": "Il premio Armando Picchi \u00e8 un trofeo annuale assegnato al miglior difensore assoluto della Serie A e al miglior difensore italiano under 23 dello stesso anno. La scelta dei vincitori \u00e8 data dalle qualit\u00e0 fisiche, tecniche e tattiche, ma anche dal fair play e dalla personalit\u00e0 dimostrati dentro e fuori dal campo.\nIl premio, istituito dall'amministrazione comunale di Casciana Terme, \u00e8 stato ideato per celebrare il 40\u00ba anno della scomparsa di Armando Picchi, storico capitano della Grande Inter, morto il 27 maggio 1971: la prima edizione del trofeo ha riguardato la stagione 2010-2011. I vincitori sono selezionati da una giuria composta dai direttori di \"Corriere dello Sport - Stadio\", \"La Gazzetta dello Sport\", \"Tuttosport\", \"La Nazione\" e \"Il Tirreno\" e dai responsabili delle redazioni sportive di LA7, Mediaset, Rai e Sky."}
{"id": "3444566", "revid": "767487", "url": "https://it.wikipedia.org/wiki?curid=3444566", "title": "Il violatore di blocco", "text": "Il violatore di blocco \u00e8 un film muto italiano del 1913 diretto e interpretato da Attilio Fabbri."}
{"id": "3444567", "revid": "729019", "url": "https://it.wikipedia.org/wiki?curid=3444567", "title": "Harvey Wippleman", "text": "Lauer inizi\u00f2 la sua carriera nel mondo del wrestling nel Sud degli Stati Uniti, specialmente nella zona di Memphis. Negli anni novanta, entr\u00f2 nella World Wrestling Federation, interpretando la gimmick di Harvey Wippleman, manager heel di wrestler come Big Bully Busick, Kamala, e Giant Gonz\u00e1lez. Nel 2000, \u00e8 diventato il primo ed unico uomo ad aver mai vinto la cintura di campione mondiale femminile WWF Women's Championship. Oltre a lavorare nel backstage della WWE, occasionalmente si esibisce come Downtown Bruno nella Memphis Wrestling.\nCarriera.\nWorld Wrestling Federation/Entertainment (1991-presente).\nNel 1991, dopo svariati anni passati in federazioni minori dove svolgeva la mansione di arbitro e spesso anche di lottatore, Lauer fu chiamato dall'amico Sid Eudy a lavorare nella World Wrestling Federation. Lauer debutt\u00f2 interpretando il personaggio di Harvey Wippleman, il malvagio manager di Big Bully Busick. Nell'aprile del 1992, a \"WrestleMania VIII\", Wippleman fece da manager a Sid Justice, la gimmick interpretata dall'amico Sid Eudy, durante il main event della serata che consisteva nel suo match contro Hulk Hogan (che termin\u00f2 per Justice con una sconfitta per squalifica). Quando Eudy lasci\u00f2 la WWF, molte delle luci su Lauer in WWF si spensero, ed egli inizi\u00f2 a far da manager a talenti meno importanti.\nSuccessivamente, Wippleman divenne manager di Kamala, che era nel bel mezzo di un feud con The Undertaker. Dopo che Kamala fu sconfitto da Undertaker in un Coffin match a \"Survivor Series\" 1992, Kamala lasci\u00f2 Wippleman e si affid\u00f2 al Reverendo Slick che divenne il suo nuovo manager. Wippleman continu\u00f2 da solo la sua personale guerra contro Undertaker e port\u00f2 un suo nuovo cliente nella WWF, il quasi 2 metri e mezzo di altezza Giant Gonz\u00e1lez, che interfer\u00ec nella \"Royal Rumble '93\" causando l'eliminazione di Undertaker. Giant Gonzalez e Undertaker si scontrarono a \"WrestleMania IX\", in un match dove Gonzalez fece svenire Undertaker utilizzando un fazzoletto imbevuto di cloroformio. Il feud tra i due culmin\u00f2 in uno speciale Rest in Peace match a \"SummerSlam '93\", vinto dal becchino.\nLa successiva storyline di primo piano nel quale fu coinvolto Wippleman ebbe luogo nel 1995, quando fece da manager alla sua fidanzata sulle scene Bertha Faye. La Faye, con Wippleman al suo angolo, vinse il titolo WWF Women's Championship sconfiggendo Alundra Blayze a \"SummerSlam '95\". In seguito Wippleman inizi\u00f2 un feud con l'annunciatore WWF Howard Finkel. Il loro bizzarro feud culmin\u00f2 in un Tuxedo match svoltosi il 5 gennaio 1995. L'anno seguente, Lauer fu impiegato principalmente come arbitro.\nWWF Women's Championship (2000).\nDurante l'Era Attitude, Lauer (travestito da donna e con l'identit\u00e0 di \"Hervina\") vinse il titolo WWF Women's Championship battendo The Kat nel corso di un \"Lumberjill Snow bunny\" match, un incontro tenutosi all'interno di una piscina riempita di neve e ai cui bordi stavano una serie di lottatrici pronte ad impedire che uno dei due contendenti uscisse fuori. Perse poi il titolo il 3 febbraio 2000 contro Jacqueline in un match durato meno di un minuto. Successivamente Lauer svolse prettamente l'attivit\u00e0 di road agent per la WWE.\nVita privata.\nNel 1994, rest\u00f2 coinvolto in un grave incidente d'auto insieme a Joey Marella, che cost\u00f2 la vita a quest'ultimo. L'incidente avvenne perch\u00e9 Marella si addorment\u00f2 alla guida mentre i due erano in viaggio verso Newark nel New Jersey. Marella non aveva la cintura di sicurezza, ma Lauer s\u00ec, \u00e8 fu questo a salvargli la vita anche se rest\u00f2 comunque ferito nello scontro.\nHha scritto anche la sua autobiografia, intitolata \"Wrestling with the Truth\", pubblicata nel 2008."}
{"id": "3444568", "revid": "767487", "url": "https://it.wikipedia.org/wiki?curid=3444568", "title": "La belva addormentata", "text": "La belva addormentata \u00e8 un mediometraggio muto italiano del 1913 diretto e interpretato da Attilio Fabbri."}
{"id": "3444569", "revid": "110157", "url": "https://it.wikipedia.org/wiki?curid=3444569", "title": "Firma digitale separata", "text": "La firma digitale separata (in inglese \"detached signature\") \u00e8 un tipo di firma digitale che \u00e8 tenuta separata dai dati firmati, a differenza della firma digitale completa che \u00e8 inglobata nel file stesso.\nViceversa, il formato di salvataggio di un generico file difficilmente consente modifiche arbitrarie al file stesso, anche solo per inserire i pochi byte di una firma digitale. Inoltre c'\u00e8 da considerare anche il problema che l'azione di firmare il file modifica il file stesso, per cui occorre identificare quale sia la firma e quale la parte firmata.\nQuando la firma digitale \u00e8 separata dal file firmato, ci\u00f2 permette di poter lavorare con il file originale senza dover aprire un file firmato digitalmente, ma ovviamente una qualsiasi modifica al file originale interrompe lo stretto legame con la firma, nel senso che un file differente non possieder\u00e0 la medesima firma.\nEsempi.\n\u00c8 consuetudine che la firma digitale separata abbia lo stesso nome del file originale firmato, per evidenziarne il legame, ma con un'estensione diversa.\nAd esempio:"}
{"id": "3444570", "revid": "767487", "url": "https://it.wikipedia.org/wiki?curid=3444570", "title": "La regina dell'isola", "text": "La regina dell'isola \u00e8 un mediometraggio muto italiano del 1913 diretto da Attilio Fabbri."}
{"id": "3444571", "revid": "385321", "url": "https://it.wikipedia.org/wiki?curid=3444571", "title": "Detached signature", "text": ""}
{"id": "3444573", "revid": "762947", "url": "https://it.wikipedia.org/wiki?curid=3444573", "title": "Tommaso Vitani da Brescia", "text": "L'ortografia del cognome presenta diverse varianti: Victan, Vitani, Vitano, Vitali, Vitanni ecc. ma la forma Vitani \u00e8 prevalente.\nBiografia.\nCon ogni probabilit\u00e0 fu allievo del bresciano Giovanni Battista Facchetti e svolse un'attivit\u00e0 itinerante soprattutto in Liguria e in Corsica nella seconda met\u00e0 del XVI secolo. Nei documenti non \u00e8 mai indicato un luogo di residenza, ma dal momento che gran parte degli atti notarili che lo riguardano sono stati rogati a Genova \u00e8 molto probabile che il capoluogo ligure fosse la sua citt\u00e0 di riferimento.\nEra probabilmente cugino dell'organaro bresciano Antonio Vitani, (figlio di Angelo) padre dei pi\u00f9 noti Giuseppe e Angelo, operanti a Pavia tra la seconda met\u00e0 del XVI secolo e gli inizi del XVII. A Pavia, presso i fratelli Giuseppe e Angelo Vittani si form\u00f2, tra il 1609 e il 1624 l'organaro olandese Giovanni Oltrachino, maestro d'organi poi molto attivo in Liguria."}
{"id": "3444577", "revid": "767487", "url": "https://it.wikipedia.org/wiki?curid=3444577", "title": "Una donna del popolo", "text": "Una donna del popolo \u00e8 un mediometraggio muto italiano del 1913 diretto da Attilio Fabbri."}
{"id": "3444580", "revid": "946", "url": "https://it.wikipedia.org/wiki?curid=3444580", "title": "Sermoni subalpini", "text": "I Sermoni subalpini sono il pi\u00f9 importante documento degli inizi della letteratura in lingua piemontese.\nRisalgono al periodo che va dalla fine del secolo XII e l'inizio del secolo XIII.\nSono 22 sermoni festivi, di autore anonimo, contenuti nel codice D.VI.10 della Biblioteca Nazionale di Torino.\nIl manoscritto \u00e8 stato ritrovato nel 1847, inizialmente si riteneva fosse un miscuglio di latino, provenzale e francese (Lacroix), mentre Jacques Joseph Champollion-Figeac l'aveva attribuito ai patois provenzali delle vallate piemontesi. Il primo ad attribuirlo al piemontese \u00e8 stato F\u00f6rster nel 1879.\nNei decenni successivi numerosi linguisti si sono succeduti nell'analisi dell'antico documento e si \u00e8 formulata l'ipotesi che la copia a noi pervenuta non sia il manoscritto \u03b1, ma un manoscritto successivo ricopiato probabilmente da copisti transalpini, che vi hanno applicato convenzioni legate alle lingue gallo-romanze e vi hanno dunque introdotto elementi d'oc e d'o\u00efl che non dovevano far parte del piemontese medioevale di quell'epoca.\nL'analisi delle preposizioni, cos\u00ec come quella della morfologia e del lessico hanno individuato la prevalenza degli elementi cisalpini. I fenomeni di formazione del plurale e di perdita delle vocali finali al maschile corrispondono puntualmente con i fenomeni del piemontese moderno, e quindi i Sermoni sono una preziosa testimonianza di come il piemontese ed il suo gruppo gallo-italico fossero un'entit\u00e0 gi\u00e0 ben definita ed autonoma rispetto ai tre tradizionali gruppi citati da Dante Alighieri, ovvero le lingue d'oc, d'o\u00efl e del s\u00ec. Sulla falsariga di queste diciture medievali, il piemontese antico \u00e8 stato chiamato \"Lenga d'o\u00e9\", poich\u00e9 nel documento si attesta questa affermazione, che si ritiene la versione antica delle moderne affermazioni piemontesi \"\u00f2j\" ed \"\u00e9\" e del lombardo \"a\u00e8\".\nIl centro, o il principale dei centri di redazione dei Sermoni \u00e8 individuato a Vercelli. I Sermoni avevano una funzione didattica ed erano dedicati alla formazione dei cavalieri templari, di cui un gran numero era di stanza in Piemonte e presso i passi alpini.\nI Sermoni.\nAlcuni titoli di Sermoni.\nL'inizio del sermone. \nSi noti subito che quasi tutti i plurali sono in -s.\nDa notare anche \"Deus\" (caso soggetto) e \"Deu\" (caso complemento oggetto).\n\"Les desmes et les primicies li Chrestien feel Deu devent doner a sainte Eglise e as preveires et pauperibus, e devez saver por quei e per quel auctorit\u00e9 furent trovees\".\n\"Tut premerement que Deus feist nule creature, s\u00ec fist dez ordines d'angeles\".\nL'inizio del sermone.\nSi noti \"dist\", che \u00e8 un passato remoto, che oggi non esiste pi\u00f9, in piemontese.\n\"Seignor frere, notre Sire dit en son Evangeli que bonaurai sun cil qui \u00e0n misericordia, quar il la troveran plenerement. Perqu\u00e9 dist nostre Seignor aquesta parola? Sapiai que piet\u00e0 si est una de le vertuz qui munt est preciosa e acceptabel davant Deu\";\nL'inizio del sermone.\nIn questo inizio si noti \"deil\", che in piemontese moderno diventer\u00e0 \"dij\".\n\"Freres, zo dit l'Apostol, ben est ora que nos levem de dormir. Aquest soig si est en tuit l'omes qui son en aquest sevol, car tuit li omen qui vivun sunt plen de coveitise e s'adorment en lor peccai; e enper\u00f2 tut zo que il cobiten tut est trespasable, tut est ... . E lo Prophete dit deil ric homes\"\nL'inizio del sermone.\n\"Seignor, oi celebrem la sancta nativit\u00e0 del nostre Seignor Ihesu Christ segun la carn\". \"Or devem esgarder e perpenser en nos meesme, quan grant fo la misericordia de nostre Seignor vers hom plus que vers nuilla creatura que el fe\u00e9s\".\nL'inizio del sermone.\n\"Un eisemple direm d'un bon hom qui ot tres am\u00ecs. L'un era ric e l'autre era ric, mas non era s\u00ec ric cum era lo premer; lo terz era povre\". \"Or quest bon hom, qui av\u00eca questi trei am\u00ec, si era gastaldo d'un alt hom\". \"Or aven que so ser, cui bail\u00eca el tenea, s'ir\u00f2 cum lui per offensiun qu'el li avea faita\".\nL'inizio del sermone.\n\"Nostre Seignor apparec en la nostra forma, que el aveva criaa ex nichilo\". \"Car aquela faitura \u00f2 el fo e est, invisible est; anc no fo hom qui la po\u00e9s veeir n\u00e9 perpenser en qual guisa el est, ... Car quant lo seignor appela son serve, cel li respunt: \"Meser\". Perqu\u00e8? Car el se sent de menur poer e de menor riquisia\".\nUn altro passo molto interessante mostra la forma pi\u00f9 arcaica di affermativo piemontese:\nE lo reis ia demand\u00e0: Aves tu lum? E cel respond\u00e8: Oe, doe candele. ...\nL'inizio del sermone.\nDa notare \"eo\", da ego.\n\"Santa Ecclesia parla a le anime feel e s\u00ec lor dit: Neire soi, mas eo soi bela, filles de Ierusalem, zo est de paz, s\u00ec cum l'albergar\u00eca de Cedar, zo sunt tenebre, e cum sun le peil de Salomun\". \"Ne m'esquivai per zo que eo soi neira, car lo soleil m'\u00e0 eis\u00ec ennerz\u00eca\".\nL'inizio del sermone.\n\"Aquesta sentenza e aquest flael, dun Christ catz\u00e9 cels qui vendean e acatavan el Temple de so Pare, [...] oi en aquest iorn regnen. Zo son li hereti, qui acaten e venden les maisuns de Deu, zo sun las ecclesies, qui est una, quamvisdeu seian molte per lo munt\"."}
{"id": "3444582", "revid": "767487", "url": "https://it.wikipedia.org/wiki?curid=3444582", "title": "Amore veglia", "text": "Amore veglia \u00e8 un film muto italiano del 1914 diretto da Baldassarre Negroni."}
{"id": "3444584", "revid": "24443", "url": "https://it.wikipedia.org/wiki?curid=3444584", "title": "Cima dell'Agnel", "text": ""}
{"id": "3444586", "revid": "580", "url": "https://it.wikipedia.org/wiki?curid=3444586", "title": "Salerniana", "text": "La Salerniana \u00e8 una Galleria d'arte contemporanea ed una Associazione Artistica Culturale non profit con sede ad Trapani presso il Palazzo della Vicaria dal 2015, precedentemente ad Erice (TP) con ultima sede la Galleria Civica \u201cG.Perricone\u201d. La galleria offre con la sua collezione uno spaccato significativo dell'arte contemporanea italiana.\nStoria.\nFondata dal poeta Giacomo Tranchida che ebbe l'idea di istituire un premio d'arte di pittura estemporanea da esporre negli spazi di via notar Salerno ad Erice, \"la Salerniana\" divenne nel tempo un evento estivo per appassionati e cultori d'arte nella cittadina del trapanese. Negli anni successivi l'associazione si evolve per merito del senatore Giuseppe Perricone, succeduto a Tranchida, che dal 1982 avvi\u00f2 una serie di mostre sia tematiche che personali coordinate dal direttore artistico, il pittore Michele Cossyro.\nGi\u00e0 nei primi anni ottanta l'associazione trov\u00f2 sede negli spazi dell'ex convento San Carlo dove Perricone e Cossyro pensarono di programmare le esposizioni affidando ad ogni curatore tre o quattro mostre con l'intenzione di dare continuit\u00e0 critica e qualitativa alla manifestazione. L'inaugurazione del nuovo corso venne affidato a \"Giorgio Di Genova\", critico e storico dell'arte romano, che cur\u00f2 quattro mostre dal 1982 al 1985 (\"Pittori dell'occhio, della mente e dell'immaginazione\", \"Lo stagno di Narciso\", \"I cento occhi di Argo\u00a0\u2013 Arte e scienza\", \"Ricognizione anni 1980-\u201885\") in collaborazione anche con Giulio Carlo Argan, Gillo Dorfles e Filiberto Menna. Quest'ultimo, storico dell'arte campano, collaboro' con l'associazione dal 1986 al 1988 (\"Il meno \u00e8 il pi\u00f9 \u2013 Per un'astrazione povera\", \"Pittura Scrittura Pittura\", \"Mediterranea - Il mare, i luoghi, i miti, l'ornamento nell'arte italiana d'oggi\").\nPalma Bucarelli, storica direttrice e sovrintendente della Galleria Nazionale d'Arte Moderna di Roma, focalizz\u00f2 l'attenzione su tre personali di artisti affermati siciliani e nativi della provincia di Trapani (\"Carla Accardi : opere 1965-1983\", \"Pietro Consagra: opere 1955-1984\", \"Antonio Sanfilippo: opere 1949-1971\") dal 1983 al 1986. Rudi Fuchs, critico d'arte olandese, dal 1987 al 1990, curo' due mostre (\"Incrocio\" ed \"Intuizioni nello spazio. Due possibilit\u00e0 reali e sognate\").\nAchille Bonito Oliva critico e storico dell'arte campano, dal 1991 al 1995 cur\u00f2 cinque mostre (\"De Europa\", \"Paolo Uccello - Battaglie nell'arte del XX secolo\", \"Grande delubro, l'arte\", \"La dimora dei corpi gravi \u2013 Tributo a Massaccio\", \"Nutrimenti dell'arte\").\nLuciano Caramel, critico d'arte e storico dell'arte lombardo, cura le ultime mostre nella sede dell'ex Convemto di San Carlo dal 1996 al 2003 [\"Arte in Italia negli anni '70 \u2013 Verso i settanta (1968 \u2013 1970)\", \"25\u00b0 de La Salerniana \u2013 Galleria Civica D'arte Contemporanea\", \"Arte in Italia negli anni \u201870 \u2013 Opera e comportamento (1970 - 1974)\", \"Arte in Italia negli anni '70 \u2013 Arte e ambiente (1974-1977)\"]. \nLa galleria civica.\nErice.\nIl 13 agosto del 2004 venne inaugurata la nuova sede della Galleria civica di arte contemporanea, intitolata al senatore Giuseppe Perricone in collaborazione con il comune di Erice, che raccoglie, grazie anche all'attiva collaborazione degli artisti che negli anni hanno esposto alla \u201cSalerniana\u201d, una collezione di opere che delineano le esperienze compiute da molte correnti artistiche della seconda met\u00e0 del Novecento. A partire dal Gruppo Forma 1, rappresentato dalle opere dei siciliani Carla Accardi, Antonio Sanfilippo e Pietro Consagra, dai gruppi \"Strutture significanti\", al quale appartengono tra gli altri \"Achille Pace\" ed Enrico Sirello, cos\u00ec come Astrazione Povera a cui aderiscono anche \"Rocco Salvia\", Gianni Asdrubali, \"Antonio Capaccio\" e \"Bruno Querci\", tutti nella collezione. Nel 2007 l'associazione presenta le nuove acquisizioni nella mostra curata da \"Patrizia Ferri\" \"La Salerniana - Nuova Collezione\".\nOspita circa novanta opere in esposizione permanente.\nTrapani.\nNel dicembre del 2015 si completa il trasferimento della collezione negli spazi del Palazzo della Vicaria a Trapani.\nCollezione.\nLa collezione permanente della \"Galleria Civica d'Arte Contemporanea \"Giuseppe Perricone\"\" costituitasi grazie alle donazioni degli artisti e in numerosi casi espressamente realizzate per \"La Salerniana\"."}
{"id": "3444591", "revid": "311092", "url": "https://it.wikipedia.org/wiki?curid=3444591", "title": "Legge della caduta tendenziale del saggio del profitto", "text": ""}
{"id": "3444601", "revid": "486946", "url": "https://it.wikipedia.org/wiki?curid=3444601", "title": "Nicol\u00f2 V", "text": ""}
{"id": "3444604", "revid": "767487", "url": "https://it.wikipedia.org/wiki?curid=3444604", "title": "Dopo il veglione", "text": "Dopo il veglione \u00e8 un mediometraggio muto italiano del 1914 diretto da Augusto Genina."}
{"id": "3444606", "revid": "1442080", "url": "https://it.wikipedia.org/wiki?curid=3444606", "title": "Romanian Open 2000 - Doppio", "text": "Il doppio del torneo di tennis Romanian Open 2000, facente parte dell'ATP Tour, ha avuto come vincitori Alberto Mart\u00edn e Eyal Ran che hanno battuto in finale Devin Bowen e Mariano Hood 7-6(4), 6-1."}
{"id": "3444607", "revid": "486946", "url": "https://it.wikipedia.org/wiki?curid=3444607", "title": "Implementazione CRM", "text": ""}
{"id": "3444609", "revid": "84184", "url": "https://it.wikipedia.org/wiki?curid=3444609", "title": "Francesco Giuseppe Bressani", "text": "Durante otto anni di permanenza nella regione dei grandi laghi del Nord America, acquis\u00ec una preziosa esperienza del paese e dei suoi abitanti.\nBiografia.\nNativo di Roma, entr\u00f2 nella Compagnia di Ges\u00f9 il 15 agosto 1626, all'et\u00e0 di quattordici anni. Studi\u00f2 a Roma (1626-1630), poi, compiuti tre anni di insegnamento di letteratura, filosofia e matematica a Sezze e a Tivoli (1630-1633), rientr\u00f2 a Roma per i primi tre anni di teologia (1633-1636). Manifestata la sua volont\u00e0 di farsi missionario, nel 1636 riusc\u00ec a farsi mandare a Parigi, nel collegio di Clermont, a titolo di preparazione per l'attivit\u00e0 missionaria nelle colonie francesi del Canada.\nNel 1642, raggiunse finalmente la Nuova Francia, risiedendo per due anni tra i coloni francesi a Qu\u00e9bec e Trois Rivi\u00e8res, in preparazione per la sua missione tra i nativi americani.\nIl 27 aprile 1644, part\u00ec in canoa da Trois Rivieres per la missione Huron sulla Georgian Bay accompagnati da sei Uroni cristiani e un ragazzo francese di dodici anni. Egli ignorava che una dozzina di bande irochesi si fossero installate nei punti strategici seguiti da convogli francesi. Il terzo giorno di viaggio, a poche miglia da Fort Richelieu, p. Bressani e i suoi compagni furono attaccati e catturati da una banda di Irochesi. Nonostanze le torture e le mutilazioni, Bressani scamp\u00f2 alla morte. In una lunga relazione scritta il 15 luglio 1644 al generale dei gesuiti, egli descrive i territori attraversati, le difficolt\u00e0 incontrate nel convertire i nativi, e le sofferenze affrontate durante la missione.\nVenduto come schiavo a coloni olandesi che lo ricondusse in Europa, riusc\u00ec a riacquistare la libert\u00e0 e a raggiungere il 15 novembre 1644 il porto di La Rochelle in Francia. Di l\u00ec ripart\u00ec nell'anno successivo per il Canada, dove prese parte nelle discussioni di pace con gli irochesi, riprendendo quindi il lavoro missionario tra gli Uroni nella regione dei grandi laghi nell'autunno del 1645. Vi rimase per quasi quattro anni, affrontando ogni difficolt\u00e0 e cercando di capire i nativi, imparando la loro lingua e adattandosi al loro modo di vita.\nDurante gli otto anni in cui rimase nei territori del Nord America, Bressani pot\u00e9 compiere importanti rilevazioni geografiche e di mappatura della regione. Fu il primo europeo ad offire una descrizione delle cascate del Niagara. Mise anche a buon frutto le sue conoscenza astronomiche e le possibilit\u00e0 di osservazioni offerte dalle fredde notti invernali della regione, utilizzando un cannocchiale per l'analisi delle fasi lunari.\nNel 1648 i reiterati e continui attacchi da parte degli Irochesi portarono a gravi massacri; la nazione urone viveva ormai nel terrore. Padre Bressani cerc\u00f2 di ottenere aiuto dai funzionari francesi, ma senza ottenere grandi risultati. Con la distruzione della nazione urone, i superstiti furono condotti a Qu\u00e9bec nell'estate del 1650.\nNel novembre del 1650, Bressani lasci\u00f2 definitivamente l'America per rientrare in Francia e quindi in Italia nel 1651. Qui pubblic\u00f2 il racconto delle sue esperienze missionarie nella sua \"Breve relatione d'alcune missioni de' PP. della Compagnia di Gies\u00f9 nella Nuova Francia\" (Macerata 1653).\nBressani si dedic\u00f2 alla predicazione e all'apostolato, guadagnandosi fama diffusa come predicatore, a Firenze, Bologna, Modena, e Roma, mostrando le mani mutilate a prova della propria fede. Ritiratosi nel collegio di Firenze, vi mor\u00ec nel 1672.\nNell'Ottocento l'opera di Bressani fu riscoperta e tradotta in francese (Montreal 1852; Parigi 1853) e in inglese (Cleveland 1899)."}
{"id": "3444610", "revid": "767487", "url": "https://it.wikipedia.org/wiki?curid=3444610", "title": "Il re dell'Atlantico", "text": "Il re dell'Atlantico \u00e8 un film muto italiano del 1914 diretto da Baldassarre Negroni."}
{"id": "3444611", "revid": "1543377", "url": "https://it.wikipedia.org/wiki?curid=3444611", "title": "Requisiti di sistema", "text": "I requisiti di sistema di un software sono l'insieme di hardware, sistema operativo ed eventuali altri software di supporto necessari per il suo buon funzionamento, secondo quanto indicato dall'editore del software stesso.\nSpesso vengono indicati due tipi di requisiti, minimi, necessari per poter utilizzare il software senza problemi apprezzabili, e consigliati, da possedere preferibilmente per eseguire il software al massimo delle prestazioni e del realismo grafico. Molti software funzionano anche se il sistema non raggiunge nemmeno i requisiti minimi, ma con un degrado pi\u00f9 o meno grave delle prestazioni."}
{"id": "3444612", "revid": "87361916", "url": "https://it.wikipedia.org/wiki?curid=3444612", "title": "Madonna col Bambino tra i santi Battista, Paolo, Maddalena e Girolamo", "text": "La Madonna col Bambino tra i santi Battista, Paolo, Maddalena e Girolamo \u00e8 un dipinto a olio su tavola (139x191 cm) di Tiziano, databile al 1515-1518 circa e conservato nella Gem\u00e4ldegalerie di Dresda. \nStoria.\nL'opera si trovava probabilmente nella collezione del cardinal Grimani a Venezia, passando poi ai Serviti di Venezia e poi agli Estensi. Nel 1745 la gran parte delle collezioni di famiglia venne venduta al principe di Sassonia, confluendo cos\u00ec nel museo di Dresda. \nL'opera sub\u00ec varie vicende attributive prima di essere assegnata a Tiziano dal Morelli, seguito poi dalla maggior parte della critica successiva. La datazione si basa su motivi stilistici e viene di solito considerata vicina all'\"Assunta\" dei Frari, con un'analoga libert\u00e0 compositiva e ricchezza cromatica.\nDescrizione e stile.\nLa sacra conversazione fa parte di una serie di dipinti con la Madonna col Bambino tra santi a sviluppo prevalentemente orizzontale dipinti da Tiziano negli anni dieci e venti del Cinquecento e destinati soprattutto alla devozione privata. \nUna tenda scostata, un dettaglio architettonico e un luminoso cielo fanno da sfondo ai personaggi rappresentati a mezza figura. Al centro la Madonna seduta regge su un ginocchio il Bambino, mentre il Battista, a sinistra, fa per prenderlo in braccio; madre e figlio sono per\u00f2 rivolti a destra, dove si trova la Maddalena in posizione preminente, di profilo e con il volto abbassato, mentre emerge dall'ombra san Paolo e dietro di lei si trova san Girolamo in adorazione del crocifisso. Estremamente libera \u00e8 la disposizione dei protagonisti, all'insegna di una variet\u00e0 di atteggiamenti ed espressioni che era alla base dello \"stile moderno\" allora in voga."}
{"id": "3444615", "revid": "228587", "url": "https://it.wikipedia.org/wiki?curid=3444615", "title": "Hippolyte Auguste Marinoni", "text": "Biografia.\nFiglio del bresciano Angelo Giuseppe Marinoni, un sergente della Regia Polizia a Cavallo Canadese nonch\u00e9 vecchio soldato della Grande Armata napoleonica, Auguste Hippolyte inizia la sua carriera di ingegnere come apprendista. Nel 1837 consegue il brevetto di meccanico-tornitore e poco dopo inventa una macchina automatica in grado di separare il riso e il cotone dai rispettivi tegumenti.\nNel 1838 inizia a lavorare per Pierre-Alexandre Gaveaux, costruttore di macchine tipografiche. Nel 1847 crea la sua prima pressa a due cilindri (detta \"a reazione\"), che stampa 1500 fogli l'ora. Nel 1850 partecipa allo sviluppo della rotativa a bobine e lastre cilindriche di Jacob Worms, un immigrato tedesco che per primo realizz\u00f2 rotative in Francia, senza mai riuscire a metterle sul mercato.\nNel 1847 Marinoni fonda una sua azienda personale che sviluppa, tra le altre cose, una macchina litografica. Nel 1866 deposita alcuni brevetti tra cui una rotativa perfezionatrice e una pressa a cilindri a sei alimentatori. Nel 1860 aiuta il suo amico \u00c9tienne Lenoir a costruire il motore a gas. Nel 1872 fornisce il quotidiano \"La Libert\u00e9\" della prima rotativa della storia francese, installandone altre cinque a \"Le Petit Journal\".\nNel 1882, succedendo a \u00c9mile de Girardin, diviene proprietario de \"Le Petit Journal\" e, facendolo diventare un quotidiano di riferimento, si dimostra non solo un valente ingegnere e inventore, ma un editore capacissimo. Intuendo con grande anticipo l'importanza del colore, nel 1889 d\u00e0 vita alla prima rotativa a colori e immediatamente pubblica \"Le Petit Journal Illustr\u00e9\", supplemento del \"Petit Journal\" che tratta di incidenti, crimini e drammi, inaugurando la stagione dei tabloid.\nL'azienda di Marinoni continua tutt'oggi la sua attivit\u00e0. Nel 1921 si \u00e8 fusa con l\"'Ateliers Voirin\", officine situate a Montataire. Nel 1963 si \u00e8 unita con la societ\u00e0 statunitense \"Harris Graphics\", acquisita nel 1986 da \"AM International\".\n\u00c8 stato il primo sindaco di Beaulieu-sur-Mer, dal 27 settembre al 15 ottobre 1891 (19 giorni). \u00c8 sepolto nel Cimitero di Passy, a Parigi."}
{"id": "3444617", "revid": "767487", "url": "https://it.wikipedia.org/wiki?curid=3444617", "title": "Il rubino del destino", "text": "Il rubino del destino \u00e8 un film muto italiano del 1914 diretto da Henri \u00c9ti\u00e9vant."}
{"id": "3444621", "revid": "1442080", "url": "https://it.wikipedia.org/wiki?curid=3444621", "title": "Tashkent Open 2000 - Doppio maschile", "text": "Il doppio maschile del torneo di tennis Tashkent Open 2000, facente parte dell'ATP Tour, ha avuto come vincitori Justin Gimelstob e Scott Humphries che hanno battuto in finale Marius Barnard e Robbie Koenig 6-3, 6-2."}
{"id": "3444622", "revid": "729019", "url": "https://it.wikipedia.org/wiki?curid=3444622", "title": "Tramvie Provinciali Cremonesi", "text": "Tramvie Provinciali Cremonesi (TPC) era la societ\u00e0 dell'amministrazione provinciale di Cremona che gestiva le tranvie interurbane cremonesi e le autolinee che le sostituirono.\nPer un breve periodo, tra il 1925 e il 1929, oper\u00f2 come azienda provincializzata.\nLa documentazione aziendale \u00e8 conservata in un fondo di cui \u00e8 titolare la Provincia di Cremona, depositato presso l'Archivio di Stato di Cremona.\nSettori di attivit\u00e0.\nNel suo arco di vita, la TPC eserci le seguenti tranvie:\nNella seconda met\u00e0 degli anni cinquanta del XX secolo la TPC gest\u00ec inoltre le autolinee Cremona-Cingia de' Botti e Cremona-Piadena, oltre a quelle sostitutive delle citate tranvie.\nStoria.\nProdromi.\nAlla fine degli anni ottanta del XIX secolo, nella provincia di Cremona si procedette alla costruzione di alcune linee tranviarie interurbane colleganti il capoluogo a Casalmaggiore (1888), ad Ostiano (1889) e alla vicina citt\u00e0 di Piacenza (1892). Verso la fine dello stesso secolo, le prime due linee, la Cremona-Casalmaggiore e la Cremona-Ostiano furono acquistate da una societ\u00e0 vicina alla Banca Manzi &amp; C, la Societ\u00e0 Tramvie nella provincia di Cremona (STPC) che nel 1900 le cedette alla Societ\u00e0 Nazionale Ferrovie e Tramvie (SNFT), la quale gi\u00e0 eserciva le tranvie della provincia di Parma.\nLa SNFT nel corso del primo decennio del XX secolo si espanse nel ramo ferroviario, costruendo la Iseo-Edolo e chiedendo la concessione della Cremona-Iseo. Durante la prima guerra mondiale la SNFT manifest\u00f2 l'intenzione di uscire dall'esercizio tranviario, ripetendo quanto avvenuto nei confronti dell'amministrazione parmigiana qualche anno prima. L'amministrazione provinciale si fece dunque carico di acquistare le linee ed esercirle direttamente.\nI primi anni d'esercizio.\nIl 13 maggio 1916 il consiglio provinciale stabil\u00ec la retrocessione delle concessioni dalla SNFT all'amministrazione provinciale. Fu determinato un prezzo di riscatto pari a 1.761.000 Lire dell'epoca che tuttavia scese a 1.165.000 Lire per via del riconoscimento del contributo, pari a 750.000 Lire, versato dalla provincia negli anni ottanta del XIX secolo a favore dei primi concessionari delle tranvie. L'atto di cessione fu stipulato l'8 luglio, mentre l'esercizio in proprio inizi\u00f2 il 1\u00ba gennaio dell'anno seguente. Il personale SNFT della Direzione di Cremona fu trasferito all'amministrazione provinciale, mentre i dirigenti fornirono supporto tecnico per i primi tempi.\nL'esercizio delle tranvie fu svolto in economia diretta dall'amministrazione provinciale in attesa di costituire un'apposita societ\u00e0 provincializzata, dapprima con il nome di Tranvie cremonesi esercite dalla Provincia, in seguito come Tramvie Provinciali Cremonesi. L'obiettivo che inizialmente si pose la provincia fu quello di migliorare il servizio elettrificando la rete, condizione ritenuta necessaria per aumentare la velocit\u00e0 commerciale e il numero delle corse. I mezzi finanziari vennero a mancare, tuttavia la decisione di mantenere i criteri di economicit\u00e0 introdotti dalla SNFT nell'esercizio tranviario permisero di contenere i costi delle strutture. Negli anni venti la provincia riusc\u00ec ad investire in alcune rettifiche di tracciato con contestuale rinnovo dell'armamento.\nNel gennaio 1925 si concretizz\u00f2 il passaggio della rete all'Azienda provincializzata, per garantire una maggiore autonomia gestionale. Tuttavia, dopo quattro anni, si decise di fare un passo indietro e di riconsegnare alla provincia la gestione diretta dato che con quella separata si era presentata una burocrazia sovradimensionata rispetto alle dimensioni dell'attivit\u00e0. Tra il 1927 e il 1929 si costru\u00ec la Cremona-Asola, mentre nel 1928 si decise di chiudere la Ca' de Soresini-San Giovanni.\nNel 1930 la gestione torn\u00f2 dunque all'amministrazione provinciale che dovette ben presto fronteggiare la discesa dei volumi di traffico provocata dalla crisi economica. Si decise di ridurre il numero di corse passeggeri e di merci, mentre a partire dal 1931 si soppresse il servizio viaggiatori sulla diramazione Casalmaggiore-Ponte Majocche.\nIl rilancio del servizio.\nL'introduzione della trazione endotermica, avvenuta nel 1933, invert\u00ec la tendenza, favorendo l'incremento del volume dei viaggiatori ad un livello tale da garantire per diversi anni il pareggio di bilancio. Le automotrici FIAT A1-A9, con motori a benzina, fecero ottenere alla TPC quei risultati che erano stati programmati con l'elettrificazione: miglior\u00f2 infatti la velocit\u00e0 dei convogli e si pot\u00e9 aumentare il numero delle corse.\nNel 1934, la TPC dovette assumere la decisione di sopprimere la tranvia Casalmaggiore \u2013 Ponte Majocche, in quanto resa obsoleta dallo smantellamento della rete tranviaria mantovana avvenuto l'anno precedente. Tra il 1936 e il 1937 furono acquistati dalla Badoni dei locomotori a benzina tipo ABL IV per sostituire le locomotive a vapore che fino a quel momento erano rimaste impiegate nel trasporto di merci. In quell'anno, quest'ultimo tipo di traffico vide intraprendere un sentiero di crescita, soprattutto grazie ai raccolti di uva e barbabietole, le cui coltivazioni furono avviate proprio in quel periodo, e alla ghiaia e ai fertilizzanti.\nAl termine del conflitto bellico, la TPC si pose come immediato obiettivo il ripristino dell'esercizio regolare, del materiale rotabile e delle infrastrutture distrutte dai bombardamenti. Tuttavia le concessioni delle due pi\u00f9 vecchie tranvie, quelle per Ostiano e per Casalmaggiore, erano prossime alla scadenza. La fine degli anni quaranta e la prima met\u00e0 degli anni cinquanta videro alternare i progetti di rilancio della rete, come l'introduzione di nuove automotrici a trazione diesel, ai tentativi di procrastinare provvisoriamente la scadenza delle concessioni. Nel 1951 si acquistarono i primi tre autobus ed un rimorchio con l'intenzione di impiegarli nella fase transitoria prima dell'arrivo delle nuove automotrici.\nIl veto definito dell'ANAS, che ebbe in competenza la Strada statale 10 Padana Inferiore sulla quale transitavano le linee per Asola e per Ostiano, pose fine al processo di rinnovo del materiale tranviario. Il consiglio provinciale approv\u00f2 nel 1952 la soppressione delle linee tranviarie per sostituirle con servizi automobilistici: la TPC ebbe il compito di condurre la transizione acquistando i nuovi mezzi, traendo i finanziamenti necessari dalla dismissione del materiale rotabile.\nLa fase delle autolinee.\nNel settembre 1952 iniziarono le prime autocorse sulla Cremona \u2013 Casalmaggiore, dapprima in affiancamento al normale servizio tranviario, poi, a partire dal 14 marzo 1954, in completa sostituzione ad esso. Il 22 maggio e il 1\u00ba luglio dell'anno seguente fu il turno rispettivamente della linea per Ostiano e di quella per Asola. Ad esse si affianc\u00f2 l'autolinea Cremona-Pugnolo-Vidiceto-Cingia de' Botti, istituita nel 9 novembre 1954.\nTra il 1955 e il 1956 furono vendute ad aziende private le automotrici e i rimorchi, mentre l'Agip acquist\u00f2 tre locomotori Badoni. Nello stesso periodo furono acquistati quindici autobus, principalmente carrozzati Viberti e Dalla Via, e un altro rimorchio.\nIl 9 dicembre 1957 fu istituita un'altra autolinea, la Cremona-Torre de' Picenardi-Drizzona-Piadena, che fu l'ultima ad essere attivata dalla TPC. L'esercizio automobilistico infatti rimase pressoch\u00e9 deficitario nonostante fosse venuta meno la manutenzione delle strade ferrate.\nLa decisione di cedere le autolinee interurbane fu assunta dal consiglio provinciale cremonese l'11 gennaio 1960. La giunta indisse una trattativa privata rivolta a dodici societ\u00e0 operanti nel campo degli trasporti pubblici su gomma. L'unica azienda che si fece avanti fu la Societ\u00e0 Azionaria Imprese Autoservizi (SAIA) che offr\u00ec di conseguenza l'ammontare minimo imposto dalla delibera del consiglio provinciale: 200 milioni di lire, impegnandosi a rilevare il personale dipendente delle TPC. Le attivit\u00e0 della gestione provinciale terminarono il 30 giugno 1960.\nDati societari.\nParco rotabile a vapore.\nAlla sua costituzione la TPC aveva ereditato dalle precedenti gestioni un parco costituito da materiale eterogeneo:\nNel passaggio dalla SNFT alla TPC, la prima societ\u00e0 non cedette alla seconda le motrici ex TN ed ex TCO, in quanto accantonate e demolite, e le vetture della tranvia a cavalli riadattate. La TPC utilizz\u00f2 quindi il parco rotabile gi\u00e0 esistente; solo verso la fine degli anni venti furono acquiste le prime locomotive della gestione TPC. Si tratt\u00f2 di materiale usato Krauss: una unit\u00e0 a 3 assi del 1907 provenne dalla tranvia Bologna-Casalecchio-Vignola, mentre le altre tre locomotive (a 2 assi, costruite nel 1908) giunsero dalla tranvia Milano-Saronno (gestita dalle Ferrovie Nord Milano) dov'erano numerate 05-07, nel 1927.\nAutomotrici a trazione termica.\nLe automotrici tranviarie a benzina prodotte dalla FIAT per conto della TPC erano dotate di un motore a sei cilindri di 55 Kw a 2000 giri alimentato a benzina e potevano raggiungere la velocit\u00e0 massima di 58\u00a0km/h. Le motrici erano a rodiggio 1A; avevano inoltre una lunghezza massima di 7,400 metri, mentre la larghezza massima era di 2350\u00a0m e l'altezza dal piano del ferro era di 2,895\u00a0m. Erano dotate di ventiquattro posti a sedere e sedici in piedi. L'esterno era verniciato di rosso, mentre l'interno era bianco.\nI locomotori Badoni di tipo ABL IV erano anch'essi alimentati a benzina, ma con possile alimentazione a metano. I motori erano FIAT 235/13 a 6 cilindri con potenza installata di 55\u00a0kW a 2000 giri; la velocit\u00e0 massima di questi locomotori era di 36,5\u00a0km/h. Il rodiggio era di tipo B, la larghezza massima era di 4,720 metri, mentre la larghezza era di 2,250\u00a0m e l'altezza dal piano del ferro di 3,170 m.\nNel 1936, a causa delle esigenze dell'autarchia, le automotrici furono convertite all'alimentazione a gas metano.\nNel dopoguerra, il piano di ammodernamento della rete tranviaria TPC, non realizzatosi, prevedeva l'introduzione di nuove automotrici a doppio comando e a carrelli, dotate di motore diesel FIAT 366."}
{"id": "3444625", "revid": "767487", "url": "https://it.wikipedia.org/wiki?curid=3444625", "title": "Il segreto del violinista", "text": "Il segreto del violinista \u00e8 un film muto italiano del 1914 diretto da Attilio Fabbri."}
{"id": "3444628", "revid": "767487", "url": "https://it.wikipedia.org/wiki?curid=3444628", "title": "L'anello di Siva", "text": "L'anello di Siva \u00e8 un film muto italiano del 1914 diretto da Augusto Genina."}
{"id": "3444629", "revid": "767487", "url": "https://it.wikipedia.org/wiki?curid=3444629", "title": "Tomorrow (album SR-71)", "text": "Tommorrow \u00e8 un album studio del gruppo musicale statunitense SR-71, pubblicato il 22 ottobre 2002."}
{"id": "3444633", "revid": "1113146", "url": "https://it.wikipedia.org/wiki?curid=3444633", "title": "Cristo della moneta", "text": "Il Cristo della moneta \u00e8 un dipinto a olio su tavola (75x56 cm) di Tiziano, databile al 1516 circa e conservato nella Gem\u00e4ldegalerie di Dresda. \u00c8 firmato \"Ticianus F.[ecit]\".\nStoria.\n\u00c8 molto probabile che la tavola fosse quella vista da Vasari su una porta di uno studio di Alfonso I d'Este a Ferrara. Seguendo le vicende della dinastia estense fin\u00ec a Modena e nel 1746 venne venduta con la grande maggioranza delle collezioni artistiche al principe di Sassonia, confluendo successivamente nel museo di Dresda.\nUna copia antica all'Accademia di San Luca a Roma mostra l'opera di dimensioni maggiori, prima che venissero decurtate due ali ai lati. Un'altra copia, attribuita al Garofalo, \u00e8 nelle collezioni degli Uffizi e mostra pure un formato pi\u00f9 ampio.\nDescrizione e stile.\nLa scena \u00e8 tratta dal Vangelo di Matteo (17:24\u201327), in cui Ges\u00f9 invita Pietro a recarsi presso il lago, pescare il primo pesce, ed estrarre dalla sua bocca la moneta necessaria a pagare un tributo richiesto per entrare nella citt\u00e0 di Cafarnao. Il soggetto \u00e8 raro e quasi sempre veniva commissionato ai pittori da gabellieri o sovrani che imponevano nuove tasse, per dare un fondamento religioso alle richieste di denaro.\nPer Tiziano le due figure emergono dalla penombra con notevole forza plastica, invase da una luce incidente che accende i colori delle vesti e il chiarore degli incarnati. Sciolta \u00e8 la disposizione dei personaggi, studiata in modo da accentuare l'intensit\u00e0 dello sguardo tra Ges\u00f9 e Pietro. La figura dell'apostolo \u00e8 di estremo realismo, vestito come un popolano e con uno zingaresco orecchino a un lobo.\nSignificativa \u00e8 una testimonianza di Sigmund Freud a proposito del Redentore:\n\u00ab[\u2026] Un altro quadro mi ha incantato, il \u201cCristo del tributo\u201d di Tiziano, che conoscevo senza averlo notato particolarmente. Questa testa di Cristo, mia cara, \u00e8 la sola verosimile che possiamo pensare avesse un tal uomo. Mi \u00e8 sembrato, anzi, di dover credere che egli fosse stato davvero cos\u00ec importante, perch\u00e9 la sua rappresentazione \u00e8 cos\u00ec riuscita. E in tutto ci\u00f2 niente di divino, un nobile volto umano assai lontano dalla bellezza, e severit\u00e0, interiorit\u00e0, profondit\u00e0, una mitezza superiore, una passione profonda: se tutto ci\u00f2 non si trova in quel quadro, allora non esiste la fisiognomica. L\u2019avrei portato volentieri via, ma c\u2019era troppa gente [\u2026]. Dunque, me ne sono andato commosso. [\u2026]\u00bb. \"(Sigmund Freud, \"Lettere alla fidanzata\", traduzione di Mazzino Montinari, Paolo Boringhieri editore, Torino 1963, pp. 75\u201376).\"\nL'opera era molto apprezzata anche da F\u00ebdor Dostoevskij, assiduo frequentatore della pinacoteca."}
{"id": "3444637", "revid": "1442080", "url": "https://it.wikipedia.org/wiki?curid=3444637", "title": "Campionati Internazionali di Sicilia 2000 - Doppio", "text": "Il doppio del torneo di tennis Campionati Internazionali di Sicilia 2000, facente parte dell'ATP Tour, ha avuto come vincitori Tom\u00e1s Carbonell e Mart\u00edn Garc\u00eda che hanno battuto in finale Pablo Albano e Marc-Kevin Goellner per walkover."}
{"id": "3444638", "revid": "767487", "url": "https://it.wikipedia.org/wiki?curid=3444638", "title": "L'arma del vile", "text": "L'arma del vile \u00e8 un mediometraggio muto italiano del 1914 diretto da Alfredo Robert."}
{"id": "3444639", "revid": "1243", "url": "https://it.wikipedia.org/wiki?curid=3444639", "title": "Tranvie Provinciali Cremonesi", "text": ""}
{"id": "3444650", "revid": "767487", "url": "https://it.wikipedia.org/wiki?curid=3444650", "title": "L'ultima battaglia (film 1914)", "text": "L'ultima battaglia \u00e8 un film muto italiano del 1914 diretto da Baldassarre Negroni."}
{"id": "3444653", "revid": "163662", "url": "https://it.wikipedia.org/wiki?curid=3444653", "title": "Puccini (miniserie televisiva 1973)", "text": "Puccini \u00e8 uno sceneggiato televisivo italiano del 1973, diretto da Sandro Bolchi e dedicato alla vita del compositore Giacomo Puccini.\nProtagonista, nel ruolo di Giacomo Puccini, \u00e8 l'attore Alberto Lionello. Nel cast, figurano inoltre Ilaria Occhini e Tino Carraro.\nLo sceneggiato, in cinque puntate, fu trasmesso per la prima volta sul Programma Nazionale (l'attuale Rai 1) la domenica in prima serata dal 7 gennaio al 4 febbraio 1973.\nTrama.\nIn occasione del cinquantenario della scomparsa del compositore lucchese, lo sceneggiato - originale televisivo - racconta la storia della sua vita, con vena sentimentale e romantica.\nLo sceneggiato offre al pubblico quadri viventi di romanze molto celebri, facendo immergere il telespettatore nel mondo del melodramma.\nSigla TV.\nCome sigla iniziale fu utilizzato il \"Coro a bocca chiusa\" della \"Madama Butterfly\", nell'edizione diretta da Erich Leinsdorf, coro e orchestra del Teatro dell'Opera di Roma. Nella sigla, scorrono alcune immagini del Lago di Massaciuccoli."}
{"id": "3444655", "revid": "1442080", "url": "https://it.wikipedia.org/wiki?curid=3444655", "title": "Hong Kong Open 2000 - Doppio", "text": "Il doppio del torneo di tennis Hong Kong Open 2000, facente parte dell'ATP Tour, ha avuto come vincitori Byron Black e Kevin Ullyett che hanno battuto in finale Dominik Hrbat\u00fd e David Prinosil 6-1, 6-2."}
{"id": "3444667", "revid": "767487", "url": "https://it.wikipedia.org/wiki?curid=3444667", "title": "La conquista dei diamanti", "text": "La conquista dei diamanti \u00e8 un film muto italiano del 1915 diretto da Augusto Genina.\nTrama.\nL'avventuriero Teni deruba il visconte Roh del testamento che l'aveva lasciato erede di una miniera di diamanti nella Colonia del Capo. Con l'aiuto dell'investigatore Joe Brace, Roh insegue il ladro dapprima Londra, poi in Russia dove Teni tenta di derubare il ricco Olkewsky. Scoperto, Teni rapisce la moglie di Roh e ricatta il visconte. Solo l'intervento di Brace consentir\u00e0 di sconfiggere Teni, liberare la viscontessa e recuperare il testamento rubato.\nProduzione.\n\"La conquista dei diamanti\" \u00e8 stato il secondo film (il primo fu \"La fuga dei diamanti\" uscito l'anno precedente) di un dittico che Augusto Genina realizz\u00f2 dopo il suo trasferimento dalla \"Cines\" alla \"Milano Films\", causato dal rifiuto, da parte della casa di produzione romana, di meglio retribuire la sua attivit\u00e0. \nCi\u00f2 l'indusse ad accettare la proposta di Negroni, diventato regista di punta dell'azienda della Bovisa, dove erano in funzione le pi\u00f9 moderne attrezzature cinematografiche ed i teatri di posa erano stati da poco attrezzati con luci artificiali, con le quali questa fu une delle prime pellicole ad essere realizzate.\nI due film del \"ciclo dei diamanti\", interamente ideati e scritti - oltre che diretti - da Genina, rientravano nella nuova politica produttiva avviata dalla \"Milano Film\" negli anni immediatamente precedenti la guerra: realizzare, in alternativa ai \"colossal\" storici, drammi avventurosi, spionistici e polizieschi, oppure di ambiente borghese contemporaneo, tutti meno costosi come necessit\u00e0 produttive. Il gradimento del pubblico per queste tematiche port\u00f2 l'azienda milanese all'innovazione di estendere la dimensione delle pellicole sino a realizzare, come in questo caso, dei lungometraggi.\nIn entrambe le pellicole del dittico la principale interprete fu l'attrice Jaunita Cozzi Kennedy,della quale non risultano altri ruoli, a parte una sola altra partecipazione conosciuta, in pellicole italiane.\nAccoglienza.\nNonostante che i commenti del tempo mettessero in evidenza le finalit\u00e0 apertamente commerciali di questo film avventuroso della \"Milano Film\", che in sede di censura sub\u00ec alcuni tagli di scene di violenza, purtuttavia non mancarono aperti elogi alle qualit\u00e0 delle pellicole e del suo regista. Vi fu, infatti, chi scrisse che \u00abil lavoro \u00e8 anche eseguito superbamente bene. Caso strano perch\u00e9 sinora ci si cura del genere, ma poco dell'esecuzione. Questa film pu\u00f2 stare alla pari per esecuzione ed interpretazione con quelle straniere e delle migliori. \u00c9 fatta con una propriet\u00e0 di mezzi in cui si vede che nulla \u00e8 stato lesinato. Interni bellissimi ed esterni meravigliosi, ed interpretato meravigliosamente da tutti gli artisti\u00bb.\n\"La conquista dei diamanti\", al contrario de \"La fuga dei diamanti\", prima pellicola del dittico, non \u00e8 sopravvissuto al tempo ed \u00e8 pertanto considerato attualmente perduto."}
{"id": "3444668", "revid": "124166515", "url": "https://it.wikipedia.org/wiki?curid=3444668", "title": "Sintesi di Strecker", "text": "La sintesi di Strecker degli amminoacidi, messa a punto da Adolph Strecker, \u00e8 una serie di reazioni chimiche che produce un aminoacido partendo da un'aldeide (o un chetone) L'aldeide viene condensata con cloruro d'ammonio in presenza di cianuro di potassio a dare un \u03b1-aminonitrile, che viene successivamente idrolizzato nell'amminoacido. Nella reazione originale di Strecker, l'acetaldeide \u00e8 stata fatta reagire con ammoniaca e acido cianidrico per dare, dopo idrolisi, l'alanina.\nL'uso di sali di ammonio produce amminoacidi non sostituiti, la reazione pu\u00f2 essere condotta anche con ammine primarie o secondarie a dare amminoacidi N-sostituiti; la sostituzione delle aldeidi con i chetoni porta invece ad ottenere amminoacidi \u03b1,\u03b1-disostituiti.\nLa sintesi originale condotta nel 1850 diede \u03b1-amminonitrili racemi, l'utilizzo di ausiliari o catalizzatori chirali consente di condurre sintesi asimmetriche.\nMeccanismo di reazione.\nIl meccanismo di reazione \u00e8 schematizzato in figura. Nel primo stadio, l'aldeide [1] reagisce con l'ammoniaca in una reazione di addizione nucleofila a dare la semiamminale [3], la quale lega un protone e forma uno ione imminio [5] per eliminazione di acqua. Una seconda addizione nucleofila dello ione cianuro produce l'amminonitrile [6].\nNel secondo stadio un protone attiva l'amminonitrile [1] all'addizione nucleofila di due equivalenti di acqua producendo l'intermedio [6], il quale perde ammoniaca e un protone a dare il prodotto finale [7].\nSintesi asimmetrica.\nLe reazioni di Strecker asimmetriche furono studiate inizialmente da Kaoru Harada nel 1963 . Sostituendo l'ammoniaca con la (S)-\u03b1-feniletilammina come ausiliario chirale, il prodotto finale fu alanina chirale.\nLa prima sintesi asimmetrica condotta per mezzo di catalizzatori chirali risale invece al 1966.\nApplicazioni.\nUn esempio di applicazione attuale della sintesi di Strecker \u00e8 la sintesi su scala industriale di un derivato della L-valina partendo dal 3-metil-2-butanone:\nAltri progetti.\n "}
{"id": "3444671", "revid": "110157", "url": "https://it.wikipedia.org/wiki?curid=3444671", "title": "Grinderman 2", "text": "Grinderman 2 \u00e8 il secondo album della rock band Grinderman, formata da membri dei Nick Cave and The Bad Seeds, pubblicato nel 2010.\nIl disco.\nDopo l'uscita, nel 2007, di \"Grinderman\", tutti i membri della band si dedicarono alla pubblicazione del nuovo album dei Nick Cave and The Bad Seeds (di cui tutti loro facevano parte), \"Dig, Lazarus, Dig!!!\", uscito nel 2008. Dopo la fine del tour promozionale per quell'album, entrarono in studio, completando le registrazioni nell'agosto del 2009.\nL'album fu pubblicato il 13 settembre del 2010.\nTracce.\nTutti i brani sono dei Grinderman, tutti i testi sono di Nick Cave."}
{"id": "3444675", "revid": "438678", "url": "https://it.wikipedia.org/wiki?curid=3444675", "title": "La danza dei milioni (film 1914)", "text": "La danza dei milioni \u00e8 un film muto italiano del 1914 diretto da Baldassarre Negroni."}
{"id": "3444676", "revid": "354397", "url": "https://it.wikipedia.org/wiki?curid=3444676", "title": "Clorotris(trifenilfosfina)rodio(I)", "text": ""}
{"id": "3444684", "revid": "39950805", "url": "https://it.wikipedia.org/wiki?curid=3444684", "title": "Oldesloe", "text": ""}
{"id": "3444695", "revid": "228587", "url": "https://it.wikipedia.org/wiki?curid=3444695", "title": "Madonna tra i santi Giorgio e Dorotea", "text": "La Madonna tra i santi Giorgio e Dorotea \u00e8 un dipinto a olio su tavola (86x130 cm) di Tiziano, databile al 1516 circa e conservato nel Museo del Prado di Madrid.\nStoria e descrizione.\nSi tratta del primo dipinto di Tiziano entrato nelle propriet\u00e0 di Filippo II di Spagna, che lo invi\u00f2 al monastero dell'Escorial nel 1593. Fu trasferito nel Museo del Prado nel 1839.\nLa sacra conversazione fa parte di una serie di dipinti con la Madonna col Bambino tra santi a sviluppo prevalentemente orizzontale dipinti da Tiziano negli anni dieci e venti del Cinquecento e destinati soprattutto alla devozione privata. Inoltre nella santa Dorotea (da alcuni descritta come santa Brigida) si riconoscono le fattezze della donna dai capelli lunghi e crespi che compare in numerosi ritratti a mezza figura di quegli anni (dalla \"Flora\" alla \"Vanit\u00e0\", ecc.), da alcuni indicata come possibile amante dell'artista.\nL'autografia dell'opera era indiscussa nel Cinquecento, ma venne messa in dubbio da una parte della critica moderna. Oggi i dubbi appaiono superati e la tavola \u00e8 di solito datata vicino alla celebre \"Assunta\" dei Frari, per il medesimo senso del colore e la stessa maestosa scioltezza della composizione.\nUna tenda scostata e un luminoso cielo fanno da sfondo ai personaggi rappresentati a mezza figura. A destra la Madonna porge il Bambino a Dorotea che tiene una ghirlanda di rose in cui Ges\u00f9 coglie una rosa rossa, prefigurazione della Passione. I fiori sono anche un riferimento alla miracolosa apparizione durante il martirio della santa. Assiste a sinistra san Giorgio (da alcuni identificato invece con sant'Ulfo) in una scintillante armatura. In quest'ultima figura alcuni hanno letto un possibile autoritratto dell'artista.\nEstremamente libera \u00e8 la disposizione dei protagonisti, all'insegna di una variet\u00e0 di atteggiamenti ed espressioni che era alla base dello \"stile moderno\" allora in voga. In opere come queste si vede come Tiziano si sia andato allontanato, gradualmente, dalla tecnica tonale di Giorgione, con una pi\u00f9 chiara e brillante tavolozza.\nUna copia di questo dipinto, con piccole variazioni, \u00e8 a Hampton Court, presso Londra."}
{"id": "3444701", "revid": "1516087", "url": "https://it.wikipedia.org/wiki?curid=3444701", "title": "Edoardo Garrone (1906)", "text": "Biografia.\nFiglio di un notaio, nasce a Carpeneto, comune nei pressi di Ovada. Frequenta il liceo ad Acqui Terme e nel 1926 si iscrive a chimica industriale all'Universit\u00e0 di Genova dove si trasferisce. Durante il periodo universitario trascorre alcuni periodi negli zuccherifici della Pianura Padana. Ottenuta la laurea, sposta il suo campo d'interesse dallo zucchero al petrolio. A Genova, dove arrivano il petrolio e semilavorati, entra in contatto con la societ\u00e0 Nafta, filiale italiana della Shell.\nNel 1931 diventa direttore e comproprietario della Salom, una piccola azienda che lavorava oli minerali a Genova-Bolzaneto. Nel 1935 la Salom viene acquisita dalla Raffinerie Genovese Petroli con soci la stessa Salom e la Iplom nello stesso anno acquisita dal cugino Giovanni Battista Profumo. Garrone esce allora dalla Salom e nel 1938 fonda a San Quirico la ERG (Edoardo Raffinerie Garrone) che tuttora \u00e8 il pi\u00f9 grande gruppo energetico privato italiano. Dal 1949 la ERG lavora per conto della Siap, filiale italiana della Esso, e da qui comincia l'ascesa dell'azienda che nel 1952 collaborer\u00e0 con la British Petroleum.\nNel giugno del 1963 venne eletto il nuovo consiglio di presidenza del , a met\u00e0 luglio dello stesso anno si aggiunse assieme ad altri quattro nuovi soci. Il 28 luglio 1963 venne eletto presidente del , ma l'annuncio alla stampa venne rinviato dato che era in Norvegia per la battuta di pesca dove mor\u00ec prematuramente. Dopo la sua prematura scomparsa venne eletto nuovo presidente Giacomo Berrino il 21 agosto.\nEdoardo Garrone muore improvvisamente in Norvegia d'infarto all'et\u00e0 di 57 anni durante una battuta di pesca del salmone. Viene sepolto nel cimitero del paese natale e nel 1964 la sua tomba viene adornata da cinque altorilievi dello scultore Francesco Messina. Gli succede il figlio Riccardo."}
{"id": "3444704", "revid": "767487", "url": "https://it.wikipedia.org/wiki?curid=3444704", "title": "La fuga dei diamanti", "text": "La fuga dei diamanti \u00e8 un film muto italiano del 1914 diretto da Augusto Genina.\nTrama.\nFatma, figlia adottiva del colonnello Keddy, riceve in eredit\u00e0 un enorme diamante, che per\u00f2 Teny gli ruba. Fatma ed Aly vanno alla ricerca del giacimento da cui proviene la pietra preziosa, ma naufragano. Salvati, Fatma \u00e8 costretta a diventare ballerina ed ottiene un grande successo. Il visconte D'Arville si innamora di lei e promette di aiutarla a recuperare i suoi beni. Teny attira Fatma in una trappola a Londra, ma non riesce a liberarsi di lei per l'intervento di D'Arville. I due inseguono Teny sino in America, dove egli muore cadendo in un canyon, e riescono a ritrovare i beni sottratti alla giovane.\nProduzione.\n\"La fuga dei diamanti\" \u00e8 stato il primo film (l'altro \u00e8 \"La conquista dei diamanti\") di un dittico che Augusto Genina realizz\u00f2 dopo il suo trasferimento dalla \"Cines\" alla \"Milano Films\", causato dal rifiuto, da parte della casa di produzione romana, di veder meglio retribuita la sua attivit\u00e0; il che l'indusse ad accettare la proposta di Negroni, diventato regista di punto dell'azienda della Bovisa. In molte occasioni \u00e8 stato erroneamente presentato come \"La fuga degli amanti\", prima che pi\u00f9 recenti ricerche ne definissero con precisione quello che \u00e8 il titolo esatto.\nI due film del \"ciclo dei diamanti\", interamente ideati e scritti - oltre che diretti - da Genina, rientravano nella nuova politica produttiva avviata dalla \"Milano Film\" negli anni immediatamente precedenti la guerra: realizzare, in alternativa ai \"colossal\" storici (\"Cabiria\" \u00e8 dello stesso anno 1914) drammi avventurosi, spionistici e polizieschi, oppure di ambiente borghese contemporaneo, tutti meno costosi come necessit\u00e0 produttive. Il gradimento del pubblico per queste tematiche port\u00f2 l'azienda milanese nel 1914 all'innovazione di estendere la dimensione delle pellicole sino a realizzare, come in questo caso, dei lungometraggi che, per l'anno 1914, furono ben 18.\nUna seconda innovazione che riguard\u00f2 questa pellicola fu l'impiego sul \"set\" dell'illuminazione artificiale, che comport\u00f2 anche una forte modifica delle tecniche del trucco.\nIn entrambe le pellicole del dittico la principale interprete fu l'attrice Jaunita Cozzi Kennedy, che poi non ebbe altri ruoli, a parte una sola altra partecipazione conosciuta a pellicole italiane.\nAccoglienza.\nNonostante che i commenti del tempo mettessero in evidenza le finalit\u00e0 apertamente commerciali dei film avventurosi della \"Milano Film\", purtuttavia non mancarono aperti elogi alle qualit\u00e0 della pellicole e del suo regista. Vi fu, infatti, chi lo defin\u00ec \u00abil pi\u00f9 bel film d'avventure che abbia mai avuto occasione d'ammirare [ed inoltre] vadano tutte le lodi al signor Genina che fu l'ideatore del soggetto ed il \"metteur en sc\u00e8ne\", che molte cose nuove ci ha fatto ammirare e che far\u00e0 sicuramente una splendida carriera\u00bb. Giudizio condiviso da chi confess\u00f2 \u00abcon piacere che rare volte mi era stato dato di divertirmi al cinematografo come durante la proiezione di questo lavoro, che non lascia un momento di riposo alla curiosit\u00e0 ed all'interesse del pubblico\u00bb.\n\"La fuga dei diamanti\" \u00e8 uno dei due soli film che sono sopravvissuti tra quelli diretti da Genina durante la sua permanenza alla \"Milano Film\" ed una copia \u00e8 attualmente conservata alla Cineteca Nazionale."}
{"id": "3444708", "revid": "287204", "url": "https://it.wikipedia.org/wiki?curid=3444708", "title": "Soli (citt\u00e0)", "text": ""}
{"id": "3444721", "revid": "767487", "url": "https://it.wikipedia.org/wiki?curid=3444721", "title": "La maschera dell'onest\u00e0", "text": "La maschera dell'onest\u00e0 (titolo alternativo: La maschera tragica ) \u00e8 un mediometraggio muto italiano del 1914 diretto da Baldassarre Negroni."}
{"id": "3444733", "revid": "1718925", "url": "https://it.wikipedia.org/wiki?curid=3444733", "title": "Santa Maria la Stella", "text": "Santa Maria la Stella \u00e8 una frazione italiana divisa tra i comuni di Aci Sant'Antonio ed Acireale, nella Citt\u00e0 metropolitana di Catania, a circa 326 metri sul livello del mare.\nStoria.\nLa localit\u00e0 \u00e8 sita su quei territori che in passato costituivano il bosco d'Aci coperti dalla colata lavica generata dall'eruzione dell'Etna del 1329. Negli anni successivi i contadini iniziarono una lenta bonifica avviando delle coltivazioni.\nIl nome del paese trae molto probabilmente origine dalla presenza di un antico rifugio, oggi scomparso, dove era presente un dipinto di autore ignoto, raffigurante i re Magi in venerazione della Madonna sul cui capo splendeva una stella. I viandanti trascorrevano la notte all'interno di questo rifugio e imploravano la Vergine della Stella affinch\u00e9 li proteggesse durante il loro cammino.\nMan mano questo rifugio divenne angusto per le persone che cercavano riparo, cosicch\u00e9 verso la fine dell'800 venne edificata la prima piccola chiesa dedicata alla Madonna della Stella. Proprio attorno alla primitiva chiesa cominciarono a sorgere i casolai che diedero vita alla frazione che .\nFeste religiose.\nFesta di San Lorenzo martire il 10 agosto.\nL'ultima domenica di agosto viene celebrata la festa della patrona la Madonna della Stella il quale il comitato festeggiamenti organizza una suggestiva e tradizionale \"calata dell'Angelo\" in piazza centrale dopo aver fatto una \"trasuta o chianu\" correndo tra i maestosi fuochi pirotecnici. \nNel periodo natalizio si tiene il \"Presepe Vivente degli Antichi Mestieri\", dove vengono rappresentati gli antichi mestieri siciliani; tuttavia dal 2013 il progetto del \"Presepe Vivente\" \u00e8 stato sospeso. Dal 2018 viene fatta una piccola manifestazione dal nome \"venite adoremus\" rievocazione storica della comunit\u00e0.\nManifestazioni.\nAltra manifestazione di spicco organizzata dall'\"Associazione Giovani di Santa Maria la Stella\", e prodotta in Estate, \u00e8 \"Stella's Got Talent\", la quale prevede l'esibizione di ragazzi e non, al fine di valorizzare i talenti. Tale manifestazione \u00e8 in programmazione per l'anno 2020 giungendo cos\u00ec alla sua ottava edizione."}
{"id": "3444734", "revid": "486946", "url": "https://it.wikipedia.org/wiki?curid=3444734", "title": "Ippolito Marinoni", "text": ""}
{"id": "3444738", "revid": "767487", "url": "https://it.wikipedia.org/wiki?curid=3444738", "title": "Lo spettro bianco a Saint Moritz", "text": "Lo spettro bianco a Saint Moritz \u00e8 un mediometraggio muto italiano del 1914 diretto da Alfredo Robert."}
{"id": "3444740", "revid": "33751", "url": "https://it.wikipedia.org/wiki?curid=3444740", "title": "ZESCO United Football Club", "text": "Lo ZESCO United Football Club, noto come ZESCO United \u00e8 una societ\u00e0 di calcio zambiana di Ndola, militante nella massima serie del campionato zambiano.\nLo ZESCO \u00e8 stata tra le prime squadre a qualificarsi alla CAF Champions League ed \u00e8, insieme allo , la squadra pi\u00f9 ricca dello Zambia grazie alla sponsorizzazione della societ\u00e0 di fornitura elettrica ZESCO (Zambia Electricity Supply Corporation Limited)."}
{"id": "3444741", "revid": "39951346", "url": "https://it.wikipedia.org/wiki?curid=3444741", "title": "Tesserario", "text": ""}
{"id": "3444747", "revid": "767487", "url": "https://it.wikipedia.org/wiki?curid=3444747", "title": "Nel nido straniero", "text": "Nel nido straniero \u00e8 un mediometraggio muto italiano del 1914 diretto da Baldassarre Negroni."}
{"id": "3444753", "revid": "125348278", "url": "https://it.wikipedia.org/wiki?curid=3444753", "title": "Natalia Kills", "text": " Conosciuta precedentemente con i nomi d\u2019arte Natalia Kills e Natalia Cappuccini, nel 2016 crea la band Cruel Youth, di cui ne \u00e8 attualmente la leader. I suoi maggiori successi sono stati riscossi con i singoli \"Mirrors\" (2010) e \"Free\" (2011), quest'ultimo in collaborazione con Will.i.am. Il suo pi\u00f9 grande successo commerciale arriva per\u00f2 collaborando con gli LMFAO nel singolo \"Champagne Showers\" del 2011; quest\u2019ultimo diventa una hit internazionale, raggiungendo la top 10 in numerosi paesi del mondo.\nCarriera.\nGli esordi.\nSuo padre \u00e8 afro-giamaicano e sua madre uruguaiana. Ha debuttato nel mondo dello spettacolo da giovanissima partecipando in numerosi programmi televisivi inglesi come: \"New Voices\", la sitcom \"All About Me\" (dove ha interpretato il ruolo di Sima per tutte e tre le serie) e facendo varie apparizioni in varie serie tv come \"The Archers\", \"Casualty\", \"Coronation Street\", \"Doctors\", \"Blue Murder\", \"No Angels\", \"Testimoni silenziosi\", \"Tripping Over\" e \"Cape Wrath - Fuga dal passato\".\nHa incominciato a farsi conoscere nel mondo della musica con numerosi nomi d'arte: \"Verbz\", \"Verbalicious\" e \"Verse\". Con il nome d'arte \"Verbalicious\" il 21 febbraio 2005 ha pubblicato il suo primo singolo \"Don't Play Nice\" attraverso l'etichetta discografica All Around the World Productions, che ha raggiunto l'11\u00aa posizione in Regno Unito. Ha utilizzato invece il nome \"Verse\" nel 2008 quando ha pubblicato il singolo \"They Talk Shit About Me\" con M. Pokora, che ha raggiunto la #24 in Francia. Ha utilizzato invece il nome \"Verbz\" sempre nel 2008 quando \u00e8 riuscita a raggiungere la prima posizione degli artisti senza contratto su MySpace grazie a due pezzi: \"Shopaholic\" e \"Swaggeriffic\", che hanno anche suscitato l'interesse di Perez Hilton tanto da parlare di Natalia nel suo noto blog.\n2008-2011: Il primo album \"Perfectionist\" e \"Champagne Showers\".\nNel 2008 viene scoperta da will.i.am e grazie a lui riesce a firmare un contratto con la Cherrytree/Interscope Records. Ha suscitato interessi soprattutto l'EP indipendente \"Womannequin\", pubblicato su iTunes sotto il nome di \"Natalia Cappuccini\".\nSuccessivamente Natalia, insieme alla casa discografica, si misero alla ricerca di un nuovo nome d'arte pi\u00f9 \"diretto\" e \"descrittivo\", la risposta fu \"Natalia Kills\". Il 29 ottobre 2009 viene presentato sul sito ufficiale della Cherrytree Records il video ufficiale del suo primo singolo promozionale: \"Zombie\", pubblicato poi ufficialmente il 21 dicembre. Il 13 aprile pubblica un secondo singolo promozionale \"Activate My Heart\", che per\u00f2 non \u00e8 poi rientrato nella tracklist finale dell'album. Natalia produce e dirige anche una mini-serie intitolata \"Love Kills xx\": la prima serie, composta da 10 episodi, ha debuttato il 26 aprile 2010 nel sito della Cherrytree. Le puntate della serie sono state trasmesse sul sito ogni luned\u00ec, \u00e8 attualmente prevista una futura seconda stagione. Sempre nel 2010 apre le date europee di Kelis e quelle nordamericane di Robyn (che ha poi continuato nel 2011). Il 10 agosto 2010 viene pubblicato il primo singolo ufficiale dall'album: \"Mirrors\", che ottiene un ottimo successo in Germania, Austria e Polonia. Natalia ha anche duettato con gli Far East Movement nella loro canzone \"2 is Better\".\nIl primo aprile 2011 viene pubblicato il suo primo album \"Perfectionist\", che vede alla produzioni nomi del calibro di Akon, Jeff Bhasker, Theron Feemster, Fernando Garibay, will.i.am e Cherry Cherry Boom Boom. Il secondo singolo ufficiale \u00e8 stato \"Wonderland\", che appartiene anche alla colonna sonora del film \"Beastly\". Il terzo singolo estratto \u00e8 \"Free\", in collaborazione con will.i.am, che riscuote un ottimo successo particolarmente in Austria.\nNel 2011 collabora con gli LMFAO, per il singolo \"Champagne Showers\" (dell'album \"Sorry for Party Rocking\"), il singolo riscuote un successo enorme, soprattutto in Australia dove vende pi\u00f9 di 200.000 coppie.\n2012-2013: \"Trouble\".\nNel settembre del 2012 Kills, aggiornando il suo sito ufficiale, annuncia l'uscita del primo singolo promozionale estratto dal secondo album in studio \"Trouble\" cominciando quindi la promozione stessa dell'album. Il singolo \u00e8 \"Controversy\", il cui video vede la pubblicazione il 13 settembre nel suo canale personale di YouTube, suscitando discreto successo.\nIl 6 marzo 2013, Natalia annuncia l'uscita del primo singolo ufficiale, \"Problem\", pubblicato il 12 marzo successivo. Il video \u00e8 pubblicato il 25 giugno. Il 2 luglio viene pubblicato il secondo singolo \"Saturday Night\" e il 10 luglio viene pubblicato il video ufficiale.\n\"Trouble\" \u00e8 stato pubblicato il 3 settembre 2013, e nell'album sono presenti 13 tracce.\n2015-in corso: X Factor Nuova Zelanda, la polemica e Teddy Sinclair.\n\"\"I, as an artist who respects creative integrity and intellectual property, I am disgusted at how much you have copied my husband, from the hair to the suit. Do you not have any value or respect for originality? You're a laughing stock. It's cheesy, it's disgusting. I personally found it absolutely artistically atrocious. I am embarrassed to be sitting here in your presence having to even dignify you with an answer of my opinion... You make me sick\".\"Nel 2015, Natalia Kills e suo marito Willy Moon partecipano all'edizione neozelandese del talent show X Factor in qualit\u00e0 di giudici. Durante la prima puntata, al momento di giudicare l'esibizione del concorrente Joe Irvine, Natalia Kills lo attacca pesantemente e si unisce a lei anche il marito. A seguito degli insulti propinati all'aspirante cantante, il web si \u00e8 scatenato contro di lei lanciando l'hashtag \"#NataliaKillsHerCarreer\". Natalia Kills e Willy Moon verranno prontamente allontanati dal programma.\nA partire da luglio cambia ufficialmente il proprio nome d'arte da Natalia Kills a Teddy Sinclair.\nAgli inizi del 2016 Natalia d\u00e0 vita con suo marito Willy Moon al progetto Cruel Youth, che debutta pubblicando il singolo \"Mr. Watson\".\nNote.\n3.http://www.cruelyouthxo.com http://www.facebook.com/cruelyouth"}
