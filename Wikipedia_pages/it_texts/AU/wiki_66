{"id": "3556463", "revid": "176990", "url": "https://it.wikipedia.org/wiki?curid=3556463", "title": "Skoutari", "text": "Skoutari () \u00e8 un ex comune della Grecia nella periferia della Macedonia Centrale (unit\u00e0 periferica di Serres) con 7.517 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Serres."}
{"id": "3556465", "revid": "176990", "url": "https://it.wikipedia.org/wiki?curid=3556465", "title": "Strymonas", "text": "Strymonas () \u00e8 un ex comune della Grecia nella periferia della Macedonia Centrale (unit\u00e0 periferica di Serres) con 8.055 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Emmanouil Pappas."}
{"id": "3556468", "revid": "819238", "url": "https://it.wikipedia.org/wiki?curid=3556468", "title": "Elettrotreno Salone ETS 11", "text": "LElettrotreno Salone ETS 11 fu un convoglio ferroviario speciale fatto costruire nel 1940 dal dittatore fascista Benito Mussolini per uso proprio personale e dei suoi stretti collaboratori. Denominato inizialmente ALSe 10, venne consegnato alle FS nel 1940.\nStoria.\nNon potendo usufruire per i propri spostamenti del treno reale, ad esclusiva disposizione della casa regnante, Mussolini fece costruire un convoglio ferroviario per suo uso personale e dei suoi stretti collaboratori. Pur ispirandosi ai canoni di modernit\u00e0, velocit\u00e0 e stile dell'ETR 200, venne decisa la costruzione di un complesso di due soli elementi, basandosi sui criteri industriali adottati dalla FIAT per le automotrici elettriche ALe 880.\nIl nuovo convoglio, classificato inizialmente ALSe 10 (Automotrice Leggera Salone elettrica) e poco dopo ETS\u00a011 (ElettroTreno Salone), fu consegnato alle FS nel 1940 e assegnato alla rimessa di Roma Termini responsabile della manutenzione del treno reale.\nA causa della guerra l'ETS 11 venne usato raramente da Mussolini, in particolare nei trasferimenti verso Rimini dove passava qualche periodo di riposo, e rimase immobilizzato a Roma fino alla liberazione.\nNel 1952 fu trasformato in un complesso bloccato di automotrici, denominato ALe\u00a0184.001, con 184 posti a sedere (88 + 96), che nel 1962 venne sdoppiato in due unit\u00e0 singole classificate ALe\u00a0880.117 e 118, differenti dal resto del gruppo per diversi particolari.\nCaratteristiche.\nL'elettrotreno salone era composto da due elementi derivati dalle automotrici elettriche ALe\u00a0880, appositamente adattati come arredamento interno e permanentemente accoppiati con mantici protetti da carenature metalliche. Le testate sul lato dell'intercomunicante erano sprovviste della cabina di guida.\nIl convoglio disponeva di un piccolo appartamento destinato al capo del governo, formato da una sala riunioni, una camera da letto con \"toilette\" provvista di vasca da bagno, e di due cabine a uno o due posti con divani-letto per i suoi stretti collaboratori; questi ambienti erano dotati di telefono. Erano inoltre presenti tre cabine singole e due cabine a quattro posti per gli accompagnatori dotate di divani trasformabili in letti, nonch\u00e9 un compartimento a tre posti a sedere per la scorta FS. I vani di servizio comprendevano un locale con dispensa e ghiacciaia, una cucina, un locale caldaia, una cabina radiotelefonica e un vano bagagli.\nL'automotrice con la sala riunioni era dotata di due pantografi, mentre quella con il bagagliaio ne aveva uno solo sul lato della cabina di guida.\nL'elettrotreno salone \u00e8 stato costruito dalla FIAT con parte elettrica della Marelli. I dati tecnici sono gli stessi delle automotrici ALe\u00a0880.035-100, ad eccezione della maggiore lunghezza dei singoli elementi (2 x contro )."}
{"id": "3556475", "revid": "2075722", "url": "https://it.wikipedia.org/wiki?curid=3556475", "title": "Pala San Quirico", "text": "Il Pala San Quirico \u00e8 un palazzetto dello sport di Asti.\n\u00c8 utilizzato principalmente per le partite casalinghe dell'A.S.D. Asti Calcio a 5, Libertas Astense e dell'Hasta Volley Asti sia maschile che femminile; \u00e8 stato ampliato nell'autunno 2010 per la stagione dell'Asti Garage. Attualmente \u00e8 in progetto un'ulteriore espansione."}
{"id": "3556483", "revid": "1543377", "url": "https://it.wikipedia.org/wiki?curid=3556483", "title": "Rilevazione sulle forze di lavoro in Svizzera", "text": "La rilevazione sulle forze di lavoro in Svizzera (RIFOS) \u00e8 un'indagine condotta sin dal 1991 presso le economie domestiche a cura dell'Ufficio federale di statistica (UST) in collaborazione con un fornitore di servizi esterno. L'obiettivo principale della RIFOS \u00e8 di fornire dati sulla struttura della popolazione attiva e sul comportamento in materia di attivit\u00e0 professionale. La rigorosa applicazione delle definizioni internazionali permette di raffrontare i dati nazionali con quelli dei Paesi dell'OCSE e dell'Unione europea. Dal 2010 la RIFOS \u00e8 divenuta un'indagine continua a cadenza trimestrale. Le interviste del terzo e del quarto trimestre 2009 hanno segnato il passaggio dal vecchio al nuovo metodo di rilevazione.\nBasi legali.\nOrdinanza del 30 giugno 1993 sull'esecuzione di rilevazioni statistiche federali (Ordinanza sulle rilevazioni statistiche), RS 431.012.1\nTipo di rilevazione.\nLa RIFOS \u00e8 un'indagine campionaria effettuata telefonicamente presso le economie domestiche che interessa circa 105\u00a0000 persone (fino al 2001 circa 16\u00a0000, fra il 2002 e il 2009 circa 35\u00a0000). Le economie domestiche sono estratte dall'elenco telefonico sulla base di criteri casuali. Dal 2003, il campione della RIFOS \u00e8 integrato da un certo numero di persone di nazionalit\u00e0 straniera (fino al 2009 circa 15\u00a0000, dal 2010 circa 21\u00a0000) estratti dal sistema d'informazione centrale sulla migrazione (SIMIC). Le persone partecipanti alla rilevazione vengono intervistate quattro volte sull'arco di un anno e mezzo.\nCaratteristiche rilevate.\nLa RIFOS \u00e8 una rilevazione effettuata sulla popolazione residente permanente di 15 anni e pi\u00f9, che riguarda sia la Svizzera nel suo insieme, sia le Grandi Regioni in cui il Paese \u00e8 diviso a fini statistici.\nSono rilevati: l'attivit\u00e0 professionale (attuale o precedente), le ragioni dell'eventuale inattivit\u00e0 (pensione, formazione ecc.), la professione appresa e quella esercitata, il luogo e il volume di lavoro, le condizioni lavorative (tipo di orario di lavoro, lavoro notturno, lavoro nei fine settimana), i rami economici, i redditi da lavoro e quelli dell'economia domestica in generale, la ricerca d'impiego (disoccupazione, sottoccupazione), la mobilit\u00e0 professionale e geografica, la formazione di base e la formazione permanente, il lavoro non remunerato (attivit\u00e0 domestiche e familiari, volontariato, assistenza a parenti ecc.), le migrazioni e gli aspetti legati alla sicurezza sociale.\nEsecuzione.\nDal 1991 (anno della prima rilevazione) al 2008, la RIFOS si \u00e8 sempre svolta nel secondo trimestre dell'anno. Nel 2009 \u00e8 stata effettuata nel secondo, terzo e quarto trimestre, prima di trasformarsi in un'indagine continua nel 2010. L'elaborazione dei dati \u00e8 stata annuale fino al 2009, per divenire poi trimestrale a partire dal 2010."}
{"id": "3556485", "revid": "729019", "url": "https://it.wikipedia.org/wiki?curid=3556485", "title": "Ruggero Moro", "text": "Professionista dal a 1938 al 1941, da dilettante vinse il campionato italiano su strada in linea.\nCarriera.\nPassato professionista nel 1938, non riusc\u00ec a vincere alcuna corsa ma ottenne di tanto in tanto qualche piazzamenti: al Giro d'Italia 1939 fu secondo nella quarta tappa e terzo nella nona, fu poi quarto alla Milano-Sanremo del 1940 e terzo nella Milano-Torino dell'anno successivo."}
{"id": "3556488", "revid": "6923", "url": "https://it.wikipedia.org/wiki?curid=3556488", "title": "Prima Visione (mormonismo)", "text": "La Prima Visione si riferisce ad una visione che Joseph Smith, Jr. disse di aver ricevuto mentre era giovane in un'area boscosa di Manchester (New York), che i suoi credenti chiamano Boschetto Sacro. Smith la descrive coma una personale teofania nella quale egli ricevette perdono dei peccati. I membri della chiesa di Smith credono che la visione rinforzi la sua autorit\u00e0 come fondatore e profeta della Chiesa di Ges\u00f9 Cristo dei santi degli ultimi giorni. Secondo il racconto che fece Smith nel decennio 1840, egli and\u00f2 nel bosco per ricevere un segno su quale fede abbracciare ma cadde in una trappola maligna che quasi lo sopraffece. All'ultimo momento, fu tratto in salvo da due \"figure lucenti\" (presumibilmente Ges\u00f9 Cristo e Dio Padre) che erano sospesi sopra di lui. Uno degli esseri disse a Smith di non unirsi a nessuna chiesa, perch\u00e9 tutte le chiese esistenti insegnavano dottrine errate.\nSmith scrisse molti racconti sull'accaduto dall'inizio del 1832, ma nessuno dei racconti fu pubblicato fino al decennio 1840. Anche se Smith descrisse altre visioni, la Prima Visione fu essenzialmente sconosciuta ai primi mormoni[citare fonti]; l'esperienza di Smith non divenne importante per la Chiesa di Ges\u00f9 Cristo dei santi degli ultimi giorni fino al XX secolo, quando divenne l'emblema della restaurazione. La visione sostitu\u00ec anche la poligamia come uno degli elementi che definiscono il mormonismo e corrobor\u00f2 le distintive dottrine mormoni come la natura corporea di Dio Padre e l'unicit\u00e0 del mormonismo come l'unica vera strada verso la salvezza.\nI critici hanno diverse opinioni circa la vera natura della Prima Visione, credendo che fosse un sogno, un'allucinazione, un auto-inganno, una costruzione intenzionale, o una combinazione di questi.\nStoria della visione.\nJoseph Smith scrisse o dett\u00f2 diverse versioni della sua storia, e la raccont\u00f2 ad altri che in seguito pubblicarono quello che ricordavano di aver sentito. Presi insieme, questi racconti portano a quanto segue:\nSmith disse che quando aveva circa dodici anni (c. 1817-18), era molto interessato alla religione e angosciato per i suoi peccati. Aveva studiato la Bibbia e aveva frequentato la Chiesa, i racconti differiscono sul fatto se decise da solo che non vi era nessuna religione esistente costruita sui veri insegnamenti di Ges\u00f9 Cristo o se l'idea che tutte le chiese erano false non era \"entrato nel suo cuore\" fino a quando ha vissuto la visione. Durante questo periodo di preoccupazione religiosa, decise di rivolgersi a Dio nella preghiera. Uno dei primi racconti, dice lo scopo di questa preghiera fu di chiedere a Dio il perdono per i suoi peccati mentre nei racconti successivi si enfatizza il desiderio di conoscere quale fosse il credo a cui avvicinarsi. Perci\u00f2, come sua madre aveva fatto anni prima, quando si preoccupava per un'importante domanda religiosa, Smith disse una mattina di primavera che sarebbe andato in un bosco appartato nei pressi della sua casa per pregare. Disse che si diresse verso un ceppo in una radura dove aveva lasciato la sua ascia il giorno prima e cominci\u00f2 a pregare.\nRaccont\u00f2 che la sua preghiera fu interrotta da un \"essere del mondo invisibile\" pi\u00f9 potente di qualsiasi altro avesse mai incontrato. Smith disse che lo spirito costrinse la sua lingua a rimanere nella bocca in modo che non potesse parlare. Uno dei racconti riporta che egli sent\u00ec un rumore dietro di lui come qualcuno che cammina, quindi quando prov\u00f2 a pregare, il rumore si fece pi\u00f9 forte, facendolo saltare in piedi e guardarsi intorno, senza vedere nessuno. In alcuni dei racconti, viene riportato che fu coperto con una fitta oscurit\u00e0 e pens\u00f2 di stare per morire. Durante questa oscurit\u00e0 si inginocchi\u00f2 una terza volta per pregare e, mentre pregava profondamente, si sent\u00ec pronto a cadre nell'obl\u00eco.. In quel momento, la sua lingua si blocc\u00f2 ed ebbe una visione.\nSmith disse di aver visto una colonna di luce pi\u00f9 intensa del sole di mezzogiorno che scese lentamente su di lui, di crescente luminosit\u00e0 durante la discesa e illumin\u00f2 l'intera area per una certa distanza. Quando la luce raggiunse la cima degli alberi, Smith ebbe paura che questi prendessero fuoco. Ma quando raggiunse il suolo e lo avvolse, provoc\u00f2 una \"particolare sensazione.\" \"la sua mente fu catturata e portata via degli oggetti naturali di cui egli era circondato; e fu rapito in una visione paradisiaca.\"\nMentre aveva questa visione, disse di vedere uno o pi\u00f9 \"personaggi\", descritti in modo diverso nei vari racconti di Smith. In uno Smith disse che \"vide il Signore.\" In altri racconti si riporta che fu \"visitato dagli angeli\" o che ebbe una \"visione angelica\" che include \"un personaggio\" e quindi un \"altro personaggio\" che testimoni\u00f2 che \"Ges\u00f9 Cristo \u00e8 il Figlio di Dio\" come anche \"molti angeli\". In altri racconti, Smith disse sempre di aver visto due personaggi che apparivano uno dopo l'altro. Questi personaggi \"si assomigliavano a vicenda nei lineamenti ed espressioni.\" Il primo personaggio aveva \"carnagione chiara, occhi blu, un pezzo di stoffa bianca disegnata sulle spalle, il braccio destro nudo.\" In successivi racconti, uno dei due personaggi chiam\u00f2 Smith per nome \"e disse, (segnando l'altro), 'Questo \u00e8 il mio amato figlio, ascoltalo'\". Anche se Smith non disse mai l'identit\u00e0 dei due personaggi, molti mormoni dedussero che questi erano Dio Padre e Ges\u00f9 Cristo.\nIn due versioni, Smith disse che il Signore gli disse che i suoi peccati erano perdonati, che doveva obbedire ai comandamenti e il mondo era corrotto, e che si stava avvicinando la Seconda venuta. IN altri racconti si dice che Smith chiese alle figure \"O Signore, a che chiesa devo avvicinarmi?\" o \"Devo entrare a far parte della Chiesa Metodista?\" In risposta gli fu detto che \"tutte le denominazioni religione credono in dottrine false, e che nessuna di loro era riconosciuta da Dio come la sua chiesa e il suo regno.\" Tutte le chiese e le professioni erano \"corrotte\", e \"tutti i loro credi erano un abominio davanti a lui.\" A Smith fu detto di non unirsi a nessuna delle chiese, ma che gli sarebbe stata rivelata la \"pienezza del Vangelo\" in un secondo momento. Dopo che la visione si ritir\u00f2, Smith disse che egli \"\u00e8 venuto a me\" e si \u00e8 trovato disteso sulla schiena.\nContesto e sviluppo della visione.\nBackground.\nJoseph Smith, Jr. nacque il 23 dicembre 1805 nel Vermont, e tra il 1816 e il 1817, la sua famiglia si trasfer\u00ec in una fattoria appena fuori Palmyra (New York). Come molti altri americani che vivevano sulla frontiera all'inizio del diciannovesimo secolo, Joseph Smith, Jr. e la sua famiglia credevano nelle visioni, nei sogni e in altri modi mistici di comunicazione con Dio. Per esempio nel 1811 il nonno materno di Joseph Smith, Solomon Mack, descrisse una serie di visioni e voci da Dio che gli dissero di convertirsi al cristianesimo all'et\u00e0 di settantasei anni.\nPrima della nascita di Joseph Smith, Jr. la madre, Lucy Mack Smith and\u00f2 in un boschetto vicino alla loro casa in Vermont e preg\u00f2 perch\u00e9 il marito, Joseph Smith, Sr., ripudiasse la religione evangelica. Quella notte disse che fece un sogno profetico in cui Joseph, Sr., avrebbe accettato successivamente il \"Vangelo puro e senza macchia del Figlio di Dio.\" Lucy testimoni\u00f2 che anche il marito ebbe dei sogni premonitori tra il 1811 e il 1819, la prima visione avvenne quando era \"molto entusiasti sull'argomento della religione.\" La prima visione di Joseph Sr. gli conferm\u00f2 la correttezza del suo rifiuto di partecipare a qualsiasi gruppo religioso organizzato.\nLa famiglia Smith era esposta anche all'intenso revivalismo dell'area. Durante il Secondo Grande Risveglio, numerosi rivali arrivarono in molte comunit\u00e0 del nord-est degli Stati Uniti ed erano spesso nominati nel \"Palmyra Register\", un giornale locale letto dalla famiglia Smith. La stessa area di Palmyra, l'unico grande risveglio multi-confessionale si \u00e8 verificato nel 1816-17 e nel 1824-25. In questi anni, c'erano rivali metodisti, a meno di venti miglia da Palmyra; e meno di sessant'anni dopo un editore di Lyons (New York), ricord\u00f2 il periodo \"come il risveglio di diverse religioni nei dintorni.\"\nLa famiglia praticava anche una sorta di folklore magico, che, anche se non comune in questo periodo storico e in questi luoghi, fu criticata dai moderni protestanti \"come illusione fraudolenta o la manovra del diavolo.\" Sia Joseph Smith, Sr. e almeno due dei suoi figli lavoravano come \"cercatori di denaro\", usando pietre veggenti nel tentativo (la maggior parte delle volte inconcludente) di localizzare oggetti smarriti e tesori sepolti.\nIn un racconto delle sue memorie, Lucy Mack Smith raccont\u00f2 della magia:Cambio il mio argomento per il presente, ma non lascio che il mio lettore supponga che, poich\u00e9 perseguo un altro argomento per una capitolo, noi fermammo il nostro lavoro e andammo a cercare di vincere la facolt\u00e0 di Abrac, disegnare cerchi magici o divinazione, a scapito di tutti i tipi di attivit\u00e0. Non abbiamo trovato nella nostra vita un interesse cos\u00ec importante da inghiottire qualsiasi altro obbligo. Ma, mentre lavoravamo con le nostre mani, cercavamo di ricordare il servizio e il benessere delle nostre anime. D. Michael Quinn scrisse che Lucy MAck Smith vedeva queste pratiche magiche \"come parte della battaglia religiosa della sua famiglia\" negando che impediva \"ai membri della famiglia di compiere altri lavori altrettanto importanti.\" Quinn scrisse anche che la famiglia Smith \"partecip\u00f2 in un'ampia serie di pratiche magiche, e che la prima visione di Smith avvenne nel contesto della ricerca del tesoro della sua famiglia.\" Jan Shipps scrisse che mentre \"le affermazioni religiose [di Joseph Smith] furono respinte da molte delle persone che aveva conosciuto nel decennio 1820, perch\u00e9 lo identificavano in un professionista delle arti magiche,\" altri dei suoi primi seguaci cominciarono a crederci \"per le stesse ragioni.\"\nRichard Bushman defin\u00ec le tradizioni spirituali della famiglia Smith \"una mischia religiosa\". Joseph Smith, Sr., ha insistito sulla preghiera del mattino e della sera, ma era spiritualmente alla deriva. \"Se ci fosse un motivo personale per le rivelazioni di Joseph Smith Jr., fu per soddisfare i desideri religiosi della sua famiglia e, soprattutto, per soddisfare le necessit\u00e0 del suo spesso sconfitto, disacorato padre.\" Nessun membro della famiglia di Smith fu membro della chiesa prima del 1820, la data riportata nell Prima Visione.\nDatazione della Prima Visione.\nSmith disse che la sua Prima Visione avvenne all'inizio del 1820, quando era ancora ragazzo ma i racconti menzionano diverse date all'interno di quel periodo. Nel 1832, Smith scrisse che la visione avvenne \"nel suo sedicesimo anno di vita\" (circa 1821), dopo divenne cosciente dei problemi religioni quando aveva \"dodici anni\" (circa 1817). In un racconto successivo Smith disse che la visione avvenne \"all'inizio della primavera del 1820\" dopo \"un inusuale eccitamento sui problemi religiosi\" finito durante il quindicesimo anno di et\u00e0 (1820).\nRichard Bushman, mormone e professore nella Columbia University, scrisse che Smith \"cominci\u00f2 ad avvicinarsi alla religione all fine del 1817 o all'inizio del 1818, quando i postumi della rinascita del 1816 e 1817 stavano finendo\" Milton Backman scrisse che si verificarono episemie religiose tra il 1819 e il 1820 all'interno di un raggio di cinque miglia dalla csa di Smith. \"Documenti, giornali, giornali religiosi e altre risorse contemporanee rivelano chiaramente i grandi risvegli avvenuti in pi\u00f9 di cinquanta citt\u00e0 o villaggi a ovest di New York durante il biennio 1819-20\u2026 Fonti primarie specificano che una gran folla si un\u00ec ai Metodisti, ai Presboteriani e ai Battisti nelle zone in cui viveva Smith.\"\nSecondo le critiche dei non-mormoni, H. Michael Marquardt e Wesley P. Walters, non ci sono prove che ci furono ampi multi-risvegli a Plamyra e dintorni tra il 1819 e il 1820, il periodo specificato da Smith nei racconti canonizzati della Prima Visione. Le dichiarazioni di Smith che \"una grande moltitudine\" si un\u00ec alle varie religioni \"nei dintorni della casa in cui abitavo\", non \u00e8 documentata. Nemmeno le chiese presbiteriane, battiste o metodiste a PAlmyra confermano questi racconti. Il circuito metodista nell'area, invece, testimonia delle perdite tra il 1819 al 1821. \"Le riviste confessionali di quei giorni erano pieni di notizie di risvegli, alcune devoti dedicavano sezioni separate\". Mentre queste riviste testimoniano i risvegli del 1816-17 e del 1824-25 nell'area di Palmyra, ma \"non c'\u00e8 una sola menzione riguardo al risveglio nell'area di Palmyra\" del 1819-20.\nNell'opinione dell'autore non-mormone Wesley Walters, apologeti per la posizione mormone trattano il riferimento di Smith all'intero distretto del paese\", come se si riferissero a \"una sorta di rinascita in tutto lo stato, senza preavviso del fatto che egli stava parlando di una rinascita iniziata con i metodisti 'nel luogo in cui abbiamo vissuto' e poi \"diventa\" generale per tutte le sette in quella regione del paese.'\" D. Michael Quinn riporta un incontro di metodisti a Palmyra nel 1818. Nel 1819, una grande conferenza di Metodisti si tenne a Vienna (ora Phelps), a una quindicina di miglia da Palmyra, ma non ci sono documenti esistenti di un qualche risveglio che si tenne in concomitanza dell'evento.\nIn un'aversione canonizzata della Prima Visione (pubblicata per la prima volta nel 1842), la decisione della famiglia di entrare nella chiesa presbiteriana fu presa prima della Prima Visione. Ma Lucy Mack Smith disse che lei e alcuni dei suoi figli trovarono conforto nella chiesa dopo la morte del figlio pi\u00f9 vecchio, Alvin, nel novembre 1923, se la sua memoria era corretta, quindi la prima visione non pu\u00f2 essere avvenuta prima del 1824. Nel 1845 Lucy richiam\u00f2 il fatto che tent\u00f2 di persuadere \"il marito ad unirsi a lei nella chiesa come avevo fatto io stessa.\"\nI tre figli pi\u00f9 vecchi Hyrum, Samuel, e Sophronia entrarono nella chiesa presbiteriana, ma \"i due Joseph resistettero a quell'entusiasmo.\" Wesley Walters dice che \"la famiglia Smith non poteva essere entrata nella chiesa presbiteriana nel 1820 come risultato del risveglio religioso dell'area, per poi entrarci nuovamente nel 1823 come risultato di un altro risveglio.\" D. Michael Quinn dice che il racconto di Smith \u00e8 una fusione di eventi accaduti in diversi anni, un tipico dispositivo biografico per snellire la narrazione.\nNel tentativo di datare precisamente la Prima Visione furono utilizzati anche i movimenti locali della famiglia Smith. Nella versione canonizzata, Joseph Smith scrisse che la Prima Visione avvenne nel \"secondo anno dopo il nostro trasferimento da Manchester.\"\nLe prove per la data di questo trasferimento fu interpretata dai credenti a supporto del 1820 e dai non credenti come supporto del 1824.\nLa Chiesa mormone canonizz\u00f2 il racconto del 1842 in cui Joseph Smith disse che questa visione si verific\u00f2 \"all'inizio della primavera del 1820.\" Due studiosi mormoni, ricercando attraverso il clima e i documenti sulla produzione di zucchero d'acero, sostengono che la data pi\u00f9 probabile per la Prima Visione era Domenica, 26 marzo 1820.\nRacconti registrati della visione.\nL'importanza della Prima Visione all'interno del movimento dei Santi degli Ultimi Giorni si \u00e8 evoluto nel tempo. Ci sono poche prove che Smith parl\u00f2 della Prima Visione pubblicamente prima del 1830. Lo storico mormone James B. Allen osserva che:\n Il fatto che nessuno degli scritti disponibili contemporanei a Joseph Smith nel 1830, che nessuna delle pubblicazioni della Chiesa in quel decennio, e che nessun giornale contemporaneo o corrispondenza ancora scoperto cita la storia della prima visione sono prove convincenti che al massimo il fatto ricevette solo una circolazione limitata in quei primi giorni\nDiscussioni degli anni 1820.\nSmith disse di aver riferimento indirettamente alla madre riguardo alla visione del 1820, dicendole che, il giorno in cui successe, egli aveva \"imparato per da solo che il Presbiterianesimo non era vero.\" Lucy non menzion\u00f2 questa conversazione nelle sue memorie.\nNella versione completa pi\u00f9 vecchia della Prima Visione, Joseph Smith, Jr., disse che \"non avrebbe trovato nessuno che avrebbe creduto\" alla sua esperienza. Disse che, poco dopo l'esperienza, raccont\u00f2 la storia della sua rivelazione ad un ministro metodista che gli rispose \"con grande disprezzo, dicendo che era stato il diavolo, che non esistevano cose come visioni o rivelazioni, che tutto ci\u00f2 era cessato con gli apostoli, e che non ci sarebbero pi\u00f9 state senza di loro.\" Disse anche che il racconto della sua visione aveva \"scatenato una grande quantit\u00e0 di pregiudizi contro di me tra i professori di religione, e fu causa di grande persecuzione, che ha continuato ad aumentare.\" Non ci sono prove esistenti dal 1830 riguardo a queste persecuzioni oltre la testimonianza di Smith. Nella letteratura anti-mormone dei primi periodi non si fa menzione della Prima Visione. Smith disse anche ad altri riguardo alla visione durante il 1820, e alcuni membri della famiglia ne parlarono, ma nessuno prima del 1823, quando Smith disse che ebbe la sua seconda visione.\nI ricordi della famiglia Smith e dei vicini di casa a Palmyra offrono un'altra prospettiva. Nel 1820, Smith fu iscritto in una classe di prova metodista. Una collega lo defin\u00ec un \"esortatore molto passabile,\" anche se alcune persone consideravano la sua interpretazione delle scritture \"una persistente blasfemia.\" Smith rifer\u00ec il ritiro dalla classe di prova, annunciando la convinzione che \"ogni settarismo \u00e8 stata fallace, e le chiese si fondano su falsit\u00e0.\" Secondo una ricostruzione, Smith \"si alz\u00f2 e annunci\u00f2 che la sua missione era quella di ripristinare il vero sacerdozio. Fiss\u00f2 una serie di incontri, ma nessuno sembrava disposto a seguirlo come leader di una nuova religione.\" Alla fine, si rifiut\u00f2 di partecipare a qualsiasi servizio religioso, raccontando a sua Madre, \"posso prendere la mia Bibbia, e andare nei boschi, e imparare pi\u00f9 in due ore di quante tu possa impararne alle riunioni in due anni, se ci potessi andare per tutto il giorno.\" Durante questo periodo, Smith fu assunto per usare le pietre veggenti, nel tentativo divino di trovare un tesoro nascosto. Anche se Smith incontr\u00f2 l'opposizione locale che lo port\u00f2 ad essere processato nel 1826, nessun altro a parte lui stesso registr\u00f2 l'opposizione al suo annuncio putativo della Prima Visione.\nTestomonianza degli anni 1830 sull'inizio della rinascita cristiana.\nNel giugno 1830, Smith forn\u00ec il primo documento di una chiara significativa esperienza religiosa personale prima della visita dell'angelo Moroni. All'epoca Smith e il suo socio Oliver Cowdery (1806\u20131850) stavano fondando la Chiesa di Cristo, il primo movimento mormone. In \"Articles and Covenants of the Church of Christ\", Smith ricorda le sue esperienza, notando:\n Infatti, dopo che si manifest\u00f2 veramente a [Smith] che aveva ricevuto la remissione dei suoi peccati, egli era ancora impigliato nella vanit\u00e0 del mondo, ma dopo un vero pentimento, Dio lo ha visitato tramite un angelo santo \u2026 e diede a lui il potere, con i mezzi che con cui era stato preparato prima di tradurre un libro.\"\nNOn viene fornita nessuna ulteriore spiegazione di questa \"manifestazione\". Anche se il riferimento fu poi legato alla Prima Visione, suoi ascoltatori originali potrebbero avere compreso che la manifestazione era semplicemente come un'altra esperienze rinascita come molte, in cui il soggetto ha testimoniato che i suoi peccati erano stati perdonati. Tuttavia, quando nel mese di ottobre 1830 l'autore Peter Bauder intervist\u00f2 Smith per un libro religioso che stava scrivendo, diise che Smith non era in grado di raccontare una \"esperienza cristiana.\"\nIl racconto di Joseph Smith nel 1832.\nLe prime testimonianze della Prima Visione sono scritte a mano dallo stesso Joseph Smith nel 1832, ma non furono pubblicati fino al 1965.\nA differenza dei racconti successivi di Smith della visione, il racconto del 1832 sottolinea il perdono personale e non menziona n\u00e9 l'apparizione di Dio Padre, n\u00e9 la frase \"Questo \u00e8 il Figlio mio prediletto, lo sento.\" Nel racconto del 1832, Smith ha anche dichiarato che prima di aver vissuto la Prima Visione, la sua ricerca personale delle Scritture lo aveva portato alla conclusione che l'umanit\u00e0 aveva \"apostasia dalla vera fede e della vita e non c'era nessuna societ\u00e0 o denominazione che fosse costruita sul Vangelo di Ges\u00f9 Cristo come registrato nel Nuovo Testamento.\nIl raccondo del 1834 di Oliver Cowdery.\nIn diversi numeri del periodico religioso \"Messenger and Advocate\" (1834\u201335), Oliver Cowdery scrisse la prima biografia di Joseph Smith, Jr. In un'uscita, Cowdery spiega che Smith era confuso dalle diverse religioni e dai risvegli locali quando aveva \"15 anni\" (1820), facendo nascere in lui il desiderio di conoscere quale chiesa fosse vera. In un numero successivo della biografia, Cowdery spieg\u00f2 che il riferimento di Smith ai suoi \"15 anni\" \u00e8 stato un errore tipografico, e che in realt\u00e0 le riprese e la confusione religiosa si \u00e8 svolta quando Smith aveva \"17 anni\".\nPertanto, secondo Cowdery, la confusione religiosa port\u00f2 Smith a pregare nella sua camera da letto, nella tarda notte del 23 settembre 1823, dopo che gli altri erano andati a dormire, per sapere quale delle chiese concorrenti fosse corretta e se \"un essere supremo esisteva.\" In risposta, un angelo gli apparve e gli perdon\u00f2 i peccati. Il resto della storia \u00e8 parallela alla descrizione di Smith di una visita di un angelo nel 1823, che gli parl\u00f2 dei Piatti d'Oro. Cos\u00ec, il racconto di Cowdery, contenente una visione unica, \u00e8 diversa dal racconto di Smith del 1832, che contiene due visioni distinte, una nel 1821 spinto dalla confusione religiosa (Prima Visione) e uno separato per quanto riguarda i piatti il 22 settembre 1822. Il racconto di Cowdery differisce anche da quello di Smith del 1842, che include la prima visione nel 1820 e la seconda visione il 22 settembre 1823.\nIl racconto del 1835 di Joseph Smith.\nIl 9 novembre 1835, Smith dett\u00f2 un resoconto della Prima Visione nel suo diario dopo aver detto a uno sconosciuto che aveva visitato la sua casa in mattinata. Smith disse che quando era perplesso su questioni religiose, andava in un bosco per pregare ma che la sua lingua sembrava gonfia in bocca e che fu interrotto due volte dal rumore di qualcuno che camminava dietro di lui. Infine, mentre pregava, la sua lingua si sciolse, ed egli vide una colonna di fuoco in cui apparve un non identificato \"personaggio\". Poi un altro personaggio non identificato raccont\u00f2 Smith, perdon\u00f2 i suoi peccati e \"testimoni\u00f2 a [Smith] che Ges\u00f9 Cristo \u00e8 il Figlio di Dio.\" Una nota del testo dice, \"e ho visto molti angeli in questa visione.\" Smith disse che questa visione si \u00e8 verific\u00f2 quando aveva 14 anni e che quando aveva 17 anni, \"ebbe un'altra visione di angeli, nella sera dopo essersi coricato\" (riferendosi alla visita dell'Angelo Moroni che gli mostr\u00f2 il luogo in cui erano custoditi i Piatti d'Oro). Smith non disse che uno di questi personaggi era \"Dio\" se non nel 1832.\nPochi giorni dopo, il 14 novembre 1835, Smith raccont\u00f2 la storia ad un altro visitatore, Erastus Holmes. Nel suo giornale, SMith disse che aveva recitato la sua vita \"fino al momento in cui ho ricevuto la prima visita di angeli, che \u00e8 stata quando avevo quattordici anni.\"\n1838 Storia di Joseph Smith.\nNel 1838, Joseph Smith cominci\u00f2 a scrivere i primi anni di storia di quello che sarebbe diventato noto come Movimento dei santi degli ultimi giorni. Questa storia include un nuovo racconto della Prima Visione, poi pubblicato in tre numeri della rivista Times and Seasons. La versione fu successivamente incorporata nella perla di gran prezzo, che fu canonizzata della dottrina della Chiesa di Ges\u00f9 Cristo dei santi degli ultimi giorni nel 1880. Infatti ci si riferisce a questa versione come la \"versione canonizzata\".\nQuesta versione canonizzatA si differenzia dalla versione del 1840 perch\u00e9 la versione canonizzata comprende la frase \"Questo \u00e8 il mio amato figlio, ascoltalo\" detta da uno dei personaggi, mentre nella versione del 1840 non viene riportata. La versione canonizzata dice che nella primavera del 1820, durante un periodo di \"confusione e conflitti tra le diverse confessioni\" a seguito di un'\"insolita eccitazione in materia di religione\", aveva dibattuto riguardo a quale, dei vari gruppi cristiani, doveva unirsi. Mentre era in tumulto, lesse la Bibbia: \"Se qualcuno di voi manca di sapienza, la chieda a Dio, che dona a tutti generosamente e senza rinfacciare, e gli sar\u00e0 dato.\"\nUna mattina, profondamente colpito da questa scrittura, il quattordicenne Smith and\u00f2 in un boschetto di alberi dietro la fattoria di famiglia, si inginocchi\u00f2 e inizi\u00f2 la sua prima preghiera vocale. Quasi subito fu bloccato da un potere malvagio che gli impediva il discorso. Si fece buio attorno a lui e Smith credette di morire. Continu\u00f2 la preghiera in silenzio, chiedendo l'aiuto di Dio anche se ancora rassegnato alla distruzione. In quel momento una brillante luce scendeva verso di lui, e lui fu lasciato dal potere maligno.\nNella luce, Smith \"vide due personaggi in piedi in aria\", identificati come Dio Padre e Ges\u00f9 Cristo. Uno punt\u00f2 il dito verso l'altro e disse: \"Questo \u00e8 il mio Figlio diletto, ascoltalo.\" Smith chiese a che setta religiosa doveva unirsi e gli fu detto di non unirsi a nessuna di esse perch\u00e9 tutte le religioni esistenti aveva corrotto gli insegnamenti di Ges\u00f9 Cristo.\nLa versione di Orson Pratt del 1840.\nNel settembre del 1840, Orson Pratt pubblic\u00f2 una versione della Prima Visione in Inghilterra. Questa versione prevede che, dopo che Smith vide la luce, \"la sua mente fu rapita, dagli oggetti naturali dei quali era circondato, e fu avvolto in una visione celeste\". Il racconto di Pratt riporta \"due personaggi gloriosi che si assomigliavano esattamente a vicenda nelle loro caratteristiche e somiglianza\", ma questo racconto non include la frase di uno dei personaggi \"questo \u00e8 il mio amato figlio, ascoltalo\", che si trova nella versione canonizzata.\n1842 Lettera a Wentworth.\nNel 1842, due anni prima del suo omicidio, Joseph Smith, Jr. scrisse al maggiore John Wentworth, editore del \"Chicago Democrat\", sottolineando i principi base del mormonismo e includendo un racconto della prima visione. Smith disse che era successo a \"circa quattordici anni di et\u00e0\", quando aveva ricevuto la Prima Visione Come nel racconto di Orson Pratt, nella Lettera a Wentworth, Smith disse che la sua \"mente trasportata al di fuori degli oggetti circostanti e fu rapita in una visione.\" e vide \u00abdue personaggi gloriosi che si assomigliavano esattamente a vicenda nelle caratteristiche, e somiglianza, circondati da una luce brillante che eclissava il sole a mezzogiorno.\" Smith disse che gli fu detto che nessuna confessione religiosa \"\u00e8 riconosciuta da Dio come la sua chiesa e regno\", e che gli fu \"espressamente comandato di 'non andare seguirli'\".\nI racconti di Smith trovati in successive reminiscenze.\nTardi nella sua vita, il fratello di Smith, William, d\u00e0 due versioni della Prima Visione, datandola 1823, quando William aveva 10 anni. William disse che l'eccitamento religioso a Palmyra fu tra il 1822 e il 1823 (piuttosto che tra il 1824-25), che fu stimolato dalla predica di un metodista, il reverendo George Lane, un \"predicatore coinvolgente\", e che sua madre e alcuni dei suoi fratelli avevano poi aderito alla chiesa presbiteriana.\nWilliam Smith dichiar\u00f2 di basare il suo racconto su ci\u00f2 che Joseph aveva detto a William e al resto della sua famiglia il giorno dopo la Prima Visione:\nIn un racconto del 1884, William dichiar\u00f2 anche che quando Joseph vide la luce sopra gli alberi del boschetto, cadde svenuto per un tempo indeterminato, dopo il quale si svegli\u00f2 e ascolt\u00f2 \"il personaggio che egli vide\" parlare con lui.\nInterpretazioni e risposte alla visione.\nTra i mormoni contemporanei, la prima visione \u00e8 in genere considerata come un significativo (spesso il 'pi\u00f9' significativo) evento della restaurazione della chiesa. Tuttavia, le fedi differiscono nei loro insegnamenti circa il significato della visione. Studiosi secolari e non-mormoni vedono la visione come una bugia, una falsa memoria, un delirio, o un'allucinazione o una combinazione di queste.\nConsapevolezza dei mormoni.\nL'importanza della Prima Visione all'interno del movimento mormone si \u00e8 evoluto nel tempo. I primi seguaci non erano a conoscenza dei dettagli della visione fino al 1840, quando furono pubblicati i primi racconti Gran Bretagna. Un resoconto della Prima Visione fu pubblicato negli Stati Uniti solo nel 1842, poco prima della morte di Joseph Smith. Jan Shipps scrisse che la visione era \"praticamente sconosciuta\" fino a che non fu pubblicata nel 1842\nInterpretazione e usi all'interno della chiesa mormone.\nLa storia canonica della Prima Visione non fu sottolineata nelle prediche dagli immediati successori di Smith Brigham Young e John Taylor. Hugh Nibley (1910\u20132005) osserv\u00f2 che, anche se il \"tema preferito di Brigham Young era il tangibile, e la natura personale di Dio\", non ha \"mai illustrato [il tema] con qualsiasi menzione della prima visione.\" John Taylor ebbe un quadro completo della storia della Prima Visione nel 1850 in una lettera scritta quando inizi\u00f2 il lavoro missionario in Francia, e forse ne accenn\u00f2 in un discorso del 1859. Tuttavia, quando Taylor discusse le origini del mormonismo nel 1863, lo faceva senza alludere alla storia canonica della Prima Visione, e nel 1879, rifer\u00ec che Joseph Smith aveva chiesto all'\"angelo\" quale chiesa fosse corretta.\nI tre studenti di mormonismo, non mormoni Douglas Davies, Kurt Widmer, e Jan Shipps concordano che l'enfasi data alla Prima Visione fu un \"'successivo sviluppo', solo per guadagnare uno stato influente nella LDS auto-riflessione verso la fine del XIX secolo.\" Lo storico mormone James B. Allen dimostra anche che la Prima Visione \"non compare in nessuno sforzo evangelistico della Chiesa fino al decennio 1880.\" La prima rappresentazione visiva della Prima Visione fu ad opera del danese C. C. A. Christensen (1831\u20131912) in un periodo tra il 1869 e il 1878, e George Manwaring (1854\u20131889), ispir\u00f2 l'artista, scrisse un inno sulla Prima Visione (successivamente intitolato \"Oh, quanto amabile \u00e8 il mattino\") pubblicata la prima volta nel 1884.\nKurt Widner afferma che \u00e8 stato soprattutto attraverso \"dopo il sermone del 1883 dell'Apostolo George Q. Cannon (1827\u20131901) che l'interpretazione moderna e il significato della Prima Visione nel mormonismo ha cominciato a prendere forma.\" Come scrive il simpatizzante storico, ma non mormone, Jan Shipps: \"Quando la prima generazione di leader mor\u00ec, lasciando la comunit\u00e0 ad essere guidata principalmente da uomini che non aveva conosciuto Joseph, la Prima Visione emerse come un simbolo che avrebbe potuto mantenere il leader mormone assassinato al centro della scena.\" Il centenario della visione nel 1920 \"\u00e8 stato un grido lontano dalla quasi totale mancanza di riferimento ad essa nei primi 50 anni.\" Nel 1939, quando George D. Pyper (1860\u20131943), il sovrintendente della LDS Sunday School e manager del Mormon Tabernacle Choir, trov\u00f2 \"sorprendente che nessuno dei primi scrittori abbia riportato la prima visione.\"\nIl presidente mormone Joseph F. Smith fu colui che port\u00f2 la Prima Visione alla sua attuale status di pilastro della teologia mormone. Grazie soprattutto all'influenza di Joseph F. Smith, il racconto di Smith del 1838 della Prima Visione divenne parte dei canoni della Chiesa di Ges\u00f9 Cristo dei santi degli ultimi giorni nel 1880 quando divenne parte della Perla di gran prezzo. Dopo l'abolizione del matrimonio plurimo all'inizio del XX secolo, la Prima Visione fu pesantemente pubblicizzata da Joseph F. Smith, e presto sostitu\u00ec la poligamia nelle menti degli aderenti come elemento principale la definizione del mormonismo e la fonte della percezione della fede di persecuzione da parte di estranei. Di conseguenza, credere nella Prima Visione \u00e8 oggi considerato fondamentale per la fede, seconda per importanza solo alla fede nella divinit\u00e0 di Ges\u00f9. Un sito ufficiale della Chiesa definisce la Prima Visione \"il pi\u00f9 grande avvenimento nella storia del mondo dalla nascita, dagli insegnamenti, e dalla risurrezione di Ges\u00f9 Cristo.\"\nNel 1998, Gordon B. Hinckley (1910\u20132008), allora Presidente della Chiesa e Profeta, dichiar\u00f2\nNel 1961 Hinckley and\u00f2 anche oltre, \"Forse Joseph Smith parl\u00f2 con Dio Padre e con Suo Figlio o forse non lo fece. Se non lo fece, stiamo credendo in una blasfemia.\" Allo stesso modo, nel gennaio 2007, intervistato per un documentario della PBS, Hinckley parl\u00f2 della Prima Visione, \"\u00c8 sia vera che falsa. Se fosse falsa, saremmo vittime di una grande frode. Se fosse vera, sarebbe la cosa pi\u00f9 importante del mondo\u2026 Questa \u00e8 la nostra affermazione. Ecco dove ci troviamo, ed \u00e8 qui che cadiamo, se cadiamo. Ma non lo facciamo. Dobbiamo solo essere sicuri in questa fede.\"\nSecondo la chiesa mormone la visione insegna che Dio Padre e Ges\u00f9 Cristo sono esseri separati con corpi glorificati di carne e ossa, che l'umanit\u00e0 \u00e8 stata letteralmente creata ad immagine di Dio, che Satana \u00e8 reale, ma infinitamente pi\u00f9 grande di Dio, che Dio ascolta e risponde alle preghiere, che nessun'altra chiesa contemporanea aveva la pienezza del vangelo di Cristo, e che la rivelazione non \u00e8 cessata. Nel XXI secolo, la Visione ha un posto di rilievo nel programma della Chiesa.\nProspettive all'interno della Comunit\u00e0 di Cristo.\nWilliam B. Smith (1811\u20131893), uno dei fratelli minori di Joseph Smith, Jr., e una delle figure chiave della Riorganizzazione della Chiesa diede molte versioni della Prima Visione, anche se nel 1883 disse che una \"descrizione pi\u00f9 elaborata e accurata della sua visione\" fu trovare in Joseph la sua storia\nNella Chiesa mormone non si enfatizz\u00f2 la Prima Visione durante il XIX secolo. All'inizio del XX secolo, ci fu un rinnovato interesse, e durante la maggior parte di questo secolo, la Prima Visione fu vista come un elemento essenziale della Restaurazione. In molti casi, fu insegnata come il fondamento e anche l'incarnazione della Restaurazione.\nNella seconda met\u00e0 del ventesimo secolo, gli scrittori all'interno della chiesa enfatizzarono la Prima Visione come simbolo della centralit\u00e0 di Ges\u00f9. La chiesa cominci\u00f2 a prendere una visione pi\u00f9 ampia della Visione, e la us\u00f2 come un esempio di come Dio evolve la chiesa nel tempo attraverso la rivelazione e il restauro. C'\u00e8 meno enfasi nella Grande Apostasia e il credo crescente che la Prima Visione stessa non fosse identica con le ricostruzioni e le interpretazioni successive di Joseph, che le chiesa chiama \"genuine sofisticazioni storiche.\" Nel 1980, questo Storico Ecclesiastico not\u00f2 che egli aveva \"portato sistematicamente all'attenzione\" di centinaia di membri \"le differenze sostanziali di una mezza dozzina di racconti della Prima Visione\" ed espresse la sua soddisfazione negli scolari della chiesa che \"scavarono a fondo e spiegarono che la presenza di tutte le versioni alle volte in conflitto\", poteva \"iniziare l'eccitante lavoro della scoperta degli inizi della mitologia dei mormoni.\"\nOggi, la Comunit\u00e0 di Cristo si riferisce alla Prima Visione come un'\"esperienza sacra\" e ha un punto di vista flessibile circa la sua storicit\u00e0, enfatizza la presenza caritatevole di Dio e il perdono misericordioso di Ges\u00f9 Cristo nei contronti di Joseph Smith.\nPunto di vista delle Chiesa di Ges\u00f9 Cristo (bickertonita).\nLa Chiesa di Ges\u00f9 Cristo, una branca derivata da Sidney Rigdon con 15.000 membri situata in Pennsylvania, che ebbe storia diversa dalla branca di Brigham Young nata nel 1844 a causa della crisi di successione (Mormoni). La chiesa si riferisce alla visione obliquamente in un lungo estratto dal racconto di Smith del 1842 incluso nella letteratura ufficiale, in cui la data \"1820\" e \"un personaggio\" (non singolare, plurale) sono menzionati in parafrasi.\nChiesa di Cristo (Temple Lot).\nLa \"Chiesa di Cristo\", una branca con 5.000 membri che segue le tradizioni di David Whitmer rifiuta molte rivelazioni di Smith fatte dopo il 1832. Nondimeno, la chiesa usa molti elementi del racconto del 1842 della Prima Visione, tra cui il desiderio di Smith di conoscere quale chiesa seguire, la sua lettura di Giacomo 1:5, la sua preghiera nel bosco, l'apparizione di Dio PAdre e del Figlio, Ges\u00f9 Cristo, la dichiarazione di Ges\u00f9 che tutte le chiese sono corrotte e la richiesta di non farne parte.\nCritiche scettiche.\nPresunti problemi cronologici.\nScrivendo di un'\"eccitazione insolita in materia di religione\" descritta nella versione della Prima Visione canonizzata dalla Chiesa Mormone, Milton V. Backman, Jr. (1927\u20132016), professore associato di storia e religione alla Brigham Young University, ha detto che, sebbene \"Gli strumenti dello storico\" non potevano n\u00e9 verificare n\u00e9 sfidare la Prima Visione \", non ci sono documenti del passato che possano essere esaminati per determinare l'affidabilit\u00e0 della descrizione di Joseph riguardo all'impostazione storica.\" Grant Palmer (1940\u20132017) e altri dichiarano che ci sono serie discrepanze tra i vari racconti, come anche anacronismi rivelati dalla mancanza di corroborazione contemporanea.\nPer esempio, nel racconto canonizzati, Smith disse che quando condivise la sua visione con un pastore metodista, quest'ultimo tratt\u00f2 il suo \"racconto non solo alla leggera, ma con grande disprezzo, dicendo che era frutto del diavolo, che non ci esistevano cose come visioni o rivelazioni in questi giorni.\" Smith disse che divenne il \"soggetto di grande persecuzione, che continu\u00f2 ad aumentare.\" Ma secondo un emerito professore di storia della Brigham Young University, James B. Allen, non ci sono prove al di l\u00e0 delle parole di Smith che egli abbia mai raccontato la sua visione ad un ministro - e di fatto, a chiunque altro - per anni dopo l'evento si suppone che questi fatti si siano verificati. N\u00e9 vi \u00e8 alcuna prova nota che il giovane Smith sia stato perseguitato per aver raccontato la storia della prima visione durante il decennio 1820.\nDiscrepanze citate dai critici.\nI critici della Prima Visione citano le versioni multiple come prova che fu un'invenzione di Smith. I critici identificano nello specifico le seguenti discrepanze tra le varie versioni:\nRacconti di Joseph Smith:\nRacconti di altri:\nRisposte apologetiche.\nI leader della Chiesa di Ges\u00f9 Cristo dei Santi degli Ultimi Giorni hanno riconosciuto che la Prima Visione, cos\u00ec come il Libro di Mormon e Joseph Smith stesso, costituiscono \"pietre d'inciampo per molti\". L'Apostolo Neal A. Maxwell ha scritto\nAlcuni credenti vedono le differenze nei racconti come esagerate. Richard L. Anderson, professore di antiche scritture alla Brigham Young University, ha scritto: \"Quali sono i principali problemi di interpretazione dei cos\u00ec tanti racconti? Il primo problema \u00e8 l'interprete. Una persona percepisce l'armonia e le interconnessioni, mentre un altro esagera le differenze.\"\nAltri credenti vedono le differenze nei racconti, come riflesso di aumento della maturit\u00e0 di Smith e la conoscenza acquisita nel tempo. In una recente intervista, Marlin K. Jensen, Autorit\u00e0 Generale e Storico della Chiesa ha detto:\nIn un'altra intervista sullo stesso documentario, Richard Mouw, un evangelista, teologo e studente del mormonismo sintetizza i suoi sentimenti sulla Prima Visione in questo modo:"}
{"id": "3556489", "revid": "950920", "url": "https://it.wikipedia.org/wiki?curid=3556489", "title": "Serie B 1983-1984 (pallacanestro maschile)", "text": "Il campionato di Serie B di pallacanestro maschile 1983-1984 \u00e8 stato il decimo dall'ultima riforma dei campionati.\nVi partecipano trentadue squadre divise in due gironi da sedici. Le squadre si incontrano per la \"regular season\" in partite di andata e ritorno, la vittoria vale 2 punti, la sconfitta 0. Sono previste tre promozioni, le prime due classificate di ogni girone si sfidano in uno scontro diretto incrociato, le vincenti salgono, le perdenti si giocano l'ultimo posto disponibile ai play-off. Retrocedono otto squadre: le ultime quattro classificate di ogni girone della regular season.\nGiungono in Serie A2 la Corona Cremona, l'U.S. Sangiorgese e la Montesacro Roma."}
{"id": "3556497", "revid": "547992", "url": "https://it.wikipedia.org/wiki?curid=3556497", "title": "Laura Lattuada", "text": "Biografia.\nAttrice di televisione e teatro, ha studiato lingue e scienze politiche all'Universit\u00e0 Cattolica del Sacro Cuore di Milano. Si \u00e8 formata come attrice all'Accademia del Teatro dei Filodrammatici di Milano diretta da Ernesto Calindri.\nDopo il debutto teatrale con Eva Magni e Franca Nuti ne \"La strana quiete\" di Renato Mainardi, si \u00e8 fatta conoscere dal grosso pubblico nel 1981 interpretando il ruolo di una tossicodipendente in \"Storia di Anna\", sceneggiato televisivo in sei puntate di Rete 1 diretto da Salvatore Nocita. Lo sceneggiato ha avuto un'audience oltre 15 milioni di telespettatori e ha consentito all'attrice di vincere diversi premi, tra cui il Telegatto come attrice rivelazione dell'anno, il Microfono d'Argento, il Premio regia Televisiva Giardini Naxos come miglior attrice e il Premio Personalit\u00e0 Europea.\nHa poi partecipato ad altri sceneggiati per iniziare quindi un percorso teatrale a far data dallo spettacolo con Giancarlo Sbragia \"Il giorno\" di Giuseppe Parini, cui ha fatto seguito poi il \"Cyrano de Bergerac\" con Gigi Proietti, fino ad arrivare a \"Non si sa come\" di Luigi Pirandello con Gabriele Lavia.\nPassata a collaborare con diverse produzioni televisive in veste di conduttrice, grazie all'intuizione di Luciano Rispoli, \u00e8 divenuta autrice e conduttrice di \"Passepartout\", in onda su Leonardo e Arturo.\nHa ideato il Premio Ratto delle Sabine, di cui cura la direzione artistica, che viene assegnato ogni estate in un borgo della Sabina ad una donna che abbia almeno \"60 primavere alla spalle e che continui a vivere la sua vita con entusiasmo, curiosit\u00e0 ed energia\"."}
{"id": "3556506", "revid": "2039709", "url": "https://it.wikipedia.org/wiki?curid=3556506", "title": "Alfonso Luigi Marra", "text": " \nBiografia.\n\u00c8 avvocato cassazionista e costituzionalista con studio a Napoli. Nel 1987 fond\u00f2 il Partito di Azione per lo Sviluppo, di cui, nel documento \"Causa della fondazione ed ideologia del PAS\", scrisse che: \u00abIl PAS non \u00e8 di destra n\u00e9 di sinistra n\u00e9 di centro, perch\u00e9 la destra erra nel privilegiare l'individuo, la sinistra nel sacrificarlo, ed il centro nel porsi a mezza strada tra due errori, laddove il PAS si basa sull'idea che l'individuo possa svilupparsi liberamente, come piace alla destra, purch\u00e9 il suo sviluppo sia funzionale allo sviluppo della societ\u00e0, cos\u00ec come non pu\u00f2 che piacere anche alla sinistra\u00bb. In quello stesso anno cre\u00f2 anche l'associazione \"FermiamoLeBanche\", che si prefigge l'obiettivo di contrastare il sistema bancario e il signoraggio bancario primario e secondario, ancora pi\u00f9 grave di quello primario.\nNel 1989 la sua battaglia legale e politica per poter rivedere i propri figli ottiene la prima pagina della \"Stampa\". Della stessa storia si occuper\u00e0 l'anno dopo il \"Maurizio Costanzo Show\". Dal 1990 inizia a farsi notare anche come promotore dei suoi libri autopubblicati. Inizi\u00f2 acquistando ogni sabato un'intera pagina di \"Mercurio\", l'allora supplemento culturale settimanale de \"la Repubblica\". Chiuso \"Mercurio\" nel 1991, dal 1992 Marra fece altrettanta opera promozionale con l'analogo \"TuttoLibri\" de \"La Stampa\".\nLa pubblicazione delle sue pagine su \"Mercurio\" suscit\u00f2 una reazione cos\u00ec veemente da sfociare in uno sciopero della redazione di due giorni che costrinse \"la Repubblica\" a recedere dal contratto. Recesso in seguito al quale Marra intraprese una causa civile per danni per 20 miliardi di lire finita nel nulla perch\u00e9 il suo avvocato domiciliatario, di Milano, fece scadere un termine. Sciopero dei redattori di \"la Repubblica\" contro le sue pagine di cui non si seppe nulla e che gli fu poi pubblicamente rivelato, nel corso di una manifestazione in cui lo presentava quale candidato alle politiche del 1994, da Vittorio Sgarbi, il quale spieg\u00f2 che i redattori avevano scioperato adducendo che, continuando con quelle pagine (il contratto era per 58 pagine), Marra si sarebbe 'appropriato' del giornale.\nSgarbi, che alle elezioni politiche del 2013 avrebbe sostenuto con forza il suo PAS, seguendolo per tutta la durata della campagna elettorale, avrebbe poi, in uno noto spot pubblicitario televisivo, dichiarato che \"\u00abI libri di Marra sono la nuova cultura. Non conoscerli \u00e8 la nuova ignoranza\u00bb\".\nLibri che hanno sempre suscitato reazioni molto avverse, come quando Furio Colombo lo censur\u00f2 spiegando che a suo avviso \u00abMarra, per quel che capisco, appartiene a un nuovo tipo di autori, quelli che non solo provvedono alla composizione del testo ma anche alla creazione del mercato\u00bb, anche se non mancher\u00e0 chi, come Pietrangelo Buttafuoco, dalle pagine di \"Panorama,\" esprimer\u00e0 reazioni entusiastiche a proposito de \"Il labirinto femminile\" (il 7.1.2011 il \"Corriere del Mezzogiorno\" titola: \u00ab\"Buttafuoco sdogana il libro di Marra. La destra esalta l'avvocato deriso dal web. Lo scrittore siciliano intervista il collega bersagliato su internet per lo spot di Arcuri: \u00c8 il pi\u00f9 grande\"\u00bb\").\nMarra diventa noto come \u00abl'avvocato inonda-giornali\u00bb o \u00abavvocato grafomane\u00bb, come l'ha definito Massimo Gramellini, o anche \u00abpsico-avvocato\u00bb (Pino Corrias). Ex avvocato della componente comunista della CGIL dal 1975 al 1985, si dimetter\u00e0 il 4.4.1985 con la \"Lettera di dimissioni di un avvocato della CGIL dal sindacato e dal PCI\". Nel 1994 viene eletto deputato alle elezioni europee con preferenze nelle liste di Forza Italia, precisando per\u00f2 in diverse circostanze di essere stato candidato all'insaputa di Berlusconi, che altrimenti lo avrebbe impedito, ed eletto malgrado lui, e con l'intento di appropriarsi del movimento che ha sempre affermato di considerare nato dalle rotture di equilibri causate con i suoi documenti e le sue pagine intere a pagamento sui massimi giornali. Tentativo che, sempre secondo quanto si legge in vari suoi documenti, non gli riusc\u00ec, sicch\u00e9, quando ne fu ormai sicuro, si dimise, nel 1996, con la un documento durissimo contro Berlusconi (la \"Lettera a Jean Claude Pasty,\" rimanendo iscritto al gruppo politico Unione per l'Europa (del quale faceva parte anche il gruppo Forza Europa), come rappresentante del Partito di Azione per lo Sviluppo, avendo Pasty, Presidente del Gruppo, rifiutato le sue dimissioni per il valore morale e politico del documento. Durante il mandato parlamentare europeo, fu coordinatore per il gruppo Forza Europa della Commissione per gli affari istituzionali del Parlamento europeo e poi membro della stessa in seguito alle sue dimissioni da Forza Europa. Fu altres\u00ec membro della Commissione pesca dell'europarlamento e della Delegazione per le relazioni con l'Australia e la Nuova Zelanda. A commento dell'elezione di Marra a eurodeputato, Mirella Appiotti, giornalista di \"La Stampa\", avanz\u00f2 l'ipotesi che lo sforzo economico per autopromuoversi fosse in realt\u00e0 utile a favorire tale evento. Affermazione considerata singolare da Marra, che afferma invece che, fin dal 1985, il suo unico obiettivo \u00e8 sempre stato la diffusione della sua scoperta del modo di formazione del pensiero, che considera di straordinaria rilevanza e che \u00e8 l'oggetto di fondo di tutti i suoi libri e scritti, ed in particolare di \"La storia di Giovanni e Margherita\", in cui \u00e8 analiticamente descritta, in molti punti in forma narrativa per facilitarne la divulgazione, e de \"Il labirinto femminile\" in cui, sempre a fini di divulgazione di massa, ne ha realizzato una rappresentazione di tipo letterario di molto facile comprensione nella forma di un epistolario d'amore in sms. Anche se, afferma, il libro vero sono le ultime 80 pagine, cio\u00e8 il capitolo appunto intitolato \"Le chiavi di lettura\".\nPropugnatore da sempre della necessit\u00e0 di \"spegnere il mondo\" (nel 1997, al Costanzo Show, disse: \u00abCi sta cadendo il cielo sul capo, e ancora non basta?\u00bb), perch\u00e9 solo dopo si potranno poi fare le necessarie riconversioni, non essendovene ormai pi\u00f9 il tempo, ritiene che la catastrofe climatica sia una questione di pochissimi anni, non di venti, trenta o cinquanta, come asserisce la scienza, e che comunque non si potr\u00e0 fare nulla se prima non avverr\u00e0 il cambiamento culturale, in relazione al quale propone il modello basato sulla scoperta del modo di formazione del pensiero tracciato nei suoi libri.\nSempre nel 1994 Marra acquist\u00f2 uno spazio settimanale su Rete Mia per esprimere il suo \u00abpunto di vista politico\u00bb. Nel 1999 Carla Benedetti, quasi a testimoniare l'estremistico conflitto con la critica, giunge a definirlo un \"autore senza opere\": affermazione tutta da spiegare, visti i suoi innumerevoli documenti in tutti i campi ed i suoi numerosi libri.\nDal 2010 Marra ha ripreso a promuovere le sue opere con spot televisivi sulle reti RAI, che hanno causato fortissime reazioni critiche specie in internet, in particolare in relazione ad uno spot televisivo del 2010 che vedeva come testimonial Manuela Arcuri, definito da Aldo Grasso \u00abun piccolo diamante di coatteria, cos\u00ec brutto da sfiorare il sublime (...) un esempio involontario di \"kitsch\", di \"camp\" e di \"trash\", un brutto non intenzionale ma che poggia sul candore con cui \u00e8 stato messo in opera l'artificio\u00bb. Marra ha risposto alle critiche precisando che se da un lato era sconcertante la totale mancanza di riferimenti ai contenuti del libro, dall'altro era senza precedenti che cos\u00ec tante persone si cimentassero, addirittura nel mondo, per affermare, senza addentrarvisi, la bruttezza di un libro, tanto pi\u00f9 che, in nessun altro caso, si era mai assistito al fatto che un libro venisse pubblicato in maniera cos\u00ec massiccia dagli internauti a brani in ogni dove. Nel 2011 nuovi testimonial dei video sui suoi libri e contro il signoraggio sono poi stati Lele Mora, Karima El Mahroug, meglio nota come la Ruby dell'omonimo caso politico-giudiziario, Sara Tommasi che appare completamente nuda nel video di lancio dell'incontro costitutivo del Comitato Promotore del referendum contro il signoraggio bancario (Roma, 26 novembre 2011), e infine Vittorio Sgarbi che celebra Marra come \u00abla nuova cultura\u00bb, affermando in un video che \u00abI libri di Marra sono la nuova cultura. Non conoscerli \u00e8 la nuova ignoranza\".\nVideo sul signoraggio, in nove lingue, con i quali ha dichiarato di avere avuto l'intento di rendere nota nel mondo la parola signoraggio certo che pian piano la collettivit\u00e0 avrebbe iniziato a chiedersene il significato, com'\u00e8 poi accaduto. \nNel 2012 annuncia di volersi candidare alle primarie de Il Popolo della Libert\u00e0, che saranno in seguito annullate. Nel 2013 si candida a sindaco di Roma ottenendo 14.300 voti. Il 14 dicembre 2013, in un convegno del PAS tenutosi a Roma, i militanti del partito lo elessero segretario.\nIl 13 maggio 2017 \u00e8 avvenuta la fusione tra il PAS ed il Movimento 9 Dicembre Forconi per Calvani, da cui \u00e8 derivata la creazione di una nuova forza politica denominata MPF (Movimento PAS Forconi) e caratterizzato da un nuovo simbolo. Ci\u00f2 allo scopo di raccogliere il vasto numero di simpatizzanti dei Forconi intorno allo schema ideologico e programmatico del PAS, formulato ne \"Il libro del PAS (vedasi da www.pas.it)\" scritto da Marra nel 1987, e poi divenuto \"Il libro dell'MPF\". MPF poi scioltosi perch\u00e9 ad avviso di Marra le tesi del PAS potranno avere il riconoscimento che meritano solo quando l'attuale stadio culturale sar\u00e0 stato superato. Cosa che a suo avviso non avverrebbe nemmeno in altri 100 anni se invece il clima non stesse per farla ormai avvenire da un giorno all'altro."}
{"id": "3556510", "revid": "1534172", "url": "https://it.wikipedia.org/wiki?curid=3556510", "title": "Massacro di Hama", "text": "Il massacro di \u1e24am\u0101 ( (\"Macello di Ham\u0101\") fu la conseguenza di una feroce azione repressiva scatenata dal Presidente siriano Hafiz al-Asad contro gli insorti della citt\u00e0 di \u1e24am\u0101 nel febbraio 1982. Il numero dei caduti \u00e8 stato stimato tra i e i , di cui soldati, dovuti alla repressione di un'insurrezione organizzata dai Fratelli Musulmani che avevano dato il via gi\u00e0 negli anni precedenti a una lotta armata contro il regime ba'thista.\nStoria.\nIl 2 febbraio 1982 la popolazione di Hama, in stragrande maggioranza sunnita, guidata da 150 ufficiali, insorse contro il Presidente alawita al-Asad, come reazione a una serie di arresti di elementi sunniti. Nei quattro giorni in cui ebbero il controllo della citt\u00e0, vennero uccisi circa 300 militanti ba'thisti e i militari di un'unit\u00e0 di paracadutisti inviata dall'esercito.\nLe forze armate siriane, organizzate e guidate, secondo indiscrezioni, dal fratello stesso del Presidente, Rifa\u02bfat al-Asad, replicarono con un durissimo assedio e lo spietato bombardamento di Hama, durati 27 giorni, nel corso dei quali praticarono la politica della \"terra bruciata\" su un terzo della cittadina - che vantava numerosi gioielli architettonici, per lo pi\u00f9 d'et\u00e0 zengide e ayyubide - che di fatto vennero rasi al suolo.\nL\u2019esercito e le forze di sicurezza del regime si abbandonarono a massacri sanguinosi persino all'interno delle varie colonie di rifugiati politici ospitati all'interno di Hama, torturando e giustiziando gli oppositori politici, veri o presunti, della dittatura.\nTale avvenimento fu conosciuto con grave ritardo dall'opinione pubblica mondiale, visto il ferreo controllo censorio operato dal regime siriano su tutti i mezzi d'informazione, d'altronde distratti dalla contemporanea guerra in Libano.\nLa repressione fu descritta come "}
{"id": "3556511", "revid": "293377", "url": "https://it.wikipedia.org/wiki?curid=3556511", "title": "Calcio ai II Giochi panamericani", "text": "La seconda edizione del torneo di calcio ai Giochi panamericani si \u00e8 svolta a Citt\u00e0 del Messico, in Messico, dal 13 marzo al 22 marzo 1955. Il girone \u00e8 composto da quattro formazioni, due affiliate alla CONMEBOL e due alla CONCACAF. L'Argentina, campione in carica, vince di nuovo la manifestazione, chiudendo imbattuta."}
{"id": "3556513", "revid": "599013", "url": "https://it.wikipedia.org/wiki?curid=3556513", "title": "Fulvio Montini", "text": " Professionista dal 1937 al 1940, partecip\u00f2 tre volte al Giro d'Italia e ottenne un solo successo fra i professionisti.\nCarriera.\nPassato professionista nel 1937 come individuale ottenne un buon piazzamento nel Giro di Lombardia classificandosi undicesimo, l'anno successivo partecip\u00f2 al Giro d'Italia dove per\u00f2 non ottenne particolari risultati, fu inoltre dodicesimo al Lombardia.\nNel 1939 partecip\u00f2 nuovamente al Giro dove sfior\u00f2 la vittoria di tappa nella diciassettesima ed ultima frazione con arrivo a Milano, si piazz\u00f2 terzo, l'anno successivo ottenne la sua unica affermazione fra i professionisti, nella Coppa Andrea Boero.\nLo scoppio della Seconda guerra mondiale chiuse la sua carriera"}
{"id": "3556529", "revid": "767487", "url": "https://it.wikipedia.org/wiki?curid=3556529", "title": "Strymoniko", "text": "Strymoniko () \u00e8 un ex comune della Grecia nella periferia della Macedonia Centrale (unit\u00e0 periferica di Serres) con 4.755 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Irakleia."}
{"id": "3556530", "revid": "287204", "url": "https://it.wikipedia.org/wiki?curid=3556530", "title": "Aleksandrs Cekulajevs", "text": ""}
{"id": "3556531", "revid": "2120729", "url": "https://it.wikipedia.org/wiki?curid=3556531", "title": "Luciano Aued", "text": "Caratteristiche tecniche.\nGioca come esterno sinistro.\nCarriera.\nClub.\nEsordisce da calciatore professionista con il Gimnasia La Plata.\nNazionale.\nNel 2011 debutta con la Nazionale argentina.\nStatistiche.\n\"Statistiche aggiornate al 4 dicembre 2021\"."}
{"id": "3556535", "revid": "375960", "url": "https://it.wikipedia.org/wiki?curid=3556535", "title": "Spada a una mano e mezza", "text": ""}
{"id": "3556551", "revid": "1381093", "url": "https://it.wikipedia.org/wiki?curid=3556551", "title": "Gold Cobra", "text": "Gold Cobra \u00e8 il sesto album in studio del gruppo musicale statunitense Limp Bizkit, pubblicato il 28 giugno 2011 dalla Flip Records e dalla Interscope Records.\nPubblicato in due versioni, la Deluxe Edition contiene 4 tracce in pi\u00f9 rispetto alla normale. Con questo lavoro il gruppo riprende sonorit\u00e0 generalmente molto simili a quelle dei primi tre album.\nAntefatti.\nNel 2004 i Limp Bizkit avevano registrato l'album \"The Unquestionable Truth (Part 1)\", pubblicato un anno dopo col chitarrista Wes Borland, tornato nel gruppo dopo tre anni, e col batterista Sammy Siegler al posto di John Otto. Dopo la pubblicazione di \"Greatest Hitz\", il gruppo entr\u00f2 in pausa. Borland sostenne la sua contrariet\u00e0 a produrre un seguito dell'album \"The Unquestionable Truth (Part 1)\" e che inizialmente non era favorevole a continuare la sua collaborazione col gruppo. Nel 2009 i Limp Bizkit tornarono in scena con Borland alla chitarra, col lancio dello Unicorns N' Rainbows Tour.\nDurante il tour il cantante Fred Durst annunci\u00f2 l'inizio della registrazione di un nuovo album con Borland, intitolato \"Gold Cobra\". Il chitarrista disse che il titolo non aveva particolare significato, e che era stato scelto per la sua capacit\u00e0 di evocare lo stile sonoro del disco. Il gruppo registr\u00f2 un'intro parlata, scritta da Durst ed eseguita da Gene Simmons dei Kiss, che per\u00f2 in seguito fu scartata. Il gruppo compose anche tracce addizionali, suscettibili di essere aggiunte all'album, compresa \"Combat Jazz\", composta con la collaborazione del rapper Raekwon e poi pubblicata solo in Giappone.\nDescrizione.\nIl disco \u00e8 il primo ad essere stato registrato completamente dalla formazione originale del gruppo, cosa che non accadeva dall'album \"Chocolate Starfish and the Hot Dog Flavored Water\". In questo lavoro, inoltre, i Bizkit ristabiliscono le loro sonorit\u00e0 rap metal e nu metal, parzialmente accantonate nell'album \"Results May Vary\" e in parte riprese nel precedente album \"The Unquestionable Truth (Part 1)\", anche se in veste diversa rispetto ai lavori precedenti. In questo lavoro gli scratch e i vari effetti creati da DJ Lethal sono fortemente limitati rispetto agli altri album, a favore di suoni pi\u00f9 duri e sostenuti prevalentemente da chitarra, basso e batteria.\nNelle canzoni \"Walking Away\", \"Loser\" e \"Shotgun\" il chitarrista Wes Borland suona alcuni assoli, una pratica abbastanza inusuale per il gruppo.\nNella canzone \"Autotunage\", il rapper del gruppo Fred Durst canta servendosi di Auto-Tune.\nNella canzone \"Shark Attack\" Fred Durst fa riferimento alle prime parole della canzone \"Break Stuff\" (\"It's just one of those days\", in italiano \"\u00c8 solo uno di quei giorni\"), modificandole (\"Another one of those days\", ossia \"Un altro di quei giorni\").\nAccoglienza.\nSu Metacritic, che assegna un punteggio standard in centesimi a recensioni rilevanti, l'album ha ricevuto un punteggio medio pari a 53, attenendosi a giudizi di undici diverse recensioni. Rick Florino di Artistdirect diede all'album 5 stelle su 5, scrivendo che \"\"Gold Cobra\" \u00e8 tutto ci\u00f2 che si aspetta certo pubblico, una piacevole e divertente commistione di hip hop e metal. Stephen Thomas Erlewine di AllMusic diede al disco un giudizio positivo, considerandolo \"un riuscito ritorno alle sonorit\u00e0 movimentate dell'esordio \"Three Dollar Bill, Yall$\"\". Terry Bezer, autore di \"Metal Hammer\", scrisse \"Momenti strani a parte, \"Gold Cobra\" tira fuori suoni potenti e degni di essere ballati a lungo.\nDavid Buchanan, di \"Consequence\", chiam\u00f2 \"Gold Cobra\" \"un divertente, esplosivo e per niente alienante pezzo di nostalgia, per chi un tempo aveva acquisito familiarit\u00e0 coi Limp Bizkit\". In un contesto simile, l'autore di Bloody Disgusting Jonathan Barkan diede un giudizio positivo al disco, ritenendolo \"fantastico e semplicemente rap rock, ovvero niente di complesso e di difficile ascolto ma proprio per questo di qualit\u00e0.\" L'autore di IGN Chad Grischow scrisse \"Anche se sono lontani dai grandi risultati degli esordi, i Limp Bizkit hanno saputo registrare qualcosa che non ricorda affatto la prematurit\u00e0 degli anni immediatamente precedenti.\" L'autore di About.com Tim Grierson consider\u00f2 \"Gold Cobra\" \"l'album pi\u00f9 riuscito del gruppo dai tempi di \"Significant Other\"\".\nIl recensore di \"Entertainment Weekly\" Kyle Anderson critic\u00f2 negativamente l'album, definendolo \"un anacronistico e noioso tentativo di riproporre le tendenze musicali degli anni novanta e duemila.\" Antiquiet pubblic\u00f2 una recensione negativa, descrivendo l'album come \"un contenitore di brani adatti per poveracci illetterati a corto di vera musica\". Inizialmente il sito diede all'album una stella su cinque. Wes Borland rispose alla recensione dicendo \"La vostra avversione per Fred \u00e8 uno dei motivi del nostro successo. [...] Non importa l'effetto delle sue esibizioni nei confronti di gente abituata a TMZ, \u00e8 un ottimo cantante e performer. Una stella su cinque potrebbe avere senso se vi stesse aspettando \"OK Computer\". [...] Invece \"Gold Cobra\" \u00e8 perfetto.\"\nVendite.\nIl disco, nonostante la band avesse lo annunciato come \"Il nostro disco che creer\u00e0 pi\u00f9 dipendenza\", non ha venduto quanto i precedenti, vendendo circa 27,000 copie nella prima settimana dalla sua pubblicazione negli U.S.A.. Nel 2014 sono state vendute oltre 1,000,000 di copie, 250,000 di queste solo negli Stati Uniti."}
{"id": "3556559", "revid": "77594", "url": "https://it.wikipedia.org/wiki?curid=3556559", "title": "Operazioni navali della campagna dei Dardanelli", "text": ""}
{"id": "3556560", "revid": "124489419", "url": "https://it.wikipedia.org/wiki?curid=3556560", "title": "Martina Carletti", "text": "Biografia.\nNata a Roma, studia recitazione fra il 2005 e il 2006 all\"'Accademia Rosebud\" con Lino Capolicchio, Maria Teresa Bax, Rita di Lernia, Giulia e Vito Bruschini. Nel corso degli anni frequenta altri stage con Mario Rellini, Gabriele Cometa, Jean Paul Derizon e Shiddartha Prestinari. Esordisce come attrice in televisione nel 2007 dove interpreta il ruolo di \"Azzurra Vallone\" nel cast ricorrente della soap opera di Rai 3, \"Un posto al sole s\". Sempre nello stesso anno partecipa al progetto \" Ghost \" con Giancarlo GianninI. Nel 2008 \u00e8 nel cast della fiction di Canale 5 \"Anna e i cinque,\" con la regia di Monica Vullo., sempre nello stesso anno, interpreta il ruolo di \"Veronica Lopez \" nella fiction \" I liceali 3\", regia di Francesco Miccich\u00e8 e Massimiliano Papi.e conduce il programma per bambini prodotto da Sky \" Identikids \", con la regia di Mario Bellina e Giorgio Carpinteri. Le sue riprese continuano con la fiction \"La narcotici\" con la regia di Michele Soavi, e far\u00e0 parte del cast della fiction di Rai 1 \"L'isola\", regia di Alberto Negrin. Collabora con Maurizio Battista nella serie \" Vigilantes \" ed \u00e8 protagonista di puntata nella serie \" Don Matteo 11 \" regia di Raffaele Androsiglio, nel ruolo di \" Giada \". Nell 2008 inizia anche la sua carriera teatrale presso il teatro \" Le Maschere \", dove collabora ancora oggi. Qui debutta per la prima volta con \" Cenerentola \" nel ruolo della protagonista, diretta da Gigi Palla, con il quale lavorer\u00e0 in tantissime altre fiabe dirette dallo stesso e da altri registi quali, Riccardo Diana, Gabriela Pratic\u00f2 e Maria Toesca. Debutter\u00e0 poi in \" The hole \", al teatro Stabile del Giallo, oggi divenuto teatro \" Ciak \", dove la vediamo in molti altri spettacoli; nell'ultimo \u201cScala a chiocciola \u201cdiretto da Anna Masullo, interpreta il ruolo della protagonista \u201cHelen Capel \u201d. Studia canto con Gianni Testa e amante dello sport pratica calcio, nuoto, pattinaggio sul ghiaccio, break dance, prepugilistica, yoga e frequenta il corso di guida sicura presso il centro ACI di Vallelunga. Con l'attore, sceneggiatore e regista Tommaso Arnaldi va in scena con \u201d L'importanza di essere Franco\u201d, interpretando la giovane e simpatica Cecily, e successivamente la vediamo nello spettacolo \" Mi Muoiono anche i fiori di plastica \" di Vito Boffoli presso il teatro Euclide di Roma. Le sue sperienze a teatro continuano anche presso il San raffaele, diretta da Pino Cormani. Nel 2015 debutta nella commedia \u201cMeglio Zitelle \u201cnel ruolo di \" Lucia \" di Mauro Maggioni, finalista al Comic Off; in \u201cFiori di campo\u201d di Siddartha Prestinari e nella commedia \u201d Il conto \u00e8 servito\u201d di Paola Tiziana Cruciani. Dal teatro, torniamo in tv, la vediamo protagonista di puntata nella sit com E-band di Yuri Rrossi nel ruolo di \" Judy \" e protagonista nella serie web \" Lib \" di Giuseppe Toia nel ruolo di \" Vanessa \". Nel 2016 viene scelta per la terza stagione della prima serie web italiana lgbt \u201cdi Geraldine Ottier e Floriana Buonomo. Continuano le sue riprese anche in moltissimi cortometraggi diretti da diversi registi. Con la regista Geraldine Ottier soprattutto, la vediamo protagonista nel corto \u201cLa turista Olandese \u201d vincitore del premio Infinity 2017 e protagonista in \u201cThe Library \u201cin concorso all\u2019 Afrodite Shorts e al Cortinametraggio 2021, nonch\u00e9 nel corto \u201cTutti a casa \u201c. La vediamo anche sul grande schermo nel il film \u201cRaffaello il principe delle arti \u201cdi Luca Viotto e Emanuele Imbucci nel ruolo di \u201d Magia Ciarla\u201d , e nella serie web \"GG Turbo \" di Mauro Meconi, ora su Amazon Prime dove collabora con Pino Insegno. Non Mancano le sue apparizioni in molti spot pubblicitari."}
{"id": "3556574", "revid": "123984070", "url": "https://it.wikipedia.org/wiki?curid=3556574", "title": "Monumento a Giovanni Paolo II", "text": "Il Monumento a Giovanni Paolo II \u00e8 una scultura realizzata da Oliviero Rainaldi.\nL'opera \u00e8 stata inaugurata a Roma il 18 maggio 2011 in Piazza dei Cinquecento ed \u00e8 stata donata alla citt\u00e0 da parte della \"Fondazione Silvana Paolini Angelucci Onlus\".\nCaratteristiche.\nLa scultura il cui titolo \u00e8 \"\"Conversazioni\", Omaggio a Giovanni Paolo II\", misura circa 7 metri di altezza ed \u00e8 fusa in bronzo con una patina argentea sfumata sul color verde. Collocata davanti alla Stazione Termini, simboleggia il concetto di protezione e accoglienza e vuole proporre un'immagine paradigmatica, attraverso l'apertura del mantello, di San Giovanni Paolo II, testimonianza di svuotamento (kenosis) e donazione di se. Particolare e curiosa la scelta di non rappresentare il corpo fisico del Pontefice, che diviene invece corpo \"pneumatico\", colmo e sostenuto dal vento (Spirito). Una particolare attenzione \u00e8 dedicata al mantello aperto (Piviale) e allo Zucchetto (copricapo usato nell'antichit\u00e0 dai pescatori in Israele), che come riferisce l'autore stesso, simboleggiano il primo, il senso della protezione, mentre il secondo, Pietro e la sua discendenza come pescatori di anime. L'opera \u00e8 ispirata ad una foto scattata nel 1993 quando, durante un convegno scientifico, il Papa avvolse con il mantello un bambino che sedeva su una scalinata.\nPolemiche.\nNon poche sono state le polemiche che si sono susseguite dopo l'inaugurazione della statua del pontefice, soprattutto in merito all'aspetto estetico, accusato di scarsa somiglianza al santo.\nLe maggiori critiche sono pervenute dal mondo politico e cattolico; soprattutto quest'ultimo non ha tardato ad esprimere giudizi attraverso l'Osservatore Romano, quotidiano ufficiale della Citt\u00e0 del Vaticano, nel quale si scrive e si sottolinea \"esiste solo una lontana somiglianza con il Papa\" e ancora \"una scultura singolare, squarciata dal vento che la fa somigliare a una tenda aperta o, come ha detto qualcuno, a una campana\". Le polemiche sono state inasprite dal \"giallo\" riguardante una bozza del progetto originario reso pubblico dal cardinale Gianfranco Ravasi, presidente del Pontificio Consiglio della Cultura, che evidenzia una maggior somiglianza all'immagine di Karol Wojty\u0142a.\nIl 9 gennaio 2012 viene annunciato l'inizio dei lavori di completamento artistico del monumento, causati dell'infelice esecuzione da parte della fonderia, secondo le indicazioni dell'artista e condivise dalla commissione di esperti istituita dal Comune di Roma. Delle ulteriori spese necessarie se ne \u00e8 fatta carico la Fondazione che ha donato il monumento alla citt\u00e0.\nI lavori di risistemazione hanno rinnovato la posizione della testa e l'espressione dello sguardo, l'apertura del mantello leggermente pi\u00f9 ripiegato su se stesso e un nuovo basamento in cemento corredato da una nuova illuminazione. La nuova inaugurazione \u00e8 avvenuta il 18 novembre 2012 alla presenza dell'artista, del sindaco Gianni Alemanno, del Sovraintendente ai Beni Culturali di Roma Capitale Umberto Broccoli e di Mons. Matteo Zuppi, Vescovo Ausiliare di Roma.\nPer Umberto Broccoli, i ritocchi all'opera erano solo di completamento e poi \"c'era un problema statico, dovuto a una fessurazione all'altezza del collo, e di patina che riemergeva: la commissione ha lavorato a stretto contatto con l'artista che ha completato l'opera\"."}
{"id": "3556575", "revid": "729019", "url": "https://it.wikipedia.org/wiki?curid=3556575", "title": "Marcel Claeys", "text": "Professionista dal 1937 al 1944, ottenne diversi successi da professionista quasi esclusivamente in corse e criterium del Belgio. Lo scoppio della Seconda guerra mondiale compromise il prosieguo della sua carriera ciclistica."}
{"id": "3556580", "revid": "1305772", "url": "https://it.wikipedia.org/wiki?curid=3556580", "title": "Shallow Grave", "text": ""}
{"id": "3556594", "revid": "767487", "url": "https://it.wikipedia.org/wiki?curid=3556594", "title": "Lo sparviero di Londra", "text": "Lo sparviero di Londra (\"Lured\") \u00e8 un film statunitense del 1947 diretto da Douglas Sirk, rifacimento del francese \"L'imboscata\" (1939).\nTrama.\nNella Londra d'inizio Novecento, un poeta assassino annuncia i propri delitti inviando ogni volta alla polizia dei versi ispirati allo stile di Charles Baudelaire, nei quali lo psicoanalista del commissariato individua una macabra ossessione per la grazia femminile.\nDopo la scomparsa di Lucy Barnard, la sua amica Sandra Carpenter accetta di far da esca per l'ispettore Temple, che le chiede di rispondere alle inserzioni sui giornali, attraverso cui il maniaco sembra reclutare le proprie vittime, scegliendo ragazze giovani e belle.\nSandra si ritrover\u00e0 ad avere a che fare con numerosi individui loschi e particolari, da cui la difenderanno gli agenti di scorta al suo seguito. Tra un'indagine e l'altra, far\u00e0 anche la conoscenza di Robert Fleming, un reclutatore di ballerine dalla personalit\u00e0 brillante, che, dopo aver conquistato il cuore di Sandra, cadr\u00e0 a sua volta tra i sospettati assieme al proprio fidato assistente Julian Wilde.\nCritica.\n\"Il Morandini\" commenta: \u00abI sospettati sono tanti. 4\u00b0 film hollywoodiano del tedesco-danese Detlef Sierck, mescola l'atmosfera del thriller anglosassone, le suggestioni dell'horror, i toni della commedia giallorosa\u00bb."}
{"id": "3556598", "revid": "77594", "url": "https://it.wikipedia.org/wiki?curid=3556598", "title": "Marina Imperiale Tedesca", "text": ""}
{"id": "3556601", "revid": "599013", "url": "https://it.wikipedia.org/wiki?curid=3556601", "title": "Suore della Santissima Trinit\u00e0", "text": "Le Suore della Santissima Trinit\u00e0 (in francese \"S\u0153urs Trinitaires de Valence\") sono un istituto religioso femminile di diritto pontificio: le suore di questa congregazione pospongono al loro nome la sigla C.S.S.T.\nStoria.\nLe origini della congregazione risalgono al 1660, quando quattro giovani donne ottennero da Fran\u00e7ois-Paul de Neufville de Villeroy, arcivescovo di Lione, il permesso di vivere in comunit\u00e0 e di aprire una scuola a Saint-Nizier-de-Fornas. Nel 1676 il sodalizio adott\u00f2 la regola dei trinitari riformati di Spagna.\nNel 1685 le religiose accettarono di assistere gli ammalati nell'ospedale di Valence e vi stabilirono la loro sede principale. Disperse durante la Rivoluzione, le suore si riorganizzarono e ottennero il riconoscimento civile il 16 luglio 1810: sono aggregate all'ordine della Santissima Trinit\u00e0 dal 15 ottobre 1847.\nLa prima filiale all'estero venne aperta in Algeria nel 1840: agli inizi del XX secolo, a causa delle leggi anticongregazioniste, le trinitarie di Valence trasferirono le loro comunit\u00e0 in Inghilterra, Svizzera, Belgio e Italia.\nAttivit\u00e0 e diffusione.\nLe trinitarie di Valence prestano il loro servizio in scuole, orfanotrofi, cliniche, dispensari, case di riposo, centri di accoglienza e parrocchie.\nSono presenti in Africa (Camerun, Repubblica del Congo, Gabon, Madagascar), nelle Americhe (Canada, Colombia, Per\u00f9), in Asia (Corea del Sud, Cina, Filippine) e in Europa (Regno Unito, Belgio, Spagna, Francia, Italia, Svizzera); la sede generalizia \u00e8 a Lione.\nAlla fine del 2008 la congregazione contava 325 religiose in 52 case."}
{"id": "3556603", "revid": "74801", "url": "https://it.wikipedia.org/wiki?curid=3556603", "title": "Paul de La Boulaye", "text": "Biografia.\nPaul de La Boulaye era figlio di Eug\u00e8ne Georgette du Buisson de La Boulaye (1810-1888) e di Adrienne de Graindorge d'Orgeville de Mesnil-Durand (1811-1859). Suo nonno paterno Jean Baptiste Georgette du Buisson (1781-1856), visconte de La Boulaye, era stato segretario generale della casa del re e in seguito intendente della lista civile e deputato nel periodo della Restaurazione; Luigi XVIII lo nomin\u00f2 visconte ereditario nel 1820. La famiglia materna era una famiglia di ufficiali militari.\nAllievo di L\u00e9on Bonnat, si specializz\u00f2 in quadri di genere, ritratti, soggetti storici e religiosi.\nDue sue tele del 1884 (\"La m\u00e8re Auberger\" e \"Le bapt\u00eame de l'orphelin\") sono esposte al museo \"Anne de Beaujeu\" a Moulins.\nEspose al Salon dal 1873 una serie di opere religiose: (\"David\", \"Martyre\", \"Adoration des bergers\"). \nCol tempo i suoi quadri si orientarono vieppi\u00f9 verso temi regionali, dapprima della Bresse (\"Au sermon\", \"Souvenir de la Bresse\", 1879), in seguito del Borbonese (\"Le bapt\u00eame bourbonnais\", 1884), nei quali i suoi personaggi indossano dei costumi locali e hanno la fisionomia della gente del luogo. Si pu\u00f2 notare, in particolare, la rappresentazione del cappello \"bourbonnais\", che ha una visiera davanti e una dietro.. I suoi soggetti, allora, divennero chiaramente paesani e contadini.\nNella seconda met\u00e0 dell' '800 la sua pittura evolvette verso una forma di accademismo e si rivolse ai valori del lavoro e all'ordine morale della societ\u00e0.\nLa Boulaye fu ricompensato delle sue fatiche in occasione dell'Expo del 1889 per la tela \"Les marchandes de volailles de Bresse\" e ricevette una medaglia.\nNel 1881 spos\u00f2 Constance Chabot (1857-1895), di una famiglia di notabili bourbonnais, il cui padre era stato il sindaco di Toulon-sur-Allier. Constance gli diede un figlio. Questo suo matrimonio lo avvicin\u00f2 ai Bourbonnais, ai quali egli dovr\u00e0 in seguio una parte notevole della sua ispirazione (\"La M\u00e8re Auberger\" che rappresenta la tradizione, \"Le Bapt\u00eame de l'orphelin\", \"Le Chapeau bourbonnais\").\nPaul de La Boulaye mor\u00ec a Moulins all'et\u00e0 di 77 anni.\nSua nipote, Chantal de Vigan, fu anch'ella una pittrice con il nome di Chantal de Moulin-Vigan."}
{"id": "3556604", "revid": "77594", "url": "https://it.wikipedia.org/wiki?curid=3556604", "title": "HMS Revenge (1915)", "text": ""}
{"id": "3556610", "revid": "124065169", "url": "https://it.wikipedia.org/wiki?curid=3556610", "title": "Seconda serata Estate", "text": "Seconda serata Estate \u00e8 stato un programma televisivo, andato in onda su Rai 2 nell'estate del 2011 ogni mercoled\u00ec alle 23.00, condotto da Monica Setta.\nIl programma.\nIl programma, condotto da Monica Setta, consisteva nel mettere in scena un parallelo tra l'estate degli anni \u201860 e quella del 2011. Andando a spulciare negli archivi dell'epoca e con il materiale delle teche Rai, l'obiettivo di Monica Setta \u00e8 di capire come sono cambiati i costumi e gli interessi degli italiani in vacanza.\nIl programma prevedeva poi un talk dedicato alle notizia pi\u00f9 discussa della settimana che la conduttrice sceglie tra quelle pi\u00f9 cliccate sui siti web di informazione. Lo studio accoglieva diversi ospiti, veri e propri opinionisti a cui spetta \u201ctirare le fila del discorso\u201d. Spazio anche a rubriche di servizio dedicate ai costi delle vacanze, agli animali abbandonati e agli anziani che spesso rimangono soli durante l'estate.\nIl 6 luglio 2011 il programma fu cancellato ed sostituito dalle repliche di telefilm a causa dei bassi ascolti \u00e8 molte critiche ottenute dalla Setta.\nInterviste Faccia a Faccia.\nMonica Setta veste i panni dell'intervistatrice in ogni puntata a un personaggio del mondo dello spettacolo e della cultura, protagonista dell'anno-tema della serata."}
{"id": "3556612", "revid": "765341", "url": "https://it.wikipedia.org/wiki?curid=3556612", "title": "The Box (One Dimensional Man)", "text": "The Box \u00e8 una raccolta degli One Dimensional Man contenente i primi quattro album della band. \u00c8 stata pubblicata per l'etichetta La Tempesta Dischi con distribuzione Venus. Oltre agli album \u00e8 presente anche un \"booklet\" con tutti i testi."}
{"id": "3556623", "revid": "124055544", "url": "https://it.wikipedia.org/wiki?curid=3556623", "title": "Michael Corballis", "text": "\u00c8 stato professore nel dipartimento di psicologia dell'Universit\u00e0 di Auckland in Nuova Zelanda.\nBiografia e lavoro scientifico.\nFiglio di Philip Patrick Corballis e Alice Elizabeth Harris, dopo aver completato un Master in Scienze all'Universit\u00e0 della Nuova Zelanda nel 1959 ha conseguito un Master of Arts all'Universit\u00e0 di Auckland, in Nuova Zelanda, nel 1962. Lo stesso anno, l'8 maggio 1962, sposa Barbara Elizabeth Wheeler. Si trasferisce poi alla McGill University a Montr\u00e9al in Canada, dove diventa dottore in psicologia nel 1968, e comincia ad insegnare. Durante gli anni come professore alla McGill, fino al 1978, approfondisce le proprie ricerche nel campo delle neuroscienze cognitive analizzando sistemi cognitivi complessi quali percezione, attenzione e memoria e avviando un programma di ricerca sull'asimmetria cerebrale.\nQuesto programma di ricerca ricever\u00e0 un notevole impulso a partire dagli anni Ottanta, in concomitanza con il ritorno all'Universit\u00e0 di Auckland e con la costituzione di un gruppo di studio specializzato.\nNegli ultimi anni, gli interessi di Corballis si sono orientati verso la biologia evoluzionistica, contribuendo in modo significativo alla naturalizzazione della mente e dei processi cognitivi complessi quali il linguaggio e la teoria della mente.\nDi grande risonanza internazionale \u00e8 la sua ipotesi sull'origine filogenetica del linguaggio umano espressa nel libro \"Dalla mano alla bocca\", secondo la quale il linguaggio articolato umano avrebbe il proprio antecedente biologico nei linguaggi segnaletici."}
{"id": "3556626", "revid": "174925", "url": "https://it.wikipedia.org/wiki?curid=3556626", "title": "Louis B\u00e9roud", "text": "Biografia.\nLouis B\u00e9roud nacque a Lione, ma quando aveva nove anni la famiglia si trasfer\u00ec a Parigi, dove egli avrebbe trascorso tutta la vita. Giovanissimo, entr\u00f2 nell'atelier di L\u00e9on Bonnat per studiare pittura e, gi\u00e0 a partire dal 1873, inizi\u00f2 ad esporre al \"Salon\".\nIl 22 agosto 1911 si rec\u00f2 al Louvre per eseguire uno schizzo della Gioconda, ma il celebre quadro non c'era: era stato rubato appena il giorno prima da Vincenzo Peruggia, autore dell'incredibile furto.\nOpere.\nLista di alcune opere esposte nei musei nazionali francesi."}
{"id": "3556642", "revid": "2166030", "url": "https://it.wikipedia.org/wiki?curid=3556642", "title": "Sultanato mamelucco (Il Cairo)", "text": "Il sultanato mamelucco fu un regime composto da mamelucchi che regn\u00f2 sull'Egitto dalla met\u00e0 del XIII secolo ai primi anni del XVI. Dai tempi della caduta degli ayyubidi, la maggior parte dei mamelucchi erano arabi e kip\u010daki turchi. Finch\u00e9 i mamelucchi venivano acquistati, il loro status era poco al di sopra degli schiavi, che non erano autorizzati a portare armi o eseguire determinate attivit\u00e0. Soltanto alla fine, vennero considerati come \"veri signori\", con lo status sociale al di sopra dei nati musulmani egiziani, quando regnarono sull'Egitto dopo l'estinzione della dinastia ayyubide.\nStoria.\nSalita al potere.\nI reggimenti di militari mamelucchi costituirono il nocciolo duro dell'esercito ayyubide alla fine di questa dinastia. Ciascun sultano aveva il suo corpo militare privato, ed il sultano al-Salih Ayyub (r. 1240-1249) fece soprattutto affidamento su questo mezzo per mantenere il potere. I suoi mamelucchi, fra 800 e 1.000 cavalieri, venivano chiamati Bahris, dal termine arabo \"bahr\" (\u0628\u062d\u0631), significante mare o grande fiume, poich\u00e9 le loro caserme erano ubicate sull'isola di Rawda sul Nilo. Venivano scelti, per lo pi\u00f9, fra i turchi Kipchak che controllavano le steppe a nord del Mar Nero.\nNel 1249 Luigi IX guid\u00f2 la settima crociata che invase l'Egitto, conquistando Damietta e procedendo velocemente verso sud. Durante la sua avanzata, as-Salih Ayyub mor\u00ec e gli succedette il figlio al-Mu`azzam Turanshah, ma prima che Turanshah arrivasse al fronte, i mamelucchi Bahri sconfissero i crociati nella Battaglia di Al Mansura facendo prigioniero Luigi e ponendo cos\u00ec fine alla Crociata. Turanshah procedette a mettere il suo entourage e soprattutto i suoi mamelucchi, chiamati Mu `azzamis, in posizioni di potere a scapito degli interessi Bahri. Quattro settimane dopo la cattura di Luigi, il 2 maggio 1250, un gruppo di Bahris assassin\u00f2 Turanshah.\nGuerre con Mongoli e crociati.\nDopo la morte di Turanshah si succedettero dieci anni di instabilit\u00e0 politica in Egitto e in Siria, durante il quale diverse fazioni in competizione fra loro si disputarono il controllo del territorio. Nel 1254, quando una fazione rivale, sotto la guida di Qutuz, divenne potente, la maggior parte dei Mamelucchi Bahri fuggirono al Cairo e si posero al servizio di emiri ayyubidi in Siria. Nel frattempo, i mongoli sotto il comando di Hulegu invasero in forze il Medio Oriente. Saccheggiarono Baghdad nel 1258 e proseguirono verso occidente, catturando Aleppo e Damasco. Qutuz e i Mamelucchi Bahri accettarono di mettere da parte le loro differenze per affrontare la minaccia comune. Essi si scontrarono con un contingente di Mongoli nella battaglia di 'Ayn Jalut e li sconfissero. Con la minaccia mongola temporaneamente superata, le rivalit\u00e0 tra i mamelucchi ripresero, e Baybars, uno dei principali esponenti Bahri, assassin\u00f2 Qutuz e ne rivendic\u00f2 il sultanato.\nCambio di regime.\nNel 1377 scoppi\u00f2 una rivolta in Siria che si propag\u00f2 anche all'Egitto, ed il governo venne assunto dai Sultani circassi Burji, Baraka e Barq\u016bq; nel 1382 l'ultimo Sultano Bahri, al-\u1e62\u0101li\u1e25 Zayn al-D\u012bn \u1e24\u0101jj\u012b venne detronizzato, ponendo cos\u00ec fine alla dinastia Bahri, e Barq\u016bq fu proclamato sultano. Egli fu poi cacciato nel 1389 ma riconquist\u00f2 Il Cairo nel 1390. Permanendo al potere costitu\u00ec quella che \u00e8 chiamata la dinastia Burji.\nGli Ottomani e la fine del sultanato mamelucco.\nIl Sultano ottomano Bayezid II era impegnato in campagne militari in Europa quando si apr\u00ec un nuovo scenario bellico in Egitto nel 1501. Esso nacque dai rapporti con la dinastia dei Safavidi in Persia. Lo Shah Ism\u0101\u02bf\u012bl invi\u00f2 un'ambasciata alla Repubblica di Venezia via Siria, invitandola ad unirsi a lui per recuperare il territorio conquistato dalla \"Sublime porta\" ottomana. Il Sultano mamelucco egiziano Qan\u1e63\u016bh al-Gh\u016br\u012b venne accusato da Selim di concedere il passaggio agli inviati del safavide Sh\u0101h Ism\u0101\u02bf\u012bl in Siria nel loro cammino verso Venezia e di proteggere i rifugiati. Per placarlo, Qan\u1e63\u016bh al-Gh\u016br\u012b mise in cella dei mercanti veneziani, sia in Siria che in Egitto, ma li rilasci\u00f2 dopo un anno.\nDopo la Battaglia di Cialdiran nel 1514, Selim I uccise il Bey di Dulkadir, un vassallo egiziano, e invi\u00f2 la sua testa al Sultano mamelucco Qan\u1e63\u016bh al-Gh\u016br\u012b. Sicuro di sconfiggere Ism\u0101\u02bf\u012bl I, nel 1516 form\u00f2 un grande esercito con l'obiettivo di conquistare l'Egitto, ma per ingannare gli avversari lo present\u00f2 come mezzo di offesa contro Sh\u0101h Ism\u0101\u02bf\u012bl. Nel 1515 inizi\u00f2 la guerra che port\u00f2 al passaggio dell'Egitto nell'Impero Ottomano, che dimostr\u00f2 che la cavalleria mamelucca non poteva competere con l'artiglieria ottomana e i giannizzeri. Il 24 agosto 1516, nella Battaglia di Marj Dabiq il sultano Qan\u1e63\u016bh al-Gh\u016br\u012b fu ucciso. La Siria pass\u00f2 ai Turchi, che furono accolti in molti luoghi, come la liberazione dai Mamelucchi.\nIl Sultanato mamelucco sopravvisse fino al 1517, quando fu conquistato dall'Impero ottomano. Il Sultano ottomano Selim I prese Il Cairo il 20 gennaio, trasferendo poi il centro del potere a Istanbul. Anche se non con le stesse prerogative godute all'epoca del Sultanato, l'Impero Ottomano mantenne i Mamelucchi come suoi vassalli e come classe dirigente egiziana. I Mamelucchi e la dinastia Burji riuscirono cos\u00ec a recuperare parte della loro passata influenza.\nIndipendenza mamelucca dagli Ottomani.\nNel 1768, \u02bfAl\u012b Bey al-Kab\u012br dichiar\u00f2 unilateralmente l'indipendenza dagli Ottomani. Tuttavia essi repressero il movimento e mantennero la loro posizione. A quel punto vennero inseriti nell'esercito soldati schiavi provenienti dalla Georgia, nel Caucaso.\nNapoleone sconfisse le truppe mamelucche nella Battaglia delle Piramidi nel corso della sua invasione dell'Egitto del 1798. In quella occasione i Mamelucchi ricorsero essenzialmente alla ottima cavalleria, modificata soltanto per l'utilizzo dei moschetti, ma nulla poterono contro le artiglierie francesi, che la decimarono.\nDopo la partenza delle truppe francesi nel 1801, i Mamelucchi continuarono la loro lotta per l'indipendenza, non solo contro l'Impero Ottomano ma anche contro la Gran Bretagna. Nel 1803, i capi mamelucchi Ibrahim Bey e \u02bfUthm\u0101n Beg inviarono una lettera al console generale della Russia chiedendogli di fare da mediatore con il Sultano ottomano per negoziare un cessate il fuoco, e un ritorno in Georgia. L'ambasciatore russo a Istanbul rifiut\u00f2 categoricamente di mediare perch\u00e9 il governo russo aveva paura di permettere ai Mamelucchi di tornare in Georgia, dove un forte movimento di liberazione nazionale era in aumento.\nNel 1805, la popolazione del Cairo si ribell\u00f2. Questa fu un'ottima occasione per i Mamelucchi per riconquistare il potere, ma le tensioni interne e i tradimenti impedirono loro di sfruttare questa opportunit\u00e0. Nel 1806, i Mamelucchi sconfissero le forze turche diverse volte, e nel mese di giugno le parti rivali conclusero un trattato di pace con il quale l'ottomano Mehmet Ali, che era stato nominato governatore d'Egitto il 26 marzo 1806, fu rimosso e l'autorit\u00e0 dello Stato restituita ai Mamelucchi. Tuttavia questi non furono ancora in grado di sfruttare l'opportunit\u00e0 a causa di conflitti tra i clan e Mehmet Ali mantenne la sua autorit\u00e0.\nFine del potere mamelucco in Egitto.\nMehmet Ali sapeva che prima o poi avrebbe dovuto affrontare i Mamelucchi se avesse voluto il controllo dell'Egitto. Erano ancora i signori feudali d'Egitto e le loro terre erano ancora fonte di ricchezza e potere. Lo sforzo costante per sostenere la forza militare necessaria per difendere il sistema mamelucco dalle ingerenze europee li avrebbe poi indeboliti fino al punto di collasso.\nIl 1\u00ba marzo 1811, Mehmet Ali invit\u00f2 tutti i capi mamelucchi nel suo palazzo per celebrare la dichiarazione di guerra contro i Wahhabiti in Arabia. Fra 600 e 700 Mamelucchi giunsero al Cairo. Vicino alla porta al-Azab, in una stretta strada sotto la collina del Muqattam, le forze appostate di Mehmet Ali (che aveva organizzato un banchetto apparentemente di conciliazione) sterminarono quasi completamente le forze mamelucche in quello che \u00e8 noto come Massacro della Cittadella. Secondo fonti dell'epoca, soltanto un Mamelucco, il cui nome \u00e8 indicato come Amim (ma, assai pi\u00f9 verosimilmente Am\u012bm), o Heshjukur, sopravvisse costringendo il suo cavallo a saltare dalle mura della Cittadella, che mor\u00ec nella caduta.\nDurante la settimana seguente, centinaia di Mamelucchi furono stanati e uccisi in tutto l'Egitto; nella Cittadella del Cairo ne vennero uccisi pi\u00f9 di 1.000. In tutto l'Egitto si stima ne siano stati uccisi 3.000, oltre ai loro familiari.\nNonostante questi tentativi di Mehmet Ali di annientare i Mamelucchi in Egitto, parte di loro si rifugi\u00f2 nel sud dell'Egitto ed in quello che \u00e8 oggi il Sudan. Nel 1811, questi Mamelucchi fondarono uno Stato a Dongola nel Sennar come base per la tratta degli schiavi. Nel 1820, il Sultano di Sennar inform\u00f2 Mehmet Ali che non era in grado di dar seguito alla richiesta di espellere i Mamelucchi. In risposta, il Pasci\u00e0 invi\u00f2 4.000 uomini a invadere il Sudan, liberandolo dai Mamelucchi e reclamando il territorio all'Egitto. I Mamelucchi di Dongola vennero dispersi, venne conquistato il Kordofan e Sennar si arrese.\nOrganizzazione sociale.\nI Mamelucchi erano organizzati in famiglie sotto la guida di un \"Ustad\". I Mamelucchi aveva una forte lealt\u00e0 verso il loro \"Ustad\" e i loro compagni di reggimento. La fedelt\u00e0 di un Mamelucco verso i suoi compagni era chiamata \"khushd\u0101shiyya\" ().\nI figli dei Mamelucchi non accedevano ai ranghi dell'esercito sultaniale, e tendevano a confondersi con la societ\u00e0 in generale.\nArte ed architettura.\nCome parte del loro ruolo scelto di difensori dell'ortodossia islamica, i Mamelucchi sponsorizzavano numerosi edifici religiosi, tra moschee, madrase e khanqah. Anche se alcune di queste costruzioni furono erette nelle province, la maggior parte di questi progetti veniva realizzata nella capitale.\n Molti edifici mamelucchi al Cairo sono visibili ancora oggi, particolarmente nella citt\u00e0 vecchia (Fus\u1e6d\u0101\u1e6d)."}
{"id": "3556644", "revid": "1869172", "url": "https://it.wikipedia.org/wiki?curid=3556644", "title": "Paul Koech", "text": "Biografia.\nHa partecipato numerose volte ai campionati del mondo di corsa campestre, piazzandosi spesso fra i primi cinque all'arrivo. Ha inoltre vinto l'edizione 1999 della Parelloop, corsa olandese sui 10\u00a0km.\nSui 10000 m piani si \u00e9 piazzato sesto ai Giochi olimpici di e quarto ai mondiali di .\n\u00c8 deceduto a 49 anni a causa di un tumore cerebrale.\nEra zio della mezzofondista Sally Barsosio."}
{"id": "3556652", "revid": "290023", "url": "https://it.wikipedia.org/wiki?curid=3556652", "title": "Jean de Brunhoff", "text": "Biografia.\nFiglio di un editore d'arte, inizi\u00f2 presto a studiare pittura; nel 1924 spos\u00f2 C\u00e9cile Sabouraud, sorella del famoso pittore Emile Sabouraud, e da questa unione nacquero tre figli: Laurent, Mathieu e Thierry.\nNel 1931 cre\u00f2 l'elefante Babar, che divenne uno dei pi\u00f9 noti personaggi della letteratura per ragazzi. \nL'idea del personaggio arriv\u00f2 quasi per caso; la moglie, infatti, raccontava spesso ai figli le storie di un elefantino che cercava di scappare dai cacciatori: traendo spunto da questi racconti ed elaborando il carattere dell'elefante arriv\u00f2 al personaggio di Babar.\nJean de Brunhoff pubblic\u00f2 altre sei storie prima di morire nel 1937, a soli 37 anni, per tubercolosi.\nSuo figlio, Laurent de Brunhoff, \u00e8 a sua volta uno scrittore e un illustratore talentuoso e port\u00f2 avanti la serie a partire dal 1946 con Babar et le coquin d'Arthur ed altre storie.\nOpere.\nAlbi pubblicati postumi con la supervisione del figlio Laurent"}
{"id": "3556653", "revid": "287204", "url": "https://it.wikipedia.org/wiki?curid=3556653", "title": "Marysville (Washington)", "text": "Marysville \u00e8 una citt\u00e0 degli Stati Uniti d'America situata nella contea di Snohomish, nello Stato di Washington. La citt\u00e0 \u00e8 stata fondata nel 1872.\nHa una popolazione di 60.020 abitanti (2010), con una densit\u00e0 di 2.372,3 abitanti per ogni chilometro quadrato.\nGeografia fisica.\nMarysville, secondo l'United States Census Bureau ha una superficie di 25,3\u00a0km\u00b2 di cui 24,8 di terra e 0,5 di acque.Le citt\u00e0 pi\u00f9 vicine sono: Stanwood, Arlington, Darrington, Granite Falls, Lake Stevens e Everett. \u00c8 la seconda citt\u00e0 pi\u00f9 grande della contea dopo Everett.\nSociet\u00e0.\nEvoluzione demografica.\nSecondo uno studio del 2000, la citt\u00e0 contava 6.608 famiglie residenti nella citt\u00e0. La divisione razziale contava l'88,21% di bianchi, 3,82% di asiatici, 1,60% di nativi americani, 1,02% di afroamericani e 1,89% di altre razze. Ispanici e latini erano il 4,83% della popolazione.\nMedia e telecomunicazioni.\nGiornali.\nA Marysville ci sono due principali testate giornalistiche, il \"Marysville Globe\" e il \"North County Outlook\".\nCollegamenti esterni.\nSito ufficiale di Marysville"}
{"id": "3556655", "revid": "287204", "url": "https://it.wikipedia.org/wiki?curid=3556655", "title": "Gran Premio motociclistico d'Olanda 1952", "text": "Il Gran Premio motociclistico d'Olanda 1952 fu il terzo appuntamento del Motomondiale 1952 e vi corsero tutte le quattro classi disputate in singolo mentre non furono presenti i sidecar.\nSi svolse sabato 28 giugno 1952 sul circuito di Assen e si registr\u00f2 la vittoria di Umberto Masetti su Gilera in 500, di Geoff Duke su Norton in 350 (alla terza vittoria consecutiva dell'anno), di Enrico Lorenzetti su Moto Guzzi in 250 e di Cecil Sandford su MV Agusta in 125 (alla seconda vittoria consecutiva in campionato).\nClasse 500.\nFurono 30 i piloti presenti alla partenza e di essi 14 vennero classificati al termine della gara"}
{"id": "3556658", "revid": "158913", "url": "https://it.wikipedia.org/wiki?curid=3556658", "title": "Lured", "text": ""}
{"id": "3556661", "revid": "599013", "url": "https://it.wikipedia.org/wiki?curid=3556661", "title": "Gunnar Noreb\u00f8", "text": "Carriera.\nClub.\nNoreb\u00f8 era considerato un giovane talento del calcio norvegese, tanto da allenarsi anche con l'Ajax. Debutt\u00f2 nella Tippeligaen con la maglia del Brann, in data 2 maggio 1993: sostitu\u00ec Patrik Hansson nella vittoria per 3-2 sullo HamKam. Nel 1998, gioc\u00f2 in prestito nel VPS. Svincolato dal Brann, negozi\u00f2 i termini di un accordo con i greci dello Ionikos, ma delle irregolarit\u00e0 contrattuali fecero saltare il trasferimento.\nFirm\u00f2 cos\u00ec per lo \u00c5sane. Ad agosto 2004, fu assunto dal \"Norsk Folkehjelp\" per un progetto in Eritrea: avrebbe dovuto giocare, allenare e aiutare a crescere gli altri calciatori del Tesfa. Torn\u00f2 allo \u00c5sane l'anno seguente.\nNel 2006 fu ingaggiato dal L\u00f8renskog, come calciatore ed assistente dell'allenatore. Si ritir\u00f2 nel 2009.\nNazionale.\nNoreb\u00f8 gioc\u00f2 13 partite per le nazionali giovanili norvegesi."}
{"id": "3556665", "revid": "599013", "url": "https://it.wikipedia.org/wiki?curid=3556665", "title": "Sultanato mamelucco", "text": "Per Sultanato mamelucco si pu\u00f2 intendere:"}
{"id": "3556666", "revid": "767487", "url": "https://it.wikipedia.org/wiki?curid=3556666", "title": "Antonio Gonzales (calciatore)", "text": ""}
{"id": "3556677", "revid": "88786", "url": "https://it.wikipedia.org/wiki?curid=3556677", "title": "Rina Monti", "text": "Biologa, fisiologa, limnologa e zoologa, nel 1907 \u00e8 stata la prima donna ad ottenere una cattedra universitaria nel Regno d'Italia.\nBiografia.\nFormazione e carriera.\nNipote del pediatra Alois Monti e sorella minore di Achille Monti, si laure\u00f2 in scienze naturali presso l'Universit\u00e0 di Pavia nel 1892, dove rimase per un decennio, per svolgervi attivit\u00e0 di ricerca, prima afferendo alla cattedra di mineralogia retta da Francesco Sansoni, poi come assistente di Leopoldo Maggi direttore del gabinetto di anatomia comparata, che sostitu\u00ec per tre anni. Nel frattempo aveva ottenuto l'abilitazione alla libera docenza in anatomia e fisiologia comparata (1899).\nNel 1905 ha insegnato, su incarico, zoologia e anatomia comparata all'ateneo di Siena, ottenendo due anni pi\u00f9 tardi, a seguito di un concorso, la pari cattedra presso l'Universit\u00e0 di Sassari. In tal modo, l'ormai trentaseienne Rina Monti configurava, nella storia del Regno d'Italia, il primo caso di donna ad ottenere una cattedra universitaria. Nel 1910 consegu\u00ec, presso il medesimo ateneo, la nomina a professore ordinario.\nNel 1915 \u00e8 tornata a Pavia, per occupare la cattedra di zoologia e, in seguito, quella di anatomia comparata. Ha retto questi insegnamenti sino al 1924, allorch\u00e9 \u00e8 stata chiamata ad occuparsi della sezione naturalistica dell'Universit\u00e0 di Milano, dove ha coperto la cattedra di anatomia e fisiologia comparata (Facolt\u00e0 di scienze), svolgendo anche i corsi di biologia generale e di zoologia (Facolt\u00e0 di medicina).\nNonostante l'intensa attivit\u00e0 di ricerca e i frequenti spostamenti universitari, Rina Monti ha potuto curare anche la vita privata ed avere quindi una famiglia: dal matrimonio con Augusto Stella, geologo e docente di scienze minerarie, ha avuto, infatti, due figlie.\nAttivit\u00e0 scientifica.\nA Pavia, ai prodromi della sua carriera, si \u00e8 segnalata nel campo zoo-neuroistologico, con alcune ricerche sul sistema nervoso degli insetti. Successivamente si \u00e8 rivolta, con sempre maggior sistematicit\u00e0, al settore dell'idrobiologia, all'epoca poco frequentato e compreso in Italia. In particolare, ha studiato, nell'ottica comparata (mineralogica, zoologica, anatomica, microbiologica) che le consentiva la sua formazione, la vita dei laghi.\nInfatti, cimentandosi anche con impegnative escursioni alpinistiche ad alta quota, si \u00e8 misurata con la limnologia dei laghi alpini, come dei laghi insubrici, studiandoli attraverso l'associazione fra la ricerca sul campo e le complesse analisi di laboratorio. In tal senso, durante la sua carriera, particolare attenzione ha prestato ai laghi della Val d'Aosta e della Val d'Ossola prima, del Trentino poi. Ha, peraltro, documentato la distruzione del plancton nel Lago d'Orta derivante dall'inquinamento industriale, ponendo l'accento sulla necessit\u00e0 del rispetto dell'equilibrio ecologico. Grazie alla sua attivit\u00e0, la limnologia ha potuto svilupparsi e fare assegnamento, dal 1938, di una specifica istituzione, l'Istituto di idrobiologia, fondato a Pallanza.\nAutrice di un centinaio di pubblicazioni scientifiche, \u00e8 stata socia corrispondente di due fra le pi\u00f9 prestigiose societ\u00e0 internazionali di anatomia, quali l'Association des Anatomistes e l'Anatomische Gesellschaft. A Rina Monti \u00e8 dedicato il \"Lago Monti\", un lago perennemente ghiacciato nella baia Terra Nova, scoperto in Antartide nel 1988, durante una spedizione scientifica italiana\nNel 2013 Pavia ha voluto renderle omaggio con l'assegnazione di Via \"Rina Monti Stella\", nella zona nord-occidentale della citt\u00e0.\nNel 2015 l'Istituto Comprensivo di Verbania-Pallanza \u00e8 stato intitolato a \u201cRina Monti Stella\u201d."}
{"id": "3556679", "revid": "599013", "url": "https://it.wikipedia.org/wiki?curid=3556679", "title": "Suore della Provvidenza di Sant'Andrea", "text": "Le Suore della Provvidenza di Sant'Andrea (in francese \"S\u0153urs de la Providence de Saint-Andr\u00e9 de Peltre\") sono un istituto religioso femminile di diritto pontificio: le suore di questa congregazione pospongono al loro nome la sigla P.S.A.\nStoria.\nLa congregazione venne fondata il 19 novembre 1806 a Hottviller da Antoine Gapp (1766-1833) per l'istruzione dei giovani, specialmente dei pi\u00f9 poveri, e l'assistenza agli ammalati.\nIl vescovo di Metz approv\u00f2 gli statuti delle suore della Provvidenza il 17 novembre 1825 e le religiose ricevettero il pontificio decreto di lode il 19 novembre 1956.\nAttivit\u00e0 e diffusione.\nLe suore della Provvidenza di Sant'Andrea si dedicano all'istruzione e all'educazione cristiana della giovent\u00f9 e all'assistenza agli ammalati.\nSono presenti in Europa (Francia, Belgio, Germania, Italia, Svizzera), in Africa (Togo, Costa d'Avorio) e in Brasile; la sede generalizia \u00e8 a Peltre, in diocesi di Metz.\nAlla fine del 2008 la congregazione contava 299 religiose in 67 case."}
{"id": "3556681", "revid": "547034", "url": "https://it.wikipedia.org/wiki?curid=3556681", "title": "A Republikanska futbolna grupa 1967-1968", "text": "La A Republikanska futbolna grupa 1967-1968 fu la 44\u00aa edizione della massima serie del campionato di calcio bulgaro concluso con la vittoria del Levski-Spartak Sofia, al suo decimo titolo.\nCapocannoniere del torneo fu Pet\u0103r \u017dekov del PFC Beroe Stara Zagora con 31 reti.\nFormula.\nCome nella stagione precedente le squadre partecipanti furono sedici e disputarono un turno di andata e ritorno per un totale di trenta partite.\nLe ultime due classificate retrocedettero in B RFG.\nLe squadre ammesse alle coppe europee furono quattro: i campioni nazionali alla Coppa dei Campioni 1968-1969, la vincitrice della Coppa di Bulgaria alla Coppa delle Coppe 1968-1969 pi\u00f9 due ulteriori club di Plovdiv e di Sofia alla Coppa delle Fiere 1968-1969."}
{"id": "3556689", "revid": "1573940", "url": "https://it.wikipedia.org/wiki?curid=3556689", "title": "Chiesa di Sant'Angelo in Francisto", "text": "La chiesa di Sant'Angelo in Francisto o San Michele di Frangesto, chiesa romanica di Monopoli, sita in contrada Tortorella, \u00e8 quanto resta di un monastero benedettino fondato dalla badessa Agnese e del circostante abitato.\nIl casale circostante e gli scavi archeologici.\nLe rovine dell'antico casale di Francisto, che si estendeva tutto intorno alla chiesa, ha restituito molto materiale archeologico tra la fine del XIX secolo e l'inizio del XX. Da scavi archeologici sistematici, effettuati nell'estate del 2007 dall'Universit\u00e0 di Bari (prof.ssa Gioia Bertelli) \u00e8 emerso come la chiesa facesse parte di un complesso monastico posto al centro dell'antichissimo villaggio (casale), abitato senza interruzioni sin dal neolitico, per tutta l'epoca romana ed il medioevo, fino ai primi dell'anno Mille, quando fu spopolato e completamente distrutto, nel giugno del 1042 dal generale bizantino Giorgio Maniace.\nLe rovine del casale furono in gran parte riutilizzate negli anni 50 del secolo scorso per la realizzazione della massicciata della strada \"Francisto Mare\". Dell'antico abitato attualmente non rimangono che i resti murari di un edificio a nord della chiesa e una torre altomedievale a sud-ovest della stessa, di propriet\u00e0 del Regio Demanio borbonico fino all'unit\u00e0 d'Italia.\nGli scavi hanno individuato in aderenza all'attuale chiesa, nella zona nord-est una piccola necropoli, le fondazioni di un ambiente altomedievale con resti di raffinata pavimentazione e di un'abside trilobata, nella zona sud-ovest fondazioni della parte abitativa dell'antico monastero, in corrispondenza della facciata \u00e8 stata scoperta l'imboccatura ottagonale di un ambiente sotterraneo pieno di detriti lapidei.\nL'edificio.\nLa struttura, gli spazi interni e la decorazione avvicinano questa chiesa a quelle dell'Ordine benedettino dell'XI secolo.\nLa chiesa risale all'XI secolo, \u00e8 a tre navate, tre absidi e tre cupole in asse, gravemente danneggiata con il saccheggio del 1042, fu parzialmente riedificata nella prima met\u00e0 del XII secolo, con la ricostruzione della cupola di ingresso, con la realizzazione di due tombe ad arcosolio sulla facciata interna, la ricostruzione della volta della navata laterale destra e la realizzazione di affreschi. Nel XVIII secolo fu affrescata l'abside centrale con la rappresentazione della Madonna della Madia tra San Nicola e Sam Vito. Alla fine del XVIII secolo, tra il 1777-1779, la chiesa esisteva ancora, come attestato dalla \"Cronaca Indelliana\" capo VI, capitolo 18: \"la Chiesa di S.Angelo di Francesto, e propriamente deve dirsi Frangestro, come si \u00e8 test\u00e9 notato, esiste gi\u00e0...\". Alla fine del XIX secolo il sacro edificio era per\u00f2 abbandonato e in cattive condizioni; il capitano Pietro Capitanio, proprietario della chiesa e dei terreni circostanti, esegu\u00ec alcuni restauri e riapr\u00ec la chiesa al culto. In quell'occasione furono modificate le pendenze delle coperture, aggiunto un piccolo campanile a vela e sostituito il portale d'ingresso.\nLa Badessa Agnese.\nLa ricostruzione romanica della chiesa risale alla met\u00e0 del XII secolo. La chiesa di \"Sant'Angelo in Frangesto\" \u00e8 citata, insieme ad altre chiese di Monopoli, nella Bolla pontificia del 1180 di Papa Alessandro III al Vescovo di Monopoli Stefano. Il monastero e la chiesa furono riedificati, sulle rovine del precedente edificio a spese e sul terreno di propriet\u00e0 della famiglia della Badessa Agnese, con l'autorizzazione del Vescovo di Monopoli Michele in cattedra tra il 1144 e il 1176. Nel 1181 la Badessa Agnese rivolge una supplica al Vescovo di Monopoli Stefano, successore di Michele, per la riconferma del titolo di Badessa del monastero e della Chiesa di S. Angelo di Frangestro ed inoltre per la riconsegna alla Diocesi della Chiesa di S. Ilario ormai in rovina. La trascrizione del documento \u00e8 interamente riportata nella Cronaca Indelliana, conservata presso l'Archivio Unico Diocesano di Monopoli. La supplica fu accolta e la Badessa Agnese fu confermata \"vita sua durante\" Badessa del Monastero di S. Angelo di Frangestro."}
{"id": "3556690", "revid": "599013", "url": "https://it.wikipedia.org/wiki?curid=3556690", "title": "Ousman Nyan", "text": "Carriera.\nClub.\nNyan inizi\u00f2 la carriera nel Drafn, per passare in seguito al Mj\u00f8ndalen. Vest\u00ec poi la maglia dello Str\u00f8msgodset, per cui debutt\u00f2 nella Tippeligaen il 24 aprile 1994, nella vittoria per 1-0 sul Viking.\nIn seguito, gioc\u00f2 per lo Start e per i francesi dell'Ajaccio. Torn\u00f2 poi in Norvegia, nel Sogndal e nello Str\u00f8msgodset, con cui chiuse la carriera nel 2009.\nNazionale.\nNyan gioc\u00f2 7 partite per la ."}
{"id": "3556692", "revid": "767487", "url": "https://it.wikipedia.org/wiki?curid=3556692", "title": "Il tuffatore (film)", "text": "Il tuffatore \u00e8 un cortometraggio del 1997 scritto e diretto da Stefano Tummolini."}
{"id": "3556700", "revid": "6923", "url": "https://it.wikipedia.org/wiki?curid=3556700", "title": "Abram Kardiner", "text": "Allievo di Franz Boas, fu anche paziente di Sigmund Freud. Si deve a lui la definizione del concetto di \"personalit\u00e0 di base\", utilizzato in antropologia per indicare quegli aspetti della personalit\u00e0 che sono comuni a tutti gli individui appartenenti ad una stessa societ\u00e0."}
{"id": "3556702", "revid": "109651", "url": "https://it.wikipedia.org/wiki?curid=3556702", "title": "Premium Cinema Comedy", "text": ""}
{"id": "3556711", "revid": "736476", "url": "https://it.wikipedia.org/wiki?curid=3556711", "title": "Raindancing", "text": "Raindancing \u00e8 il secondo album della cantautrice pop Alison Moyet, pubblicato nel 1987 dall'etichetta discografica CBS/Columbia Records.\nL'album \u00e8 stato venduto negli Stati Uniti con disposizione delle tracce e copertina differenti.\nIl singolo \"Is This Love?\", che ha raggiunto il terzo posto nella classifica inglese dei singoli, \u00e8 stata scritta insieme a Dave Stewart degli Eurythmics, sotto lo pseudonimo \"Jean Guiot\".\nTracce.\nLato A\nLato B\nTracce versione USA.\nLato A\nLato B"}
{"id": "3556713", "revid": "729019", "url": "https://it.wikipedia.org/wiki?curid=3556713", "title": "Linea ferroviaria ad alta velocit\u00e0 Pechino-Shanghai", "text": "La ferrovia Pechino \u2013 Shanghai (in cinese \u4eac\u6caa\u9ad8\u901f\u94c1\u8def) \u00e8 una linea ad alta velocit\u00e0 che collega le citt\u00e0 cinesi di Pechino e Shanghai. \u00c8 lunga .\nStoria.\nI lavori di costruzione sono iniziati nel 2008 e si sono conclusi dopo trentanove mesi. Il costo complessivo dell'opera \u00e8 stato di diciotto miliardi di euro.\nLa linea \u00e8 stata inaugurata il 30 giugno 2011 ed \u00e8 entrata in servizio il giorno seguente, anniversario della fondazione del Partito Comunista Cinese.\nCaratteristiche.\nLa linea \u00e8 una ferrovia a doppio binario a scartamento ordinario da 1435 mm. Lungo il suo percorso c'\u00e8 anche il viadotto Danyang-Kunshan che, al momento dell'inaugurazione \u00e8 il viadotto pi\u00f9 lungo al mondo.\nTempi di percorrenza.\nI treni percorrono la linea ad una velocit\u00e0 media di 275\u00a0km/h. Il tempo di percorrenza fra i due capolinea \u00e8 di circa quattro ore e 48 minuti. Il preesistente percorso ferroviario fra le due citt\u00e0 richiede dieci ore."}
{"id": "3556714", "revid": "1498232", "url": "https://it.wikipedia.org/wiki?curid=3556714", "title": "Premium Crime", "text": "Premium Crime \u00e8 stato un canale televisivo a pagamento edito da Mediaset. Trasmetteva ininterrottamente film e telefilm legati al genere \"crime\"; ha cominciato la sua programmazione il 1\u00ba luglio 2011.\nLo speaker ufficiale del canale era il doppiatore Massimo De Ambrosis.\nStoria.\nAnnunciato da una conferenza stampa mercoled\u00ec 29 giugno 2011, Premium Crime inizia le trasmissioni su Mediaset Premium il 1\u00ba luglio alle 21:15 con la serie televisiva \"\".\nIl 23 giugno 2015, a seguito dei cambiamenti avvenuti nella piattaforma, partono la versioni in HD e timeshift +24 del canale con la conseguente eliminazione della versione SD. Il 1\u00ba giugno 2018 torna a trasmettere in SD e sparisce la versione +24.\nSempre dal 1\u00ba giugno 2018 il canale sbarca su Infinity nella sezione \"Canali Live\".\nDal 4 giugno 2018 il canale sbarca anche su Sky al canale 118 in alta definizione.\nDa aprile 2019 il canale \u00e8 disponibile anche su Sky Go.\nDopo la chiusura di Mediaset Premium avvenuta il 1\u00b0 giugno 2019 il canale continua a trasmettere su Infinity e Sky.\nDall'8 aprile 2021, con l'unione di Infinity e Mediaset Play in Mediaset Infinity, il canale \u00e8 disponibile sul channel a pagamento Infinity+.\nIl 10 gennaio 2022 Premium Crime, assieme agli altri canali a pagamento del gruppo Mediaset, cessa le trasmissioni."}
{"id": "3556719", "revid": "110157", "url": "https://it.wikipedia.org/wiki?curid=3556719", "title": "Hoodoo (Alison Moyet)", "text": "Hoodoo \u00e8 il terzo album della cantautrice pop Alison Moyet, pubblicato nel 1991 dall'etichetta discografica CBS/Columbia Records."}
{"id": "3556721", "revid": "83531", "url": "https://it.wikipedia.org/wiki?curid=3556721", "title": "Massacro della Cittadella", "text": "Con massacro della Cittadella si intende un'imboscata realizzata a Il Cairo il 1\u00ba marzo 1811 nei confronti dei capi mamelucchi invitati dal sultano Mehmet Ali allo scopo di trucidarli.\nStoria.\nMemet Ali aveva deciso di eliminare i capi mamelucchi, per poter regnare incontrastato, contro i tentativi di indipendenza di questi rispetto all'Impero ottomano. Il 1\u00ba marzo 1811 invit\u00f2 i capi mamelucchi ad una celebrazione tenuta alla Cittadella del Cairo in onore di suo figlio Tusun, che era stato incaricato di guidare una spedizione militare in Arabia. Quando i mamelucchi giunsero ai piedi della Cittadella, in una strada stretta e in trincea fra le mura della citt\u00e0, vennero presi in trappola e quasi tutti uccisi. Dopo l'uccisione dei capi mamelucchi, Memet Ali sguinzagli\u00f2 il suo esercito per tutto l'Egitto per sbaragliare il resto delle forze mamelucche."}
{"id": "3556722", "revid": "122146497", "url": "https://it.wikipedia.org/wiki?curid=3556722", "title": "Arc\u00ebm Paracho\u016dski", "text": "Carriera.\nIl 1\u00ba luglio 2011 firma per la Pallacanestro Cant\u00f9, ma dopo una giornata di campionato (in cui non viene utilizzato) rescinde il contratto il 15 ottobre."}
{"id": "3556727", "revid": "110157", "url": "https://it.wikipedia.org/wiki?curid=3556727", "title": "Essex (Alison Moyet)", "text": "Essex \u00e8 il quarto album della cantautrice pop Alison Moyet, pubblicato il 21 marzo 1994 dall'etichetta discografica Columbia Records."}
{"id": "3556735", "revid": "110157", "url": "https://it.wikipedia.org/wiki?curid=3556735", "title": "Hometime", "text": "Hometime \u00e8 il quinto album della cantautrice pop Alison Moyet, pubblicato il 19 agosto 2002 dall'etichetta discografica Sanctuary Records."}
{"id": "3556739", "revid": "767487", "url": "https://it.wikipedia.org/wiki?curid=3556739", "title": "Charles V. Monin", "text": "Nei suoi laboratori di Parigi e Caen, fra il 1830 ed il 1880 sono stati prodotti tre atlanti importanti e diverse opere indipendenti. Monin \u00e8 stato membro della \"Soci\u00e9t\u00e9 de G\u00e9ographie\" di Parigi, ed ha lavorato anche con altri editori di mappe Francesi fra cui Vuillemin e Fremin.\nGrande innovatore, fu uno dei primi cartografi in Europa ad avvantaggiarsi del processo di stampa appena scoperto: \"l'incisione litografica\". \nRiusc\u00ec a produrre un grande quantitativo di stampe, usando piastre in acciaio al posto del rame la cui durata a causa della sua duttilit\u00e0 era relativamente ridotta. Il rame era comunemente utilizzato per la realizzazione di stampe fin dal XVI secolo.\nFra le sue pubblicazioni ci sono: \"Il Piccolo Atlante Nazionale dei dipartimenti della Francia e delle sue colonie\" del 1835; \"L'Atlante universale di Geografia Antica, Medievale e Moderna\" del 1938; il \"Mappamondo\" del 1875.\n\"Atlas Classique de la Geographia ancienne, du moyen age et moderne\".\nPubblicato nel 1838 a Parigi dalla \"Librerie Classique\" de Perisse Freres."}
{"id": "3556743", "revid": "834", "url": "https://it.wikipedia.org/wiki?curid=3556743", "title": "Confine tra Andorra e la Francia", "text": "Il confine tra Andorra e la Francia ha una lunghezza di 57 km ed interessa il nord di Andorra ed il sud della Francia.\nCaratteristiche.\nAndorra \u00e8 racchiusa tra la Francia e la Spagna. La linea di confine inizia alla triplice frontiera tra Andorra, Francia e Spagna posta ad occidente di Andorra. Segue poi un andamento generale verso est fino alla seconda triplice frontiera tra Andorra, Francia e Spagna.\nComuni collocati lungo la frontiera.\nDal lato francese, da ovest verso est, si incontrano i seguenti comuni: Auzat, Lercoul, Siguer, Gesti\u00e8s, Aston, M\u00e9rens-les-Vals, L'Hospitalet-pr\u00e8s-l'Andorre, Port\u00e9-Puymorens, Porta.\nDal lato di Andorra si trovano: La Massana, Ordino, Canillo e Encamp."}
{"id": "3556748", "revid": "1573940", "url": "https://it.wikipedia.org/wiki?curid=3556748", "title": "Amtosaurus magnus", "text": "Amtosaurus magnus \u00e8 un dinosauro erbivoro noto solo per frammenti, appartenente agli anchilosauri o forse agli adrosauridi. Visse nel Cretacico superiore (Cenomaniano/Turoniano, 99,7-89,3 milioni di anni fa) e i suoi resti fossili sono stati ritrovati in Mongolia.\nTassonomia.\nI resti fossili di questo dinosauro consistono in un cranio molto frammentario, descritto per la prima volta nel 1978 e attribuito inizialmente agli anchilosauridi, o dinosauri corazzati. Secondo altre interpretazioni, i resti apparterrebbero invece a un dinosauro a becco d'anatra (adrosauro), ma ricerche pi\u00f9 recenti (Parish e Barrett, 2004) ritengono sia meglio classificare questi fossili come quelli di un dinosauro ornitischio indeterminato, dal momento che non sembrerebbero essere presenti caratteri distintivi (autapomorfie) di uno dei due gruppi. Un'altra specie attribuita a questo genere (\"A. archibaldi\"), proveniente dall'Uzbekistan, \u00e8 stata ridescritta come la base di un genere valido di anchilosauridi, \"Bissektipelta\"."}
{"id": "3556750", "revid": "22356", "url": "https://it.wikipedia.org/wiki?curid=3556750", "title": "Amtosaurus", "text": ""}
{"id": "3556762", "revid": "125954953", "url": "https://it.wikipedia.org/wiki?curid=3556762", "title": "Episodi de La casa nella prateria (sesta stagione)", "text": "La sesta stagione de La casa nella prateria \u00e8 stata trasmessa dalla NBC dal 17 settembre 1979 al 12 maggio 1980.\nLaura incontra Almanzo Wilder. Mary perde il figlio in un incendio, causato accidentalmente dal fratello Albert. A fine serie Nellie si sposa.\nCast regolare:\nMichael Landon (Charles Ingalls)Karen Grassle (Caroline Quiner Ingalls)Melissa Gilbert (Laura Ingalls)Matthew Laborteaux (Albert Quinn Ingalls)Melissa Sue Anderson (Mary Ingalls Kendall)Lindsay e Sidney Greenbush (Carrie Ingalls)\nRitorno a scuola.\nEpisodio in due parti:\nParte 1: Inizia un nuovo anno scolastico e Albert si veste elegante per far colpo sulla nuova maestra, ma rimarr\u00e0 deluso dal suo aspetto. L'insegnante, Eliza Jane Wilder, \u00e8 piuttosto bruttina, ma ha un fratello avvenente che fa innamorare Laura a prima vista. Almanzo Wilder, come specifica la voce narrante della stessa Laura, dopo qualche anno sarebbe diventato suo marito.\nNel frattempo Nellie si \u00e8 diplomata sostenendo l'esame privatamente e la signora Oleson le regala un albergo-ristorante, senza pensare che la figlia non ha alcuna voglia di cucinare. Quando Charles si ferisce al mulino, Caroline decide di proporsi alla Oleson come cuoca e viene assunta a condizione di mantenere libera la domenica. Harriet inizia a cercare un marito per Nellie e dopo aver adocchiato Almanzo, lo invita a cena domenica sera, promettendogli il suo piatto preferito, il pollo alla cannella, che guarda caso dice essere proprio la specialit\u00e0 di Nellie. Dopo aver chiesto inutilmente aiuto a Caroline, sar\u00e0 Laura a proporsi gratuitamente come cuoca per la cena e il pepe di Cayenna prender\u00e0 il posto del cannella...\nNota: Da questo episodio entrano in scena Eliza Jane e Almanzo Wilder. Il futuro marito di Laura ha 25 anni mentre lei ne ha solo 15. Oltre ad essere presente nella serie canonica dei libri sulla piccola casa, Almanzo \u00e8 anche il protagonista del libro \"Boy Farmer\", che Laura scriver\u00e0 per descriverne l'infanzia. L'attrice Lucy Lee Flippin, che interpreta la maestra Wilder, in quasi tutti gli episodi della versione italiana \u00e8 doppiata splendidamente da Anna Marchesini. Melissa Sue Anderson non compare in questo episodio\nParte 2: Caroline obbliga Laura a chiedere scusa a Nellie e ad Almanzo, mentre Charles non accetta che sua figlia si reputi una donna e non voglia pi\u00f9 essere chiamata \"scricciolo\". Quando Laura si paragona a Mary e dice al padre che anche lei aspira a fare la maestra, Charles le risponde che fin quando non prender\u00e0 il diploma e non superer\u00e0 l'esame da insegnante, per lui sar\u00e0 ancora una bambina. Laura decide di sostenere subito l'esame e chiede in prestito i libri a Nellie, che approfitta della situazione e decide di vendicarsi dicendole di non studiare la storia. Ovviamente l'esame si rivela un fallimento e l'ennesimo scontro fra le due ragazze culmina in una lotta nel fango. Sar\u00e0 proprio Almanzo a dividerle e a portare Laura a casa sua per farla asciugare. Nel frattempo Nellie torna al ristorante e dice a Charles che \u00e8 stata picchiata da Laura perch\u00e9 l'ha vista baciare Almanzo. Charles allora si precipita a casa Wilder e trova Laura con indosso solo una vestaglia... L'uomo si scaglia contro Almanzo che incassa due pugni senza sapere perch\u00e9...\nNota: Melissa Sue Anderson non compare in questo episodio\nL'albero genealogico.\nLa signorina Wilder assegna ai ragazzi, come compito a casa, il disegno del proprio albero genealogico. Albert viene deriso dai suoi compagni di scuola e da Nellie, perch\u00e9 pur facendosi chiamare Ingalls, non \u00e8 stato adottato regolarmente da Charles. Credendo di rimediare a questa mancanza, vengono avviate le pratiche per l'adozione e questo far\u00e0 scoprire il padre biologico di Albert, che pretender\u00e0 di riavere indietro il bambino solo per farne un bracciante. Al momento dell'incontro fra i due, un abile trucco far\u00e0 cambiare le cose...\nIl miracolo.\nLaura ed Albert fantasticano di comprare i regali di Natale vendendo il proprio miele a Nels Oleson, dopo essersi accordati per l'acquisto a 30 centesimi al chilo. Nel frattempo, Adam vince il premio per educatori \"Louis Braille\", ma pensa di non riuscire a ritiralo perch\u00e9 non ha abbastanza soldi per il viaggio. Laura e Albert decidono di sacrificare il ricavato della vendita del miele per coprire la maggior parte del costo del biglietto, ma purtroppo il signor Oleson \u00e8 fuori citt\u00e0 e Harriet tenta di truffare i bambini offrendo loro solo 15 centesimi al chilo! Tuttavia, Albert le offre abilmente anche l'alveare pur di avere l'intero importo promesso, e lei accetta non sapendo che l'ora stabilita per il ritiro \u00e8 quella di maggior operosit\u00e0 per le api...\nLo scenario cambia rapidamente passando dai toni leggeri della commedia alla tragedia che coinvolge Adam e Mary, la cui carrozza si ribalta a causa di una ruota difettosa Il conducente muore sul colpo e Mary resta l'unica in grado di chiedere aiuto, dal momento che Adam ha le gambe bloccate e l'altra passeggera della diligenza \u00e8 incinta e in procinto di andare in travaglio. Charles arriver\u00e0 appena in tempo per sventare una disgrazia ancora pi\u00f9 grande.\nLa donna cannone.\nArriva in paese un circo. si scopre che la donna cannone, schernita da molti, \u00e8 la sorella del signor Oleson...\nUna dolce compagna.\nLa vedova Craig si innamora del reverendo Alden e i due pensano di sposarsi, ma la signora Oleson invia un telegramma al sinodo per denunciare la scarsa moralit\u00e0 del sacerdote. In realt\u00e0 le motivazioni di Harriet sono molto personali e riguardano il suo passato...\nNota : Questo \u00e8 l'unico episodio in cui appare la moglie del reverendo Alden. Verr\u00e0 nominata nell'episodio 6x10 \"Il guaritore\" e vi verr\u00e0 fatto riferimento nell'episodio 7x12 \"Le signore si ribellano\", poi del personaggio non si sapr\u00e0 pi\u00f9 nulla.\nIl sogno di Albert.\nLaura e Albert si travestono da indiani per halloween, ma Caroline li costringe a fare un sonnellino pomeridiano prima di farli andare alla festa in paese. Albert sogna di incontrare una trib\u00f9 che prepara una battaglia e di essere scambiato per il figlio di \"Toro che corre\", un vero capo indiano, mentre Laura \u00e8 sempre al suo fianco e viene chiamata \"guerriero Idiota\".\nNota: Melissa Sue Anderson non compare in questo episodio\nL'amicizia pu\u00f2 fare miracoli.\nIl signor Edwards, lontano da molti anni da Walnut Grove, fa il taglialegna. Per salvare la figlia Alicia dalla caduta di un albero, rimane ferito ad una gamba. L'immobilit\u00e0 a letto lo fa sentire un peso per la moglie che non riesce a farlo reagire. Grace decide allora di scrivere a Charles per chiedergli aiuto. L'amico parte assieme a Laura che sa di avere un forte ascendente su Isaiah.\nNota: Matthew Laborteaux e Lindsay e Sidney Greenbush non compaiono in questo episodio; questa \u00e8 inoltre l'ultima apparizione di Bonnie Bartlett nel ruolo di Grace: il personaggio comparir\u00e0 di nuovo nell'episodio 19 dell'ottava stagione, ma sar\u00e0 interpretato da Corinne Michaels.\nIl re \u00e8 morto.\nJonathan Garvey viene assoldato come lottatore dopo aver sconfitto in una rissa l'ex-campione Milo Stavroupolis, ma non sa che \u00e8 tutto organizzato dal signor Hart che vuole fargli vincere solo il primo incontro per raccogliere pi\u00f9 scommesse su di lui. Milo \u00e8 pagato per perdere e da anni ha accettato questo ruolo per poter pagare le spese mediche alla moglie. Una lettera cambier\u00e0 le sorti di entrambi...\nNota: Karen Grassle, Melissa Gilbert, Melissa Sue Anderson e Lindsay e Sidney Greenbush non compaiono in questo episodio\nGli anni della piccola casa.\nIn questo speciale di tre ore, gli Ingalls trascorrono il giorno del ringraziamento ricordando gli anni passati a Walnut Grove (con varie clip tratte da episodi delle prime tre stagioni). Laura racconta le seguenti storie:\nL'arrivo a Plum Creek (tratto dall'ep.1x01), La grandinata (tratto dall'ep.1x03), Un sogno in frantumi (tratto dall'ep.2x10), Il rimorso di Laura (tratto dagli ep.1x13-14), Bunny (tratto dall'ep.3x02), La gara (tratto dall'ep.3x03), Un giorno di primavera (tratto dagli ep.3x06-07).\nLa storia si conclude passando dal primo piano di Laura ad un semaforo che fa capire allo spettatore di essere stato catapultato ai giorni nostri, dove una bambina attraversa la strada ed entra in una biblioteca in cui prende un libro dallo scaffale e si siede contenta per leggerlo: \u00e8 \"Little house on the prairie\" di Laura Ingalls Wilder.\nLa bambina del finale \u00e8 Shawna Landon, figlia di Michael. La stessa scena viene riproposta nell'episodio 15 della Stagione 9.\nIl guaritore.\nSu invito della signora Oleson, arriva a Walnut Grove un predicatore che inscena delle guarigioni miracolose. In seguito sar\u00e0 smascherato da Charles che, trovandosi per lavoro in un'altra citt\u00e0, \u00e8 spettatore dello stesso teatrino delle guarigioni con le stesse comparse. Il danno per\u00f2 \u00e8 gi\u00e0 stato fatto dal \"guaritore\" che, a Walnut Grove aveva convinto il padre di un ragazzo sofferente per un'appendicite a non operarlo...\nNota: Melissa Sue Anderson non compare in questo episodio\nRicordi del nonno.\nI genitori di Caroline stanno per farle visita, ma la madre muore sul treno e il padre cade in depressione. Sar\u00e0 Albert a stimolare i suoi ricordi che lo porteranno a scriverli e pubblicarli. Nel frattempo Mary d\u00e0 alla luce Adam Charles Jr. che chiamer\u00e0 anche Holbrook per tramandare il cognome del nonno materno.\nContatti incrociati.\nA Walnut Grove arriva il telefono e la signora Oleson gestisce il centralino nel retro del ristorante di Nellie. Harriet ascolta tutte le conversazioni e coi suoi pettegolezzi mette in difficolt\u00e0 la famiglia Garvey. Infatti Alice viene informata dalla madre che un certo Harold \u00e8 uscito di prigione e che lei non ha mai detto nulla a Jonathan. Si tratta del suo primo marito, sposato quando era quasi una bambina, arrestato dopo tre settimane dal matrimonio per debiti di gioco. Purtroppo sar\u00e0 proprio la signora Oleson a rivelare a Jonathan la verit\u00e0 che, approfittando di un viaggio di lavoro con Charles a Minneapolis, va a parlare con la suocera per conoscere i dettagli di quella storia.\nCuore di pietra.\nUn adolescente inquieto viene mandato a Walnut Grove a vivere con i nonni, che presto iniziano ad averne paura. Il ragazzo ruba un orologio in casa degli Ingalls e Charles, dopo averlo mandato in prigione per una notte si offre di aiutarlo offrendogli di lavorare per lui e ripagare cos\u00ec il suo debito. Tutto sembra funzionare, finch\u00e9 Charles gli d\u00e0 un regalo per il suo duro lavoro: si tratta di una camicia blu, che innesca orribili ricordi di violenza.\nNota: Melissa Sue Anderson non compare in questo episodio\nUn allievo troppo cresciuto.\nBart, un ragazzo di buona famiglia, \u00e8 costretto dalla madre ad andare a scuola, ma essendo pi\u00f9 grande degli altri compagni, inizia a fare il gradasso, in particolare con Albert. I suoi comportamenti metteranno in difficolt\u00e0 la signorina Wilder, costringendola a lasciare l'insegnamento. Per non perdere la maestra, Albert e Laura escogitano un piano e con l'aiuto di un po' di colla e di cartapesta, fanno credere a Bart che Albert si trasformi in lupo mannaro nelle notti di luna piena. L'ingenua Carrie render\u00e0 vano il loro sforzo, ma tutti i ragazzi della scuola si coalizzeranno contro il bullo che dovr\u00e0 chiedere scusa alla signorina Wilder.\nNota: Melissa Sue Anderson non compare in questo episodio\nVecchi compagni di scuola.\nIn una rimpatriata coi vecchi compagni di scuola, Charles e Caroline scoprono che sono tutti diventati benestanti, ma si accorgono che i soldi non hanno portato loro la felicit\u00e0.\nNota: L'attore James Gallery che qui interpreta \"Arnie Cupps\", torner\u00e0 nell'episodio 20 della settima stagione in un altro ruolo. Melissa Sue Anderson non compare in questo episodio\nGli evasi.\nLa signora Oleson, Adam, Caroline ed Esther vanno in citt\u00e0 nella speranza di ottenere fondi per la scuola dei ciechi e Laura decide di trascorrere la notte da Mary per ricordare episodi della loro infanzia. Nel frattempo tre carcerati, che devono essere trasportati da una citt\u00e0 all'altra con il treno, riescono ad evadere ma uno di loro \u00e8 ferito. Trovano rifugio nella scuola, dove entrano con la forza e minacciano le due sorelle, poi mandano Laura a cercare un medico. Il dottor Baker non \u00e8 nel suo studio, \u00e8 notte e piove a dirotto...\nA Laura non resta che andare disperata dal padre che si finge il dottore e cerca di risolvere la situazione.\nUna dura lezione.\nLaura diventa l'insegnante privata di un ragazzo sordomuto a cui insegna la lingua \ndei segni. Il suo allievo fa notevoli progressi, anche perch\u00e9 \u00e8 innamorato di lei...\nNota: Melissa Sue Anderson non compare in questo episodio\nLa vita continua.\nEpisodio in 2 parti:\nParte 1: Questo episodio, scritto e diretto da Michael Landon segna un punto di svolta sia per i personaggi che per la serie in generale. Durante un pic-nic organizzato alla scuola dei ciechi per raccogliere fondi e poterla ingrandire, Albert e il suo amico Clay fumano una pipa di nascosto in cantina, ma quando vengono sorpresi da Ester, nascondono la pipa e se ne dimenticano. Pian piano scoppier\u00e0 un incendio e mentre Mary e Adam porteranno fuori i bambini, Alice Garvey, che era rimasta con loro fino a tardi per aiutarli, si offre di prendere il piccolo Adam jr., ma viene distratta dalla voce di uno degli studenti che \u00e8 rimasto intrappolato in bagno. Dopo averlo tirato fuori e portato in salvo sulle scale, tornando indietro per prendere il neonato rimane intrappolata dalle fiamme... Ester \u00e8 l'unica che riesce a vederla dal giardino mentre cerca disperatamente di rompere la finestra per salvarsi.\nIl giorno dopo, Charles e il dottor Baker, trovano la pipa che ha provocato la disgrazia e Mary, in stato di shock profondo, rifiuta di credere che il suo bambino non c'\u00e8 pi\u00f9. Viene ospitata nell'albergo di Nellie, dove continua a rifiutare la realt\u00e0 e si ferisce i polsi rompendo i vetri della finestra. Intanto i bambini ciechi vengono rimandati dalle rispettive famiglie. Albert sente il padre parlare della pipa e capisce di essere il colpevole di tutto. Jonathan Garvey inizia a bere alcolici, dando la colpa a Dio per la morte della moglie. Adam, dopo aver telefonato al padre, decide di andare a New York, per cercare una nuova sistemazione per lui e Mary, che non accetta la realt\u00e0 e non parla pi\u00f9, ma continua a cantare la musica del carillon che faceva ascoltare ad Adam jr. per farlo addormentare.\nParte 2: Albert compra a Mary un carillon uguale a quello bruciato, ma fugge dopo che la sorella ascolta la musica e inizia a urlare. Il ragazzo decide di raggiungere la casa del suo padre biologico, ma scopre che \u00e8 morto vedendo nell'orto una tomba con la scritta \"J. Quinn\". Charles e Jonathan riescono a rintracciarlo e il signor Garvey lo convincer\u00e0 che non \u00e8 stata colpa sua. Alla fine, Adam torna annunciando che suo padre ha deciso di finanziare la ricostruzione della scuola e per ciechi e che ha donato una targa che recita: \"Alice Garvey e Adam Kendall Jr. scuola per ciechi\".\nNota : Originariamente andato in onda in America come un episodio di due ore, \u00e8 stato poi suddiviso in due parti. Segna l'ultima apparizione di Hersha Parady nel ruolo di Alice Garvey.\nFinalmente a casa.\nIl fratello minore di Almanzo, Perley Day, arriva a Walnut Grove e Charles spera che i sentimenti di Laura possano spostarsi da un fratello all'altro, ritenendolo pi\u00f9 vicino a lei per et\u00e0. Nessuno sa che Perley Day in realt\u00e0 \u00e8 un perdigiorno, a cui piace scommettere senza tener conto degli altri...\nNota: Melissa Sue Anderson non compare in questo episodio\nLa seconda primavera.\nNels ne ha abbastanza della sua travagliata vita familiare e inizia a vendere le merci per strada, viaggiando con un carretto. In una piccola citt\u00e0 incontra una bellissima donna irlandese di nome Molly. I due iniziano una grande amicizia e scoprono di avere sentimenti l'uno per l'altra. Nels si ritrova a combattere la tentazione dell'infedelt\u00e0, in particolare dopo che Charles lo vede baciare Molly. Alla fine, Nels le confessa di essere sposato dicendole che non possono vedersi pi\u00f9, e decidendo di tornare a casa dalla moglie.\nNota: Melissa Sue Anderson non compare in questo episodio\nI dolci 16 anni.\nMancano un paio di settimane al sedicesimo compleanno di Laura e la signorina Wilder la propone come supplente in un'altra scuola...\nIl sovrintendente del distretto scolastico va a Walnut Grove alla ricerca di qualcuno che possa sostituire una maestra che si \u00e8 rotta una gamba. Eliza Jane raccomanda Laura, che passa l'esame per diventare insegnante e ottenere la supplenza. Per recarsi nel paese del suo primo lavoro viene accompagnata da Almanzo che, quando torna a prenderla per il fine settimana, la trova improvvisamente cresciuta ed inizia a guardarla con occhi diversi. Laura riceve da lui un invito per un ballo che si terr\u00e0 il venerd\u00ec sera da Nellie, proprio nel giorno del suo sedicesimo compleanno, ma preferisce non rispondere subito. Almanzo non riesce a rimanere in sospeso e confidandosi con la sorella, fa chiarezza nei suoi sentimenti. Decide di raggiungere Laura a scuola, ma fraintende l'atteggiamento di uno degli studenti e lo colpisce con un pugno. Laura si infuria con lui che va a parlare con Charles per rivelargli l'accaduto e per chiedergli di andare a prendere la figlia al posto suo. Charles le far\u00e0 capire che quel gesto \u00e8 stato provocato dalla gelosia e che quindi Almanzo prova qualcosa per lei. Alla fine i due innamorati si incontreranno al ballo e si baceranno per la prima volta.\nAmarsi non \u00e8 facile.\nEpisodio in 2 parti:\nParte 1: Almanzo propone a Laura di sposarlo, ma la giovane et\u00e0 di lei \u00e8 messa in discussione da Charles, che chiede loro di aspettare due anni. Almanzo si infuria e comunica a Laura di voler lasciare Walnut Grove, ma lei rifiuta di andare con lui. Nel frattempo, nel tentativo di migliorare il business al ristorante, gli Olesons assumono Percival Dalton, tuttavia, il ragazzo non sembra fare molti progressi a causa del rifiuto di Nellie di imparare il mestiere dell'ospitalit\u00e0. Solo quando Percival le rovescia sulla testa una ciotola di uova e nel bel mezzo del litigio le dice di essere carina, Nellie inizia ad ammorbidirsi e cooperare. Nel frattempo ad Adam viene comunicato che il padre \u00e8 morto all'improvviso lasciando il suo studio legale pieno di debiti. Sapendo di non poter pi\u00f9 contare sui suoi soldi per ricostruire la scuola per ciechi, Laura gli consiglia di cercare un vecchio edificio dismesso da affittare. \u00c8 proprio lei a trovarlo a Sleepy Eye, ma mancano i soldi necessari per la caparra, finch\u00e9 Nels, su consiglio di Percival, propone a Caroline di lavorare di pi\u00f9 dividendo a met\u00e0 i guadagni e dando il suo nome al ristorante per attirare maggiore clientela. Laura confida alla madre di essere in crisi per l'abbandono di Almanzo e Caroline le propone di andare per due settimane a Sleepy Eye per aiutare Adam e Mary, in modo da non pensarci. In realt\u00e0 Eliza Jane le ha confidato che il fratello si trova proprio l\u00ec e che le ha chiesto di non dirlo alla ragazza...\nParte 2: Laura incontra Almanzo che \u00e8 ancora arrabbiato per la sua decisione di non andare contro il volere del padre, ma quando scopre che lei ha problemi a pagare tutta la somma dell'affitto della scuola per ciechi, svolge un secondo lavoro per pagare la cifra mancante, senza farle sapere niente. Purtroppo un giorno, mentre sta lavorando, Laura lo vede con una ragazza del saloon e crede che lui abbia una nuova fidanzata. Poco dopo, Almanzo non regge al troppo lavoro e si ammala di polmonite. Charles scopre la verit\u00e0 e la dice a Laura che va a prendersi cura di lui. Nel frattempo, con l'aiuto di Percival, Nellie diventa brava in cucina e garbata con i clienti, ma quando lui le dice che sta per partire perch\u00e9 il suo compito \u00e8 finito, lei gli dichiara di amarlo. I due si sposano il giorno dopo e la signora Oleson accetta perfino il fatto che lui sia ebreo pur di vedere felice la figlia. Dopo la cerimonia, Charles si avvicina a Laura e Almanzo dicendo che potranno attendere solo un anno ('non un giorno di meno') prima di sposarsi, anzich\u00e9 due."}
{"id": "3556765", "revid": "1305772", "url": "https://it.wikipedia.org/wiki?curid=3556765", "title": "Tumanyan", "text": "Tumanyan, Tumanjan, o Tumanian possono riferirsi a:"}
{"id": "3556766", "revid": "110157", "url": "https://it.wikipedia.org/wiki?curid=3556766", "title": "Voice (Alison Moyet)", "text": "Voice \u00e8 il sesto album della cantautrice pop Alison Moyet, pubblicato il 6 settembre 2004 dall'etichetta discografica Sanctuary Records.\nL'album \u00e8 composto di cover di brani classici di compositori come Georges Bizet, George e Ira Gershwin, Elvis Costello (Patrick MacManus), Burt Bacharach e altri."}
{"id": "3556768", "revid": "1305772", "url": "https://it.wikipedia.org/wiki?curid=3556768", "title": "Tumanyan (Armenia)", "text": "Tumanyan (in armeno \u0539\u0578\u0582\u0574\u0561\u0576\u0575\u0561\u0576) \u00e8 una citt\u00e0 dell'Armenia di 1 864 abitanti (2008) della provincia di Lori."}
{"id": "3556772", "revid": "106908", "url": "https://it.wikipedia.org/wiki?curid=3556772", "title": "Tumanjan", "text": ""}
{"id": "3556773", "revid": "106908", "url": "https://it.wikipedia.org/wiki?curid=3556773", "title": "Tumanian", "text": ""}
{"id": "3556776", "revid": "767487", "url": "https://it.wikipedia.org/wiki?curid=3556776", "title": "The Turn", "text": "The Turn \u00e8 il settimo album della cantautrice pop Alison Moyet, pubblicato il 15 ottobre 2007 dall'etichetta discografica W14 Music."}
{"id": "3556782", "revid": "115533", "url": "https://it.wikipedia.org/wiki?curid=3556782", "title": "Bell-Agusta BA609", "text": ""}
{"id": "3556784", "revid": "3115", "url": "https://it.wikipedia.org/wiki?curid=3556784", "title": "Newlyn (Regno Unito)", "text": "Newlyn (pron.: /'nu\u02d0l\u026an/; in lingua cornica: \"Lulynn\", pron.: /'ly\u02d0l\u026an/; 4.000 ab. ca.) \u00e8 un villaggio di pescatori sulla Manica della costa sud-occidentale della Cornovaglia (Inghilterra sud-occidentale), affacciato sulla Mount's Bay e facente parte della parrocchia civile di Penzance (distretto di Penwith).\nLa localit\u00e0, uno dei pi\u00f9 grandi porti pescherecci del Regno Unito, \u00e8 conosciuta anche per il movimento artistico noto come Scuola di Newlyn.\nGeografia fisica.\nNewlyn si trova a circa 2\u00a0km a sud del centro di Penzance e a circa 3\u00a0km a nord del villaggio di Mousehole.\nOrigini del nome.\nIl toponimo in lingua cornica \"Lulynn\" significa forse \"stagno per una flotta di barche\".\nStoria.\nXVI secolo.\nNel corso del XVI secolo, il porto di Newlyn fu saccheggiato e dato alle fiamme dagli Spagnoli e in seguito ricostruito.\nXIX secolo.\nLa Scuola di Newlyn.\nLa scuola di Newlyn fu un movimento di pittori sorto intorno al 1885 e con a capo Stanhope Forbes e Walter Langley.\nEconomia.\nLa principale risorsa economica di Newlyn \u00e8 - come detto - la pesca, attivit\u00e0 che garantisce ogni anno milioni di sterline alle casse della Cornovaglia.."}
{"id": "3556785", "revid": "599013", "url": "https://it.wikipedia.org/wiki?curid=3556785", "title": "Newlyn", "text": ""}
{"id": "3556789", "revid": "213136", "url": "https://it.wikipedia.org/wiki?curid=3556789", "title": "Cesarina Monti", "text": ""}
{"id": "3556794", "revid": "1788047", "url": "https://it.wikipedia.org/wiki?curid=3556794", "title": "Klout", "text": "Klout \u00e8 stato un servizio di social networking che offriva analisi statistiche personalizzate sui social media. \nIl servizio \u00e8 stato chiuso il 25 maggio 2018. La notizia della cessazione delle attivit\u00e0 \u00e8 stata data da Lithium Technologies, oggi proprietaria del marchio. \nIl servizio stimava l'influenza degli utenti nelle reti sociali attraverso il \"Klout score\" (da 0 a 100), ottenuto dal grado di interazione nei profili utente di siti popolari di social networking, tra cui Twitter, Facebook, Google+, Linkedin, Foursquare, Tumblr, Instagram, Pinterest, ecc. Questa influenza era ottenuta a partire dall'ampiezza del network dell'utente, il contenuto generato, e il livello di feedback ottenuto."}
{"id": "3556798", "revid": "213136", "url": "https://it.wikipedia.org/wiki?curid=3556798", "title": "Rina Monti Stella", "text": ""}
{"id": "3556799", "revid": "594414", "url": "https://it.wikipedia.org/wiki?curid=3556799", "title": "Ritornelli", "text": ""}
{"id": "3556802", "revid": "1543377", "url": "https://it.wikipedia.org/wiki?curid=3556802", "title": "Vi presento i miei", "text": "Vi presento i miei (\"Retired at 35\") \u00e8 una sitcom statunitense creata da Chris Case e trasmessa in prima TV da TV Land. La serie \u00e8 iniziata con una stagione di 10 episodi. Successivamente \u00e8 stata rinnovata per una seconda stagione. Il 13 dicembre 2012 a causa dei bassi ascolti \u00e8 stata cancellata.\nTrama.\nDavid Robbins \u00e8 un trentacinquenne che sente la mancanza dei genitori, entrambi pensionati. Un giorno decide di andarli a trovare e decide di licenziarsi, andando cos\u00ec lui stesso in pensione.\nEpisodi.\nLa prima stagione \u00e8 stata originariamente trasmessa dal 19 gennaio al 23 marzo 2011. In Italia la serie \u00e8 stata trasmessa in prima visione su Fox dal 14 luglio dello stesso anno. La seconda stagione \u00e8 stata invece trasmessa negli Stati Uniti dal 26 giugno al 29 agosto 2012, mentre in Italia \u00e8 ancora inedita."}
{"id": "3556803", "revid": "1543377", "url": "https://it.wikipedia.org/wiki?curid=3556803", "title": "Claire Dodd", "text": "Biografia.\nInizi\u00f2 la sua carriera artistica a New York, lavorando alle Ziegfeld Follies, dove venne notata dal produttore cinematografico Darryl F. Zanuck. Gir\u00f2 il suo primo film, \"Ragazze che sognano\" (1930), per la MGM, ma lavor\u00f2 anche per la Paramount, la Warner Bros., l'Universal. Nella sua carriera, che dur\u00f2 fino al 1942, apparve in 63 film.\nInterpret\u00f2 per due volte la parte di Della Street in due film della serie Perry Mason: nel 1935 in \"The Case of Curious Bride\" di Michael Curtiz e nel 1936 in \"L'uomo ucciso due volte\" di William Clemens.\nVita privata.\nSi spos\u00f2 due volte. La prima, dal 1931 al 1938, con Jack Milton Strauss, da cui ebbe un figlio, Jon Michael Strauss. La seconda, nel 1942, con H. Brand Cooper, per cui lasci\u00f2 la carriera di attrice. Il matrimonio, da cui nacquero tre figli, dur\u00f2 fino alla morte dell'attrice, avvenuta nel 1973, nella sua casa di Beverly Hills, all'et\u00e0 di 64 anni, a causa di un tumore.\nVenne sepolta al Brand Family Cemetery di Glendale Foto ."}
{"id": "3556808", "revid": "226458", "url": "https://it.wikipedia.org/wiki?curid=3556808", "title": "Episodi di Vi presento i miei (prima stagione)", "text": "La prima stagione della sitcom Vi presento i miei \u00e8 andata in onda negli USA dal 19 gennaio 2011 al 23 marzo sul canale TV Land."}
{"id": "3556809", "revid": "767487", "url": "https://it.wikipedia.org/wiki?curid=3556809", "title": "La leggenda di Zanna Bianca", "text": "La leggenda di Zanna Bianca (\"White Fang 2: Myth of the White Wolf\") \u00e8 un film del 1994, diretto da Ken Olin; \u00e8 il sequel del film \"Zanna Bianca, un piccolo grande lupo\". \u00c8 uscito nei cinema il 15 aprile 1994, distribuito dalla Walt Disney Pictures; \u00e8 stato distribuito in VHS il 19 luglio 1995 dalla Disney Video. Contrariamente al film precedente, il sequel non ha alcuna connessione con il romanzo, tranne sul finale, in cui Zanna Bianca diventa padre di alcuni cuccioli.\nTrama.\nJack Conroy, eroe del film precedente, \u00e8 ripartito per San Francisco nel suo hotel (aperto grazie all'oro che aveva trovato) ed ha affidato il suo lupo Zanna Bianca al suo amico Henry Casey rimasto in Alaska. Ma Henry non \u00e8 visto di buon occhio dal reverendo Leland. Un giorno Henry lascia la sua casupola sperduta per scendere con la barca in citt\u00e0, assieme a Zanna Bianca, a rivendere l'oro che ha trovato. Le acque del fiume sono mosse e la barca si ribalta; Henry viene soccorso da Lily, una ragazza della locale trib\u00f9 di Nativi Americani, in crisi perch\u00e9 un branco di carib\u00f9 \u00e8 da tempo scomparso dalla zona lasciando gli indigeni affamati. Sia Lily che suo padre Moses, difatti, hanno sognato che un lupo trover\u00e0 i carib\u00f9 portandoli l\u00ec e dato che Zanna Bianca \u00e8 scomparso nel fiume in cerca di Henry, Lily \u00e8 convinta che l'animale si sia trasformato nel giovane per aiutarli, come magia da totem. All'inizio, Henry, chiamato Lupo Bianco, trova i nativi e le loro credenze strane e non ci vuole avere a che fare; tuttavia rimane attratto da Lily ed accetta di partire assieme al cugino di lei Peter, e con Zanna Bianca ricomparso, alla ricerca dei carib\u00f9. Lily li segue di nascosto, ma la zona \u00e8 disseminata di trappole a tagliola e Peter muore, trasformandosi in un corvo, suo animale totem. Henry e Lily scoprono che i carib\u00f9 sono stati imprigionati da un recinto di pietra, e che il corrotto reverendo Leland Drury ha reso schiavi i cacciatori che erano andati a cercarli, obbligandoli a lavorare nella sua miniera d'oro e a disseminare le trappole per prendere carib\u00f9. I due penetrano nella miniera dove Lily viene catturata, mentre Henry riesce a fuggire rubando della dinamite, con cui fa saltare il recinto liberando la mandria di carib\u00f9. Il reverendo cerca di fuggire con Lily prigioniera, ma Henry e Zanna Bianca saltano sul suo carro; mentre il giovane libera Lily, Zanna Bianca insegue Leland che finisce poi travolto dai carib\u00f9, morendo. La mandria torna alla sua zona consueta sfamando i nativi, per i quali Henry \u00e8 ora divenuto un eroe. Henry rimane al villaggio indiano dove sposa Lily, mentre Zanna Bianca si accoppia con una lupa bianca (che sostituisce la cagna Collie del romanzo), da cui ha dei cuccioli.\nProduzione.\nIl film \u00e8 ambientato in Alaska, ma \u00e8 stato girato ad Aspen (Colorado, USA) e Vancouver (Columbia Britannica, Canada)."}
{"id": "3556813", "revid": "3115", "url": "https://it.wikipedia.org/wiki?curid=3556813", "title": "Akhtala", "text": "Akhtala (in armeno \u0531\u056d\u0569\u0561\u056c\u0561) \u00e8 una citt\u00e0 dell'Armenia di 2 412 abitanti (2008) della provincia di Lori.\nSi trova nella valle del Debed, sulla riva sinistra del fiume, ai piedi del Monte Lalvar, 10\u00a0km a nord est di Alaverdi e 185\u00a0km da Erevan. La citt\u00e0 ha una stazione ferroviaria della linea di Gyumri - Tbilisi. Nelle vicinanze ci sono depositi di piombo e di rame.\nVicino alla citt\u00e0 vi \u00e8 un monastero-fortezza medievale. La fortezza fu costruita nel X secolo durante il regno dei Bagratidi. Una chiesa \u00e8 stata costruita nel XIII secolo."}
{"id": "3556826", "revid": "163662", "url": "https://it.wikipedia.org/wiki?curid=3556826", "title": "Tubazioni plastiche", "text": "Le tubazioni plastiche sono manufatti in materie plastiche utili alla costruzione di condotte sia per il trasporto di fluidi a pelo libero o per gravit\u00e0, sia per il trasporto di fluidi in pressione.\nTubazioni plastiche per trasporto di fluidi a pelo libero.\nLe pi\u00f9 comuni reti di trasporto di fluidi a pelo libero sono le fognature.\nLe tubazioni plastiche usate in fognatura sono progettate tradizionalmente per la conduzione a gravit\u00e0 (senza pressione) di fluidi. \nGeneralmente questa tipologia di tubazione viene prodotta in barre da 6 o 12 m con un sistema di unione che pu\u00f2 prevedere la saldatura, il bicchiere o il manicotto. Il diametro (DN) pu\u00f2 essere espresso sia come DN Interno che come DN Esterno a partire da 160\u00a0mm sino a 4000\u00a0mm.\nLe tubazioni plastiche presentano un basso coefficiente di scabrezza (e mm = 0-0,02) e, di conseguenza, una buona capacit\u00e0 idraulica con velocit\u00e0 del fluido mediamente pi\u00f9 elevate rispetto a tubazioni in altri materiali, nei materiali plastici inoltre, tale valore si mantiene mediamente costante e non si verificano apprezzabili fenomeni di invecchiamento o di aumento della rugosit\u00e0. \nLa resistenza meccanica o rigidit\u00e0 anulare del tubo pieno viene espressa in SDR se il tubo \u00e8 pieno e in SN se il tubo \u00e8 strutturato (corrugato), dove SN = kN/m2.\nTutte le tubazioni plastiche presentano una buona resistenza agli agenti chimici, con prestazioni massime per il Polietilene, che risulta poco reattivo con quasi tutti i grandi gruppi chimici esclusi gli idrocarburi alogenati.\nPer contro i raggi solari deteriorano facilmente le materie plastiche, e quindi anche le tubazioni, le quali, con l'esposizione al sole possono deteriorarsi in tempi relativamente brevi (1 anno).\nTubazioni Piene vs Tubazioni Strutturate.\nPer tubazioni piene si intendono i tubi costruiti con una sezione circolare senza spazi vuoti all'interno del profilo. Ci\u00f2 significa che la resistenza meccanica del tubo \u00e8 data unicamente dalle caratteristiche del materiale e dallo spessore del tubo stesso. Intuitivamente, a parit\u00e0 di diametro, pi\u00f9 spesso \u00e8 il tubo, maggiore sar\u00e0 la resistenza alla forza esercitata dal terreno sovrastante e viceversa.\nLa tubazione strutturata invece presenta un profilo caratteristico, tipicamente a forma di \u03a9 (omega), che serve ad aumentare la rigidit\u00e0 anulare del prodotto. Ci\u00f2 comporta anche la possibilit\u00e0 di diminuire la quantit\u00e0 di materiale utilizzato per ottenere la stessa prestazione con evidenti ricadute dal lato economico.\nTubazioni Flessibili.\nPur nella loro diversit\u00e0 tutte le tubazioni plastiche possono essere definite tubazioni flessibili, in quanto, per sopportare il carico del terreno sovrastante uniscono alla resistenza del tubo la capacit\u00e0 di scaricare parte della forza a cui sono sottoposte sul terreno circostante. Ci\u00f2 comporta che anche in presenza di una forza superiore e/o imprevista, difficilmente si verificher\u00e0 una rottura del manufatto. Al tempo stesso tale flessibilit\u00e0 fa s\u00ec che gi\u00e0 in fase progettuale si debba tener conto di un leggero schiacciamento del tubo, che non deve in nessun caso superare il 3% del diametro del tubo stesso.\nLa flessibilit\u00e0 del tubo in materie plastiche permette un certo grado di curvatura della condotta cos\u00ec che, in fase di esecuzione, \u00e8 possibile ovviare ad eventuali imprecisioni progettuali/esecutive, senza la necessit\u00e0 di ulteriori accessori per la correzione della condotta. La flessibilit\u00e0 della tubazione permette una migliore resistenza alle onde sismiche che si propagano sul terreno a causa di un terremoto.\nLa tubazione flessibile deve essere posata con una particolare attenzione alla compattazione del materiale di rinfianco e del terreno sovrastante con un indice Proctor vicino al 90%. La tubazione rigida invece non necessita di un'attenta compattazione e pu\u00f2 essere posata a profondit\u00e0 minori dal momento che la forza meccanica esercitata viene sopportata essenzialmente dalla tubatura stessa.\nMateriali.\nLe tubazioni plastiche per il trasporto di fluidi non in pressione sono costruite con diversi materiali:\nPVC.\nIl tubo in PVC (cloruro di polivinile) o (polivinilcloruro) viene prodotto sia nella versione liscia (piena) che in quella corrugata. Tipicamente presenta valori elevati di resistenza allo schiacciamento ma, al tempo stesso, \u00e8 il materiale che pi\u00f9 risente dell'azione solare. Inoltre la sua relativa rigidit\u00e0 lo rende meno affidabile perch\u00e9 pi\u00f9 soggetto all'azione di carichi puntuali e/o impatti. Storicamente \u00e8 comunque uno dei materiali pi\u00f9 utilizzati.\nIn Italia il PVC venne introdotto dalla Montecatini negli anni intorno al 1950, con il nome Vipra.\nPE.\nIl tubo in Polietilene, prodotto unicamente in versione strutturata, \u00e8 invece il materiale plastico pi\u00f9 flessibile tra quelli presi in esame, spesso si presenta nero esternamente in ragione dell'additivo che viene utilizzato a protezione dei raggi solari.\nPP.\nIl tubo in Polipropilene, prodotto unicamente in versione strutturata, presenta valori di rigidit\u00e0 intermedi tra PVC e PE, viene utilizzato anche per raggiungere resistenze allo schiacciamento elevate (SN16)."}
{"id": "3556831", "revid": "921573", "url": "https://it.wikipedia.org/wiki?curid=3556831", "title": "Ken Olin", "text": ""}
{"id": "3556837", "revid": "599013", "url": "https://it.wikipedia.org/wiki?curid=3556837", "title": "Suore di Santa Clotilde", "text": "Le Suore di Santa Clotilde (in francese \"Congr\u00e9gation des S\u0153urs de Sainte-Clotilde\") sono un istituto religioso femminile di diritto pontificio.\nStoria.\nLa congregazione, sorta per l'istruzione della giovent\u00f9 femminile, venne fondata a Parigi il 16 agosto 1821 da Antoinette-Sophie Desfontaines con l'aiuto del padre Jean-Baptiste Rauzan, gi\u00e0 fondatore dei preti della Misericordia.\nLa spiritualit\u00e0 dell'istituto era ispirata da quella della Compagnia di Ges\u00f9 e della scuola francese: oltre ai tre voti comuni a tutti i religiosi, le suore di Santa Clotilde emettevano le promesse di darsi all'educazione senza riserve e di darsi al servizio della Vergine.\nLa loro scuola a Parigi fu a lungo l'unica della congregazione; una filiale in Svizzera venne aperta solo nel 1880 e, dopo la promulgazione delle leggi anticongregazioniste francesi, fondarono case in Inghilterra, Italia (Sanremo) e Belgio.\nNel 1959 aprirono scuole anche in Mali e, nel 1965, in Camerun.\nAttivit\u00e0 e diffusione.\nLe suore di Santa Clotilde si dedicano essenzialmente all'istruzione e all'educazione cristiana della giovent\u00f9.\nSono presenti in Francia e Svizzera; la sede generalizia \u00e8 a Parigi.\nAlla fine del 2008 la congregazione contava 45 religiose in 7 case."}
{"id": "3556840", "revid": "287204", "url": "https://it.wikipedia.org/wiki?curid=3556840", "title": "Adriana Lecouvreur (film)", "text": ""}
{"id": "3556849", "revid": "767487", "url": "https://it.wikipedia.org/wiki?curid=3556849", "title": "Comunit\u00e0 montana delle Alpi del Mare", "text": "La comunit\u00e0 montana delle Alpi del Mare, talvolta nota come comunit\u00e0 montana Valli Gesso, Vermenagna, Pesio e Bisalta era una delle sei comunit\u00e0 montane della provincia di Cuneo.\nStoria.\nNata dall'accorpamento di due enti montani preesistenti, la comunit\u00e0 montana era formata dai comuni di Beinette, Boves, Chiusa di Pesio, Entracque, Limone Piemonte, Peveragno, Pianfei, Roaschia, Robilante, Roccavione, Valdieri e Vernante.\nL'ente \u00e8 stato soppresso, insieme alle altre comunit\u00e0 montane del Piemonte, con la Legge regionale 28 settembre 2012, n. 11.\nLe comunit\u00e0 accorpate.\nComunit\u00e0 montana Valli Gesso, Vermenagna e Pesio.\nUniva i paesi delle valli Gesso, Vermenagna e Pesio ed era formata da sette comuni: Entracque, Limone Piemonte, Roaschia, Robilante, Roccavione, Valdieri, Vernante. Aveva sede a Robilante.\nOltre ai tre corsi d'acqua e le rispettive valli che danno il nome alla comunit\u00e0 montana, essa comprendeva anche le valli dei torrenti Josina e Colla.\nComunit\u00e0 montana della Bisalta.\nIstituita il 29 luglio 2004, aveva sede a Peveragno. Comprendeva i comuni di Beinette, Boves, Chiusa di Pesio, Peveragno e Pianfei."}
{"id": "3556851", "revid": "287204", "url": "https://it.wikipedia.org/wiki?curid=3556851", "title": "All'ultimo sangue", "text": ""}
{"id": "3556853", "revid": "1305772", "url": "https://it.wikipedia.org/wiki?curid=3556853", "title": "Blood Feud", "text": ""}
{"id": "3556860", "revid": "869733", "url": "https://it.wikipedia.org/wiki?curid=3556860", "title": "Waterfront", "text": ""}
{"id": "3556866", "revid": "834", "url": "https://it.wikipedia.org/wiki?curid=3556866", "title": "Annibale (film 1959)", "text": ""}
{"id": "3556870", "revid": "268129", "url": "https://it.wikipedia.org/wiki?curid=3556870", "title": "Calcio ai III Giochi panamericani", "text": "La terza edizione del torneo di calcio ai Giochi panamericani si \u00e8 svolta a Chicago, negli Stati Uniti, dal 21 agosto al 5 settembre 1959. Il girone \u00e8 composto da sette formazioni, due affiliate alla CONMEBOL e cinque alla CONCACAF. L'Argentina, campione in carica, vince per la terza volta consecutiva la manifestazione."}
{"id": "3556877", "revid": "2194088", "url": "https://it.wikipedia.org/wiki?curid=3556877", "title": "Pietro Belfiore", "text": "Biografia.\nPietro Belfiore \u00e8 figlio di Adalberto e di Maria Grazia Perria, che hanno divorziato dopo la sua nascita. Ha scritto tre libri, editi dalla Piemme nella Serie Arancio della pluricollana \"Il Battello a Vapore\" e quindi indirizzati prettamente ai giovani, nei quali descrive le tipiche paure, amori e il rapporto di amicizia/odio che persiste tra il protagonista-autore-narratore Pietro e il suo migliore amico Carlo. Il primo libro, scritto tra la seconda e la terza media, intitolato \"Il nostro amore si chiama Cecilia\", descrive con un tono leggero e anche ironico, il legame tra Pietro e Carlo, entrambi invaghiti di una nuova alunna. I due, per\u00f2, avranno l'occasione di ritornare amici e di vivere avventure che porteranno a una maturazione pi\u00f9 stabile, negli altri due libri \"Mistero a scuola\" e \"Vacanza in campeggio\".\nHa frequentato il liceo classico Cesare Beccaria e il corso di Scienze umanistiche per la comunicazione all'Universit\u00e0 degli Studi di Milano, sempre a Milano. Una volta laureato, ha studiato alla Civica Scuola di Cinema di Milano, diplomandosi in regia. Uscito dalla scuola, nel 2011 ha formato insieme ad altri 4 compagni di corso (Davide Bonacina, Davide Rossi, Andrea Mazzarella e Andrea Fadenti) il collettivo di videomaker Il Terzo Segreto di Satira, con cui nel 2018 ha scritto e diretto il film \"Si muore tutti democristiani\"."}
{"id": "3556879", "revid": "122559006", "url": "https://it.wikipedia.org/wiki?curid=3556879", "title": "Lifetime (rete televisiva)", "text": "Lifetime Television, noto anche come Lifetime TV o pi\u00f9 frequentemente Lifetime, \u00e8 un canale televisivo via cavo statunitense, dedicato a film e serie televisive rivolte specialmente alle donne o che hanno donne come protagoniste. Il canale, di propriet\u00e0 di A&amp;E Networks, \u00e8 stato lanciato nel 1984."}
{"id": "3556882", "revid": "834", "url": "https://it.wikipedia.org/wiki?curid=3556882", "title": "Aurora (filosofia)", "text": ""}
{"id": "3556885", "revid": "287204", "url": "https://it.wikipedia.org/wiki?curid=3556885", "title": "Aurora (film)", "text": ""}
{"id": "3556888", "revid": "124808", "url": "https://it.wikipedia.org/wiki?curid=3556888", "title": "Lifetime TV", "text": ""}
{"id": "3556889", "revid": "767487", "url": "https://it.wikipedia.org/wiki?curid=3556889", "title": "Loricatosaurus priscus", "text": "Il loricatosauro (Loricatosaurus priscus) \u00e8 un dinosauro erbivoro appartenente agli stegosauri, o dinosauri a piastre. Visse alla fine del Giurassico medio (Calloviano, circa 165 milioni di anni fa) e i suoi resti fossili sono stati ritrovati in Francia e in Inghilterra.\nDescrizione.\nQuesto dinosauro \u00e8 noto per un paio di scheletri incompleti, attribuiti precedentemente al genere meno conosciuto \"Lexovisaurus\". Doveva essere uno stegosauro di dimensioni medie, lungo circa 5 metri e dalla corporatura relativamente robusta. Il corpo era dotato di una doppia fila di piastre ossee immerse nella pelle, poste verticalmente lungo il dorso; queste strutture, nella zona della coda, prendevano la forma di lunghe spine difensive. Contrariamente a quanto ritenuto in precedenza, non era presente alcuna spina nella zona della scapola, ed \u00e8 probabile che il fossile della presunta \"spina scapolare\" provenisse dalla coda. \nClassificazione.\nIl nome \"Loricatosaurus\" \u00e8 stato attribuito nel 2008 ad alcuni fossili di stegosauro precedentemente ascritti al genere \"Lexovisaurus\". Il nuovo studio (Maidment et al., 2008) determin\u00f2 che \"Lexovisaurus\" era basato su materiale non diagnostico (privo di caratteri distintivi) e che quindi era un \"nomen dubium\"; per gli altri esemplari attribuiti, invece, si coni\u00f2 il nome \"Loricatosaurus\". Il nome della specie, \"L. priscus\", deriva dal primo nome associato al materiale diagnostico, ovvero il cosiddetto \"Stegosaurus\" \"priscus\" descritto da Franz Nopcsa nel 1911."}
{"id": "3556890", "revid": "22356", "url": "https://it.wikipedia.org/wiki?curid=3556890", "title": "Loricatosaurus", "text": ""}
{"id": "3556891", "revid": "124808", "url": "https://it.wikipedia.org/wiki?curid=3556891", "title": "Lifetime Television", "text": ""}
{"id": "3556896", "revid": "180202", "url": "https://it.wikipedia.org/wiki?curid=3556896", "title": "I mercenari", "text": ""}
{"id": "3556898", "revid": "124808", "url": "https://it.wikipedia.org/wiki?curid=3556898", "title": "Retired at 35", "text": ""}
{"id": "3556899", "revid": "921573", "url": "https://it.wikipedia.org/wiki?curid=3556899", "title": "Danielle Evans", "text": "Carriera.\nLa sua carriera inizi\u00f2 con la partecipazione al programma \"America's Next Top Model\", dove fu scelta come una delle 13 finaliste del programma, riusc\u00ec ad arrivare in finale a Phuket, Thailandia, vincendo il programma, nonostante le aspre critiche nei confronti del suo accento dell'Arkansas durante le riprese delle pubblicit\u00e0.\nIl suo premio fu un contratto da 100.000 $ con la CoverGirl Cosmetics, un contratto con la Ford Models e un servizio fotografico per \"Elle\".\nDopo il programma firm\u00f2 con la Ford Models, come parte del suo premio, tuttavia \u00e8 attualmente sotto contratto con la Click Models di Los Angeles e Women Direct di New York.\nDopo la vittoria del programma prese parte alle sfilate di Victorio &amp; Lucchino, Baby Phat e Zang Toi, al Rip the Runway del 2008 di BET, ed ha mosso i primi passi alla settimana della moda di New York con Carlos Campos. Inoltre sfil\u00f2 per Michael Kors, Mychael Knight, Farah Angsana, Jenni Kayne, William Rast, TRIAS e Mara Hoffman. \nPos\u00f2 in servizi per \"Elle\", \"Elle Girl\", \"In Touch Weekly\", \"Seventeen\", \"Kouture\" ed \"Essence\".\nFu la protagonista di uno spot, nell'autunno 2007, per CoverGirl andata in onda su The CW col titolo \"La mia vita come una CoverGirl\" e recit\u00f2 in una pubblicit\u00e0, sempre dello stesso marchio, con Queen Latifah e Tiiu Kuik. Pos\u00f2 per le pubblicit\u00e0 di Ashro, Akademiks, Merostyle, Sephora, Saks Fifth Avenue e New York and Company's; mentre nel 2013 appar\u00ec nello spot delle collezioni della Target Corporation.\nNel 2013, pubblic\u00f2 un libro per aspiranti modelle dal titolo \"The Skinny on Getting In\"."}
{"id": "3556904", "revid": "1228162", "url": "https://it.wikipedia.org/wiki?curid=3556904", "title": "NOF4", "text": "Durante la reclusione presso l'ospedale psichiatrico di Volterra, fu autore di un ciclo di graffiti considerato un capolavoro dell'Art Brut.\nBiografia.\nFiglio di padre sconosciuto (indicato su tutti gli atti, come d'uso all'epoca, con la sigla NN) e di Concetta Nannetti, Oreste (nome d'invenzione che lo stesso Fernando si attribu\u00ec per dare maggiore imponenza alla sua persona), all'et\u00e0 di sette anni, fu affidato a un'opera di carit\u00e0 e poi, a dieci anni, fu ricoverato in una struttura per persone affette da problemi psichici. A causa di una grave forma di spondilite, fu ricoverato per lungo tempo all'ospedale Carlo Forlanini. Non si hanno notizie precise sulla sua vita fino al 1948, quando fu processato per oltraggio a pubblico ufficiale, accusa dalla quale fu prosciolto il 29 settembre dello stesso anno per \"vizio totale di mente\". Trascorse i successivi anni nell'ospedale psichiatrico di Santa Maria della Piet\u00e0 a Roma, prima di essere trasferito, nel 1958, nell'ospedale psichiatrico di Volterra. Nel 1959 fu trasferito nella sezione giudiziaria \"Ferri\" del complesso volterrano. Dal 1961 al 1967 fu invece nella sezione civile \"Charcot\" del manicomio, per poi tornare al \"Ferri\" fino al 1968. Fu affidato alternativamente alle due strutture fino alla dimissione. Nel 1973 fu assegnato all'Istituto Bianchi e, come molti altri ex-pazienti, visse a Volterra fino alla morte, avvenuta nel 1994.\nNOF4.\nNannetti scrisse un gran numero di lettere e cartoline a parenti e personaggi, firmandosi con le sigle \"Nanof\", \"Nof\" o \"Nof4\" e definendosi, senza soluzione di continuit\u00e0, astronautico ingegnere minerario, colonnello astrale, scassinatore nucleare o \"Nannettaicus Meccanicus - santo della cellula fotoelettrica\"'. La sigla NOF venne da lui stesso risolta, di volta in volta, come \"Nannetti Oreste Ferdinando\" o \"Nucleare Orientale Francese\" o, ancora, \"Nazioni Orientali Francesi\", mentre il \u00ab4\u00bb costituiva il riferimento alla matricola che aveva ricevuto all'entrata della struttura.\nI graffiti.\nNegli anni di degenza al Ferri, Nannetti incise una serie di graffiti sugli intonaci del complesso, utilizzando le fibbie delle cinture che facevano parte della divisa degli internati. Uno, lungo 180 metri e alto in media due, correva intorno al padiglione dell'istituto. L'altro, lungo 102 metri e alto in media 20 centimetri, occupava il passamano in cemento di una scala. I due cicli erano organizzati come un sorta di racconto per immagini.\nContenuto.\nI graffiti hanno per tema racconti fantascientifici, spesso di difficile decifrazione.Fra i testi \u00e8 possibile leggere:\n \nNei \"racconti\" Nannetti afferma di poter comunicare telepaticamente con personaggi -definiti \"alti, spinacei, naso ad Y\"- e narra la conquista di mondi sconosciuti e terribili guerre combattute con armi altamente tecnologiche, nel racconto si intrecciano magie alchemiche e selve di tralicci metallici e antenne.\nRiscoperta e memoria.\nA seguito della legge Basaglia, il manicomio fu chiuso nel 1979. Nel 1980 l'artista Mino Trafeli, che aveva il proprio studio in un ex reparto del Manicomio di Volterra riconobbe l'importanza dell'opera di Nannetti, commissionando al fotografo Pier Nello Manoni delle riproduzioni fotografiche dei graffiti, oggi conservate nel museo Lombroso di Volterra. Nel 1985, l'Unit\u00e0 sanitaria locale numero 15 della Toscana acconsent\u00ec alla pubblicazione del volume \"N.O.F. 4 Il Libro della Vita\", a cura di Mino Trafeli, con le trascrizioni di A. Trafeli e le foto di Manoni.\nA Nannetti venne riconosciuto un compenso di due milioni di lire. Nannetti non grad\u00ec la ricompensa, manifestando, invece, apprezzamento per l'articolo pubblicato dal settimanale \u00abl'Espresso\u00bb il 14 settembre 1986, firmato da Antonio Tabucchi e dal titolo \"Caro muro ti scrivo\".\nNel 1998 i graffiti sono stati filmati ed inseriti nel film Prima la musica, poi le parole di Fulvio Wetzl, in alcune sequenze narrative e, soprattutto, anche a scopo di memoria visiva, integralmente filmati in piano sequenza sotto i titoli di coda del film.\nLo Studio Azzurro dedic\u00f2 all'opera di Nannetti un film-documentario, intitolato \"L'osservatorio nucleare del signor Nanof\", girato da Paolo Rosa. Negli anni si sono susseguite diverse mostre e convegni dedicati a quello che viene oggi considerato un raro e importante esempio di Art Brut.\nLe lettere e gli scritti di Nannetti (circa 1700 pagine), in ossequio alle normative vigenti, furono distrutti dopo la sua morte, non essendoci alcun parente in vita che potesse reclamarne la propriet\u00e0. Erano, tuttavia, stati fotocopiati per tempo.\nI graffiti, dopo la chiusura e l'abbandono dell'ospedale psichiatrico, sono andati incontro a un rapido deterioramento anche se coperti da una tettoia in lamiera; al 2011 si stima che ne rimangano integri solo 53 metri.\nNel 2010 la Onlus Inclusione Graffio e Parola di Volterra \u00e8 stata incaricata dalla ASL5 di Pisa, al distacco di parte del graffito e successivamente alla sua salvaguardia e valorizzazione storica e culturale. Nel 2012 ha staccato grazie a Regione Toscana ex ASL5 e Comune di Volterra, 8 metri di graffito inserendolo nel museo della ex psichiatria volterrana presso il museo Lombroso. La Onlus \u00e8 l'unica associazione incaricata alla gestione delle visite guidate al museo e agli ex padiglioni, compreso il reparto dove Nannetti cre\u00f2 la sua opera d'arte. Dal 2012 organizza eventi, mostre, performance tutte dedicate all'opera di NOF4, riportando sul territorio tutte le rappresentazioni artistiche ispirate al graffito.\nInfo: Inclusione Graffio e Parola Volterra"}
{"id": "3556913", "revid": "729019", "url": "https://it.wikipedia.org/wiki?curid=3556913", "title": "Serafino Santambrogio", "text": "Professionista dal 1938 al 1946 vinse la Coppa del Re nel 1940.\nCarriera.\nNonostante la Seconda guerra mondiale abbia compromesso la sua carriera, Santambrogio riusc\u00ec a vincere, oltre alla gi\u00e0 menzionata vittoria nella Coppa del Re del 1940, il Piccolo Giro di Lombardia nel 1938. Termin\u00f2 al secondo posto nella quinta tappa del Giro d'Italia 1940 con arrivo a Roma dietro Adolfo Leoni, al sesto posto nella cronocoppie Trofeo Baracchi nel 1939, al quarto nel Giro di Campania e al nono nella Milano-Modena del 1940."}
{"id": "3556915", "revid": "400694", "url": "https://it.wikipedia.org/wiki?curid=3556915", "title": "Google+", "text": "Google+ \u00e8 stato un social network gratuito creata da Google nel 2011. Il 2 aprile 2019 \u00e8 stata chiusa al pubblico e dal 6 luglio 2020 non \u00e8 pi\u00f9 disponibile per i clienti G Suite.\nStoria.\nIl servizio \u00e8 stato lanciato il 28 giugno 2011, in fase test e solo su invito. Il giorno seguente, gli utenti esistenti sono stati autorizzati a invitare gli amici al servizio per creare il proprio account, ma questo \u00e8 stato rapidamente sospeso il giorno successivo a causa delle eccessive richieste. L'11 agosto 2011 viene annunciato il lancio dei social games. Il 20 settembre 2011 apre la beta pubblica, le iscrizioni diventano quindi libere non \u00e8 quindi pi\u00f9 necessario l'invito.\nCaratteristiche.\nGoogle+ includeva importanti novit\u00e0 rispetto ad altre reti sociali pi\u00f9 affermate, introducendo nuovi contenuti multimediali; infatti offriva la possibilit\u00e0 di avviare sessioni audio e video, tramite ad esempio i \"videoritrovi\" (chiamati \"hangouts\"), stanze virtuali dove era possibile condividere video e parlare allo stesso tempo con tutti i componenti presenti all'interno, tramite microfono e webcam. Sempre tramite la chat gli utenti avevano la possibilit\u00e0 di scambiarsi file.\nGoogle+ presentava delle varianti e delle nuove funzionalit\u00e0 che lo contraddistinguevano da altri \"social network\". Il sistema dei contatti era organizzato e suddiviso in \"\"cerchie\" (\"circles\") liberamente creabili e modificabili dall'utente. In modo predefinito erano gi\u00e0 presenti cerchie denominate \"amici\", \"conoscenti\", \"lavoro\", \"famiglia\", \"persone che seguo\"\". Tale sistema mirava a realizzare un buon livello di privacy.\nAgendo sulle impostazioni era quindi possibile limitare la diffusione dei dati personali, di qualsiasi notizia o pubblicazione, alle varie cerchie.\nUn'altra importante funzione di Google+, detta \"Spunti\" (\"Sparks\"), permetteva di creare dei \"feed\" semplicemente dopo aver inserito in un box l'argomento interessato. Si creava un flusso di contenuti inerenti all'argomento scelto, che erano poi condivisibili con i nostri amici.\nGoogle+, come Facebook e Twitter, disponeva di un sistema di identificazione delle persone famose, visibile tramite un'icona con un visto accanto al nome del profilo.\nL'interfaccia di Google+ era di semplice utilizzo e permetteva anche ai meno esperti di avere un buon controllo del proprio profilo e quindi anche delle persone che potevano accedervi e/o mettersi in contatto con l'utente.\nControversie.\nControversie sulle informazioni richieste.\nL'adesione al servizio richiedeva obbligatoriamente l'uso dei propri dati anagrafici reali e l'indicazione del genere. Quest'ultimo dato all'avvio del servizio stesso \u00e8 stato condiviso come informazione pubblica ed \u00e8 impossibile evitare che chi conosca un indirizzo email possa risalirne al profilo, e quindi ai dati anagrafici.\nNymwar.\nNymwar \u00e8 il nome dato ai conflitti sulle politiche che obbligano gli utenti del servizio internet di identificarsi con nomi reali. Nel luglio 2011 al momento delle iscrizioni alla versione di test del social networking di Google+, \u00e8 stata applicata una politica di sospensione degli account degli utenti ritenuti in violazione. Pseudonimi, soprannomi e nomi reali non-standard (ad esempio, omonimi o nomi che includono caratteri da pi\u00f9 grafie linguistiche) sono stati tutti bloccati. Il termine \u00e8 stato coniato da \"pseudonimo\" e hanno assunto un certo rilievo gli hashtag \"#nymwars\" su Twitter.\nGoogle ha sospeso degli account ritenuti colpevoli di non usare il proprio nome reale. Google, tramite Bradley Horowitz afferma che la violazione dei termini del servizio dovrebbe riflettere solo il servizio per il quale i termini stessi sono stati violati, non gli altri servizi forniti da Google. Tuttavia, in almeno un caso si \u00e8 verificato il blocco dell'intero account, inibendo temporaneamente l'utilizzo degli altri servizi di Google o \u00e8 stato richiesto di autenticarsi inserendo un numero di cellulare su cui sarebbe stato inviato un codice di sblocco.\nRischio sui dati degli utenti e chiusura della parte \"consumer\".\nNell'ottobre del 2018 \u00e8 stato reso noto che nel marzo precedente era stato scoperto un problema riguardante il sistema di custodia dei dati che avrebbe messo a rischio la segretezza dei dati di 500.000 utenti. Il problema era stato risolto nello stesso mese ma non era stata resa nota la notizia immediatamente. Probabilmente anche a causa di questo, Google ha previsto la chiusura del \"social network\" nella parte \"consumer\" ad agosto 2019 mentre rimarr\u00e0 attiva la parte \"enterprise\".\nIl 10 dicembre 2018 Google ha reso noto di aver anticipato la chiusura ad aprile 2019 a seguito di un'ulteriore vulnerabilit\u00e0 delle API scoperta a novembre che ha interessato 52,5 milioni di utenti.\nDati statistici.\n2011.\nIl 14 luglio 2011, dopo solo due settimane dal lancio, Larry Page annuncia il superamento di quota 10 milioni di utenti registrati.\nIl 13 agosto 2011, dopo 43 giorni dal lancio, vengono stimati pi\u00f9 di 25 milioni di utenti.\nIl 29 settembre 2011 vengono raggiunti i 50 milioni di utenti. Il 27 dicembre dello stesso anno vengono superati i 62 milioni di iscritti.\n2012.\nIl 19 gennaio 2012 vengono raggiunti i 90 milioni di iscritti. Il primo febbraio secondo i dati raccolti da Paul Allen il social network avrebbe raggiunto i 100 milioni di iscritti. L'11 aprile 2012 vengono raggiunti i 170 milioni di utenti e contemporaneamente all'annuncio viene rinnovata la grafica del sito. Il 27 giugno 2012, a un anno dal lancio, vengono superati i 250 milioni di iscritti., mentre nel mese di settembre 2012 vengono raggiunti i 400 milioni di iscritti.. Il 6 dicembre 2012 Google annuncia che il social network ha raggiunto la quota di 500 milioni di iscritti, dei quali 135 milioni sono utenti attivi.\n2013.\nA settembre 2013 Google+ conta pi\u00f9 di 1 miliardo e 13 milioni di utenti iscritti, contro 1 miliardo e 14 milioni di utenti iscritti su Facebook.\n2015.\nA novembre 2015 Google+ conta pi\u00f9 di 2 miliardi e 800 milioni di utenti iscritti, con 2 milioni di community sul social network.\n2016.\nA maggio 2016 Google+ conta pi\u00f9 di 3 miliardi di utenti iscritti, con pi\u00f9 di 3 milioni di community create.\n2019.\nA causa dello scarso utilizzo e di problemi di sicurezza, il 2 aprile 2019 la versione \"consumer\" di Google+ \u00e8 stata chiusa; il servizio \u00e8 rimasto attivo per i clienti G Suite.\n2020.\nTutti gli utenti G Suite vengono gradualmente migrati a Google Currents, sancendo cos\u00ec la chiusura definitiva di Google+."}
{"id": "3556917", "revid": "62748", "url": "https://it.wikipedia.org/wiki?curid=3556917", "title": "Statua di Giovanni Paolo II", "text": ""}
{"id": "3556920", "revid": "767487", "url": "https://it.wikipedia.org/wiki?curid=3556920", "title": "Grum", "text": "Carriera.\nIl suo album di debutto, \"Heartbeats\", viene pubblicato nel maggio 2010. Definito \"confidenziale ed ispirato alla disco\", viene accostato ad altri album quali \"Discovery\" dei Daft Punk e \"Destroy Rock &amp; Roll\" di Mylo. Il singolo di lancio \u00e8 il brano \"Turn It Up\", scaricabile gratis da iTunes.\nI video musicali di \"Heartbeats\", \"Can't Shake This Feeling\" e \"Through The Night\" sono stati girati a Los Angeles e diretti da \"The General Assembly\"."}
{"id": "3556923", "revid": "1573940", "url": "https://it.wikipedia.org/wiki?curid=3556923", "title": "Pseudattulus", "text": "Pseudattulus \u00e8 un genere di ragni appartenente alla famiglia Salticidae.\nEtimologia.\nIl nome del genere \u00e8 composto, per la prima parte, dal prefisso greco , \"ps\u00e8udo-\", che significa \"falso, fasullo, ingannevole\", seguito da Attulus, altro genere dei salticidi con cui ha varie caratteristiche in comune.\nDistribuzione.\nLe due specie oggi note di questo genere sono state rinvenute in alcune localit\u00e0 del Venezuela e della Guyana.\nTassonomia.\nA dicembre 2010, si compone di due specie:"}
{"id": "3556928", "revid": "1185701", "url": "https://it.wikipedia.org/wiki?curid=3556928", "title": "Francesco Doccini", "text": "Professionista nel biennio 1939-1940 e poi ancora come individuale nel 1947, vinse una sola corsa fra i professionisti e partecip\u00f2 agli ultimi due Giro d'Italia prima dello scoppio della Seconda guerra mondiale."}
{"id": "3556935", "revid": "767487", "url": "https://it.wikipedia.org/wiki?curid=3556935", "title": "Un soffio per la felicit\u00e0", "text": "Un soffio per la felicit\u00e0 (\"Like Dandelion Dust\") \u00e8 un film del 2009 diretto da Jon Gunn.\nScritto da Stephen J. Rivele e Michael Lachance, \"Un soffio per la felicit\u00e0\" \u00e8 tratto dal romanzo omonimo di Karen Kingsbury.\nTrama.\nRip Porter \u00e8 un uomo manesco e alcolizzato che picchia regolarmente la moglie, Wendy. Arrestato, Rip passa sette anni in carcere e, una volta uscito, trova Wendy ad accoglierlo. La donna gli rivela che poco prima del suo arresto aveva scoperto di essere incinta e di aver dato in adozione il figlio in quanto sarebbe stata incapace di provvedere alla prole.\nNon avendo mai firmato i documenti per l'adozione, Rip ha diritto a vedere suo figlio, Joey, che ora vive con i Campbell, una coppia residente in Florida, ed eventualmente a riportarlo a casa con s\u00e9. Impotenti davanti alla legge, I Campbell accettano che Joey passi del tempo con Rip e Wendy. La prima visita a casa dei genitori biologici pone delle buone basi per il loro rapporto: Rip ha smesso di bere e cerca di approcciarsi al figlio invitandolo a costruire una casa sull'albero. Tuttavia, la situazione precipita durante la seconda visita, quando Joey si ferisce a causa di una mancanza di autocontrollo da parte di Rip.\nDopo varie vicissitudini e svariati tentativi dei Campbell di risolvere la questione, Wendy e Rip capiscono che non sono pronti ad essere genitori. Rip firma i documenti per l'adozione e i due sperano di poter mantenere dei buoni rapporti con Joey."}
{"id": "3556939", "revid": "62004", "url": "https://it.wikipedia.org/wiki?curid=3556939", "title": "Trofeo Citt\u00e0 di Brescia", "text": "La Trofeo Citt\u00e0 di Brescia \u00e8 una corsa in linea maschile di ciclismo su strada che si svolge annualmente a Brescia, in Italia. Fa parte del calendario dell'UCI Europe Tour, quale prova di classe 1.2, essendo perci\u00f2 aperta a ciclisti delle categorie Elite e Under-23.\nAlbo d'oro.\n\"Aggiornato all'edizione 2019\""}
{"id": "3556951", "revid": "767487", "url": "https://it.wikipedia.org/wiki?curid=3556951", "title": "Facundo P\u00edriz", "text": "Carriera.\nClub.\nLa sua carriera da calciatore professionista inizia nel 2009 quando entra a far parte della prima squadra di Montevideo, il Nacional Montevideo. Debutta con la maglia dei \"tricolors\" il 2 maggio 2010 nel match, vinto, contro il Cerrito.\nTra il gennaio del 2013 e l'estate del 2017 ha giocato con il nella massima serie russa.\nIl 28 luglio 2017 passa a titolo definitivo al Montpellier.\nNazionale.\nDopo tre anni trascorsi nell'Under-17 e nell'Under-20, debutta nel 2010 con la maglia de \"La Celeste\".\nStatistiche.\nPresenze e reti nei club.\n\"Statistiche aggiornate al 27 settembre 2019\"."}
{"id": "3556953", "revid": "119511995", "url": "https://it.wikipedia.org/wiki?curid=3556953", "title": "Lex Luthor (Smallville)", "text": "Alexander Joseph \"Lex\" Luthor \u00e8 un personaggio della serie televisiva \"Smallville\", interpretato da Michael Rosenbaum. \u00c8 l'adattamento della storica nemesi di Clark Kent/Superman, creata nel 1940 da Jerry Siegel e Joe Shuster nei fumetti dalla DC Comics. Nelle prime sette stagioni riveste uno dei ruoli principali; inizialmente il suo personaggio ha comportamenti benevoli seppur gi\u00e0 ambigui, ma nel corso della serie evolve sempre pi\u00f9 il suo lato oscuro, che infine prende il sopravvento.\nBiografia del personaggio.\nLex Luthor deve il suo nome ad Alessandro Magno. Figlio di Lionel e Lilian Luthor, il piccolo Lex, macilento e sofferente d'asma, conosce sin da piccolo sofferenza e senso di inadeguatezza: suo padre, ricco e potente proprietario delle LuthorCorp, \u00e8 infatti cinico, senza scrupoli, fedifrago, impegnato in diverse attivit\u00e0 illecite e intento a educarlo secondo i canoni di spietatezza che lo contraddistinguono; sua madre Lilian \u00e8 invece una donna fragile e disperata, afflitta da gravi disturbi maniaco-depressivi causati dai comportamenti discutibili del marito e conseguentemente una madre affettuosa ma incapace di costituire un punto di riferimento stabile nella vita del fragile figlio.\nNell'ottobre 1989, apparentemente per caso, il piccolo Lex, all'et\u00e0 di nove anni, si trova assieme a suo padre a Smallville dove viene coinvolto nella drammatica pioggia di meteoriti che porta sulla Terra il piccolo Kal-El/Clark Kent e cambier\u00e0 per sempre la sua vita: il bambino perder\u00e0 i suoi peculiari capelli rossi e sar\u00e0 costretto a sopportare uno stato di calvizie permanente; tuttavia smetter\u00e0 di soffrire d'asma, grazie alle radiazioni meteoritiche, che gli daranno un super-sistema immunitario. Pochi anni pi\u00f9 tardi accadr\u00e0 ci\u00f2 che sconvolger\u00e0 definitivamente l'animo del giovane Lex: sua madre, infatti, d\u00e0 alla luce un bambino, il piccolo Julian, subito considerato da Lionel come un'occasione per poter iniziare una nuova vita.\nTuttavia la fragile Lilian, il cui equilibrio mentale \u00e8 sempre pi\u00f9 instabile, consapevole della crudelt\u00e0 di Lionel e del fatto che un giorno far\u00e0 di tutto per mettere i due figli l'uno contro l'altro, uccide il piccolo Julian sotto gli occhi inermi di Lex, che decider\u00e0 di assumersi la responsabilit\u00e0 dell'infanticidio per proteggere la madre dall'ira di Lionel. Sar\u00e0 questo episodio ad allontanare definitivamente padre e figlio: Lionel vedr\u00e0 per sempre Lex come colui che lo ha privato del figlio minore, Lex dovr\u00e0 affrontare invece il disprezzo di suo padre, la sofferenza per la morte del fratellino e il dolore per l'acuirsi sempre maggiore dello stato depressivo della madre, che la porter\u00e0 infine alla morte. Il giovane Lex incontrer\u00e0 dei problemi anche nel campo delle amicizie: iscrittosi alla \"Excelsior Academy\", Lex verr\u00e0 spesso schernito dai suoi compagni di scuola, capitanati dal ricco Oliver Queen per via della calvizie e del carattere introverso e in alcuni flashback emerge chiaramente il profondo stato di solitudine in cui versava, testimoniato da diversi episodi, come ad esempio una festa di compleanno a cui nessun compagno di scuola decise di presentarsi. Lionel cattura il piccolo Davis Bloome, credendo che fosse il \"Viaggiatore\", un alieno che sarebbe dovuto arrivare sulla Terra il giorno della pioggia di meteoriti. Lex stringe amicizia con Davis, ma quando Lionel scopre che non si tratta del \"Viaggiatore\" decide di abbandonarlo sul ciglio di una strada, e Lex torna ad essere solo.\nL'unico che durante gli anni dell'adolescenza gli sar\u00e0 amico \u00e8 Duncan Allenmeyer, ragazzo di bassa estrazione sociale, alla cui morte contribuir\u00e0 involontariamente lo stesso Lex. Questo difficile background familiare \u00e8 indispensabile per comprendere a fondo la natura del personaggio: tremendamente affascinante, intelligente, a tratti geniale, colto, amante della musica classica, di letteratura e storia, il giovane Lex appare contemporaneamente scaltro, sagace, sarcastico, brillante, freddo, nonch\u00e9 ambiguo: \u00e8 perennemente in conflitto fra il suo lato positivo e il suo lato oscuro al quale alla fine ceder\u00e0, derivato anche dalle numerose sofferenze affrontate durante la vita. Lex conosce, oltre l'inglese, il tedesco e il giapponese ed \u00e8 cattolico. Finiti gli studi, Lex inizia una vita all'insegna della trasgressione e del divertimento, tra ragazze, locali notturni, e problemi con la legge. Lionel, stanco della continua mancanza di responsabilit\u00e0 del figlio, gli d\u00e0 l'incarico di occuparsi dello stabilimento della Luthor Corp che si trova a Smallville, Lex vede tutto questo come un insulto per lui.\nArrivato a Smallville, diventa ossessionato, come del resto suo padre, dalla ricerca della verit\u00e0 circa la pioggia di meteoriti e dedica l'intera sua esistenza a scoprire il segreto del suo migliore amico Clark Kent (\u00e8 tanto ossessionato da spiarlo, e da dedicargli un'intera stanza in cui raccoglie informazioni), a cui, almeno durante le prime stagioni, \u00e8 legato da un sincero sentimento di forte amicizia e ammirazione, dopo che quest'ultimo salva la vita di Lex, che per errore lo aveva travolto con la macchina scaraventandolo in un fiume; Lex non si spiegher\u00e0 mai come Clark sia potuto sopravvivere. Per il tormentato ed infelice Lex, nato e cresciuto in una famiglia segnata dalla menzogna e dalla tragedia, Clark, sembra rappresentare tutto ci\u00f2 che non potr\u00e0 mai essere, e questo gli causa infatti una profonda gelosia verso quest'ultimo e un grande sentimento di inferiorit\u00e0. Lex si sente in debito con Clark e allora cerca di aiutare lui e la sua famiglia in tutti i modi possibili, ma viene spesso respinto da Jonathan (il padre adottivo di Clark), perch\u00e9 \u00e8 un Luthor. Come favore nei confronti di Clark, Lex prova in tutti i modi a fargli avere un appuntamento con Lana Lang, la ragazza di cui sono entrambi innamorati. Lex \u00e8 un collezionista di fumetti di \"Warrior Angel\", di cui \u00e8 un fan da quando era bambino. Viene anche rinchiuso per alcune settimane nel manicomio \"Belle Reeve\" (da dove tenta la fuga) a causa di un crollo nervoso causato dalle droghe allucinogene che gli sono state somministrate da Lionel e Morgan Edge (che verr\u00e0 poi ucciso dallo stesso Lex) per farlo sembrare pazzo, visto che aveva scoperto che suo padre e Morgan, da ragazzi, avevano ucciso i genitori di Lionel per spartirsi l'assicurazione; prima di venire rinchiuso vede Clark usare i suoi poteri, ma nessuno gli crede pensando ad un'allucinazione, per\u00f2 perde questo ricordo insieme ad altri della sua infanzia dopo l'elettroshock, che subir\u00e0 prima di venire rilasciato; Lex, grazie a Chloe Sullivan, riuscir\u00e0 comunque a trovare delle prove per incriminare e far arrestare suo padre, che comunque uscir\u00e0 di galera poco dopo. Successivamente, grazie alle cure avute nell'istituto Summerholt, Lex riesce a riavere parte dei ricordi perduti, nulla riguardo ai poteri di Clark, ma ricorda il summenzionato infanticidio della madre ai danni del fratello minore e decide di rivelarlo al padre, Lionel resta sconvolto da questa scoperta e, arrabbiato e triste, chiede a Lex spiegazioni sul perch\u00e9 si sia preso la colpa e la risposta del figlio \u00e8 che la madre amava talmente tanto lui e suo fratello minore da sapere che il modo di amare di Lionel avrebbe distrutto anche il secondogenito, Lex a quel punto era l'unico erede in vita di Lionel e quindi era sicuro che Lionel, pur odiandolo, non lo avrebbe ucciso, mentre la madre sarebbe stata \"l'agnello sacrificale\", cos\u00ec la definisce Lex. La spiegazione fa sentire Lionel terribilmente in colpa e Lex, a quel punto, gli fa intendere che la sola cosa che ha sempre voluto da lui era che gli volesse bene, ma non \u00e8 avvenuto per quel fatto, lasciando il padre in balia dei suoi pensieri e sensi di colpa. Il giovane Luthor tenta pi\u00f9 di una volta di aprire la LexCorp., ma invano. In un'esperienza di \"pre-morte\" vede sua madre che gli dice che in futuro avrebbe ucciso e fatto soffrire tante persone, diventando cos\u00ec un simbolo di morte e sofferenza (lo dice mostrandogli un guanto nero alla mano destra che prima Lex non aveva), mentre se far\u00e0 le scelte giuste potrebbe avere la vita perfetta; anche l'anziana veggente Cassandra Carver, quando prevede il futuro e il destino di Lex lo vede Presidente degli Stati Uniti alla Casa Bianca, vestito di bianco splendente e con un guanto nero alla mano destra, fuori c'\u00e8 il sole, ma quando esce e va nel campo di girasoli intorno alla casa e ne tocca uno, muoiono tutti trasformandosi in scheletri umani, il cielo si annuvola e inizia a piovere sangue; la mostruosit\u00e0, la paura e la sofferenza che Cassandra ha visto nel futuro di Lex la uccide. Lex cerca di usare Jason Teague per trovare le 3 pietre della conoscenza kryptoniane (che se macchiate di sangue richiamerebbero Brainiac e i discepoli di Zod sulla Terra), ma fallisce e viene tradito e quasi ucciso da Jason e da sua madre Genevieve. Dopo che Victor Stone ha un incidente mortale con la sua famiglia, Lex recupera il suo cadavere, e lo resuscita innestandogli delle parti robotiche, trasformandolo in \"Cyborg\", ma prima che Lex possa innestargli un chip per controllarlo nel cervello, Victor scappa con l'aiuto di Clark. Lex trova un nemico anche in Arthur Curry (Aquaman), che vuole impedirgli di mettere in funzione il \"Leviatano\": un'arma sonar sottomarina che potrebbe distruggere la fauna marina, annientando il suo mondo; per\u00f2 AC distrugge il \"Leviatano\" con l'aiuto di Clark. Crea anche il progetto \"33.1\" per rinchiudere e studiare i mutanti (che lui considera pericolosi per il Mondo), arrivando perfino a ucciderli a causa dei suoi esperimenti illegali. Il suo piano prevede, oltre alla protezione del mondo, anche la creazione di supersoldati, con abilit\u00e0 speciali, al suo servizio. Successivamente, l'appena formatasi Justice League: Clark/Superboy, Oliver Queen/Freccia Verde, Bart Allen/Impulse, Victor Stone/Cyborg e Arthur \"AC\" Curry/Aquaman distrugger\u00e0 tutti i suoi laboratori illegali sparsi per il mondo.\nStringe un'ambigua alleanza con il professor Milton Fine, e inizia a raccogliere tutti i virus pi\u00f9 letali del pianeta, per creare un vaccino, per paura di qualche attacco di alieni attirati dalla navicella spaziale che custodisce nei suoi laboratori. Fine rivela di essere Brainiac, l'essere uscito dalla navicella, e dopo aver inoculato una dose di vaccino a Lex, distrugge le altre dosi, il motivo di queste azioni si rivelano quando Fine decide di liberare dalla Zona Fantasma (una prigione kryptoniana per i pi\u00f9 pericolosi criminali) lo spirito del Generale Zod, il criminale che ha distrutto Krypton, usando il corpo di Lex come veicolo. Zod rinchiude Clark nella Zona Fantasma e inizia a seminare il caos a Metropolis, cercando di ricreare Krypton, ma poi Clark riuscir\u00e0 a scappare e a rimandare Zod nella prigione dimensionale da cui era evaso, liberando Lex dalla possessione.\nNella settima stagione viene salvato, mentre \u00e8 in trappola sott'acqua, da Kara, cugina di Clark, e vedendo ci\u00f2 come un miracolo decider\u00e0 di espiare le sue colpe, Lex sembra cos\u00ec tornare, almeno inizialmente, buono come nelle prime stagioni, infatti decider\u00e0 di farsi arrestare per le illegalit\u00e0 compiute, riuscir\u00e0 a salvare il padre dalle grinfie di Lana facendo tornare quest'ultima a Smallville e cercher\u00e0 sinceramente di riallacciare i rapporti con Clark, aiutandolo in diverse occasioni e mostrandogli il vero lato di Lana. Nonostante ci\u00f2, a met\u00e0 stagione, a causa delle sue ossessioni, diverr\u00e0 nuovamente crudele, infatti ingaggia Dinah Lance/Black Canary per uccidere Oliver Queen che lei crede voler uccidere Lex, ma quando essa scopre l'inganno si allea alla JLA. Acquista il Daily Planet, da cui licenzia Chloe Sullivan, e poi, grazie al progetto di clonazione \"Gemini\" della LuthorCorp, clona suo fratello Julian e lo mette a dirigere il Daily Planet con il nome di Grant Gabriel, ma quando nota che Lionel preferisce Julian a lui paga un sicario per assassinarlo, inscenando una rapina. Quando Kara (la cugina kryptoniana di Clark) ha un'amnesia, lui tenta di studiarla e di farle tornare la memoria per scoprire da lei il segreto che da tanti anni spera di scoprire da Clark, ma senza successo. Scopre anche che suo padre faceva parte di una associazione segreta chiamata \"Veritas\" (tutti i membri furono assassinati da Lionel), fondata da Virgil Swann e l'assistente Bridgette Crosby, e che lo scopo di questa organizzazione era di proteggere il \"Viaggiatore\". Lex capisce che Lionel preferisce Clark (il \"Viaggiatore\") al suo vero figlio, e i due hanno un'animata discussione in un ufficio della LuthorCorp. Lionel continua a difendere il segreto di Clark, e Lex, sentendosi nuovamente rifiutato e ossessionato dall'idea di vendicarsi del padre e del vecchio amico, lo spinge fuori dalla vetrata dell'ufficio, uccidendolo (lo far\u00e0 poi passare per un suicidio). I sensi di colpa per l'omicidio lo tormenteranno per un po' di tempo, tramite le allucinazioni di se stesso bambino (che rappresenta la sua coscienza e la sua parte buona), che alla fine Lex uccider\u00e0 dicendo che lo faceva essere debole. A rivelare a Lex la vera natura di Clark \u00e8 Brainiac. A questo punto, poich\u00e9 Clark gli ha tenuta nascosta la verit\u00e0, si convince che questi sia una minaccia per il mondo e l'umanit\u00e0. Lex trova una sfera kryptoniana (la stessa da cui poi uscir\u00e0 il giovane clone di Zod) creata da Jor-El per impedire a Clark di distruggere la Terra nel caso fosse diventato una minaccia, con cui, dopo un acceso dibattito con l'ex-amico sul fatto che il suo destino era sempre stato di proteggere il mondo dalle minacce come Clark, Lex posiziona la sfera nei cristalli della Fortezza della solitudine di Clark (la cui ubicazione \u00e8 stata rivelata a Lex proprio dalla sfera) che crollando li sotterrano entrambi; prima di venire travolto dal ghiaccio e dalla neve, Lex dimostra un ultimo, lieve sentimento di affetto nei confronti di Clark.\nNell'ottava stagione, Lex viene ritenuto morto, ma diverse persone (tra cui Clark, Lana e Oliver) non ne sono del tutto convinte. Infatti, anche se gravemente ferito e attaccato a macchinari che lo tengono in vita, Lex \u00e8 ancora vivo e muove le redini degli eventi da dietro le quinte, spiando le mosse dei suoi nemici tramite un chip nascosto nel nervo ottico di Tess Mercer (il cui vero nome \u00e8 Lutessa Lena Luthor, e che, per volont\u00e0 testamentaria dello stesso Lex, ha assunto il ruolo di dirigente della LuthorCorp). Lex, tramite la LuthorCorp, ordina a degli scienziati di costruirgli la tuta \"Prometheus\", una tuta ad alta tecnologia in grado di donare le stesse abilit\u00e0 di Clark e in pi\u00f9 consente di assorbire kryptonite, per poterla usare come arma contro i kryptoniani. La tuta avrebbe consentito a Lex di guarire definitivamente, ma gli viene sottratta da Lana. Successivamente Lex assolda Winslow Schott/Giocattolaio (un paranoico ossessionato dalle bombe-giocattolo), per uccidere i suoi nemici. Dopo aver costretto Clark e Lana a separarsi definitivamente, rimane apparentemente ucciso nell'esplosione del camion in cui si nascondeva, tramite una bomba-giocattolo usata da Oliver. Nonostante tutto il male che Lex ha causato, Clark gli mostra un ultimo segno di rispetto davanti ai resti del camion.\nNella nona stagione, Kent Nelson/Dottor Fate svela a Clark che quest'ultimo \u00e8 destinato a diventare il pi\u00f9 grande eroe del mondo, e aggiunge: \"sebbene Lex Luthor sia il tuo avversario finale tu trionferai su di lui\", lasciando incredulo Clark. Quando Zod ferisce Clark con la kryptonite blu, questi (sospeso in una dimensione tra la vita e la morte) vede Lex in un campo, ma, prima che possa incontrarlo, viene salvato dalla fidanzata Lois Lane.\nNella decima stagione viene svelato che, nei Laboratori Cadmus, Lex aveva creato svariati cloni di se stesso per poter guarire le sue ferite, ma molti sono nati con gravissime malformazioni e poi morti, mentre 2 risultano quasi dei successi: un clone con invecchiamento precoce (LX-13) che distrugge la maggior parte degli altri cloni e che prova a vendicarsi di Clark per poi morire di vecchiaia e un bambino con crescita accelerata che \u00e8 il risultato della fusione dei DNA di Lex e Clark (LX-15), che verr\u00e0 adottato da Tess col nome Alexander. Alexander teme Clark, e prova ad ucciderlo con proiettili alla kryptonite, prima di incontrare un malvagio Lionel (giunto da un'altra dimensione) che prova a plagiarlo. L'odio di Alexander verso Lionel lo porta a cercare di uccidere lui e Martha Kent, bruciando il castello Luthor. Martha e Lionel vengono salvati da Clark. Dopo poco perde la memoria e inizia a manifestare i poteri kryptoniani. Sar\u00e0 poi chiamato Conner Kent e diventer\u00e0 un eroe. Nei laboratori PreClox (situati sotto il castello Luthor), Lex riprende a vivere nel clone composito LX-0 grazie a un patto tra suo \"padre\" e la forza oscura Darkseid: nessun clone era veramente riuscito, ma usando le parti clonate perfettamente, \u00e8 stato \"creato\" un corpo praticamente perfetto, definito da Lionel un capolavoro. Il corpo manteneva per\u00f2 ancora delle cicatrici (tra cui una grave deturpazione alla mano destra), e in pi\u00f9 gli mancava il cuore. Lionel progettava di usare il cuore di Conner, ma fallendo tent\u00f2 con quello di Tess, che per\u00f2 ferisce a morte il \"padre\". In fin di vita, Lionel, decide di donare il suo cuore al \"figlio\", cedendo la sua anima e il suo corpo a Darkseid. Successivamente Lex si reca al castello Luthor e incontra il suo vecchio rivale Clark (che cercava Tess); nella loro discussione emerge il fatto che il loro destino sar\u00e0 collegato e, sebbene Clark rivestir\u00e0 il ruolo dell'eroe e Lex quello del nemico, in essi sar\u00e0 sempre vivo un barlume di amicizia nei confronti l'uno dell'altro. Dopo che Clark, sotto incoraggiamento dell'ex amico, si reca a fermare Darkseid, Lex giunge alla LuthorCorp dove incontra la sorellastra Tess, rivelandole di aver sempre saputo della loro parentela. Capendo che \u00e8 stata lei a sparare a Lionel, Lex, pur di non farla diventare come lui, la pugnala dicendole che la sta salvando perch\u00e9 le vuole bene. Tess, prima di morire, strofina su una guancia di Lex una neurotossina che gli canceller\u00e0 la memoria, e che era stata creata da Lex stesso anni prima nell'istituto Summerholt. Prima di perdere i ricordi, Lex rivive la sua storia tramite le sue memorie, partendo dalla drammatica infanzia arrivando fino al crollo della Fortezza. Prima che Clark, ormai Superman, respinga Apokolips (l'infernale pianeta di Darkseid), esso fa crollare l'insegna della LuthorCorp., la cui scritta diventa LXCorp.\nNel 2018, Lex viene eletto Presidente degli Stati Uniti; e quando viene annunciato in televisione, si vede l'uomo con un guanto nero alla mano destra e il vestito bianco: il destino di Lex Luthor \u00e8 compiuto.\nUndicesima stagione a fumetti.\nA seguito del successo della serie, \u00e8 stata realizzata un'undicesima stagione a fumetti. In essa si racconta che sono passati sei mesi da quando Apokolips ha rischiato di schiantarsi contro la Terra. Lex ha ripreso il totale controllo della LXCorp., considera Superman una minaccia e sta lavorando a un progetto chiamato \"Guardian\" che riguarda alcune piattaforme di controllo spaziali. Lex incontra anche il mite reporter Clark Kent e dice di aver saputo tramite alcuni articoli che loro erano amici da giovani, e gli chiede come ci\u00f2 sia possibile; Clark risponde fugacemente che \u00e8 successo quando erano giovani. Lex, in seguito, comincia ad avere delle allucinazioni di sua sorella Tess e si sottopone a una risonanza magnetica per capire il motivo: sorprendentemente, il medico lo informa che la sua mente non solo \u00e8 sana ma che opera in percentuale maggiore a causa della neurotossina che gli ha cancellato i ricordi, e gli consiglia di consultare un terapeuta per le sue allucinazioni su Tess; ciononostante, il fantasma di questa continua a perseguitarlo, come una sorta di esternazione del suo senso di colpa. In seguito, organizzando la sua prima conferenza stampa, Lex ordina al suo assistente Otis di trovare tutte le ricerche sulla neurotossina che Tess ha usato su di lui. Alla conferenza stampa, Lex viene subito interrotto da Lois, che gli chiede dove sia stato e gli fa delle domande anche sulla morte di Tess: Lex risponde che sua sorella \u00e8 sempre nei suoi pensieri e che prima di suicidarsi si era messa in contatto con lui; afferma di essersi esiliato per sfuggire all'identit\u00e0 Luthor, ma, poich\u00e9 all'impresa di famiglia occorrevano vari cambiamenti, \u00e8 tornato di persona a capo dell'ex LuthorCorp, ormai LexCorp. Lex, inoltre, accusa la Justice League di combattere dei banali crimini commessi da semplici uomini, quando invece la LexCorp \u00e8 prossima ad inviare nello spazio la prima piattaforma Guardian, per difendere l'umanit\u00e0 da una misteriosa minaccia aliena. Lois, scettica, chiede se sia in grado di trovare cos\u00ec in fretta un pilota per questa iniziativa e Lex presenta a tutti l'ex comandante Hank Henshaw. Oliver aggredisce Lex, dicendogli che i militari fermeranno il progetto, sapendo di cosa Luthor sia in grado, anche se Lex non lo crede. Oliver aggiunge di sapere esattamente ci\u00f2 di cui Lex \u00e8 capace, ma Luthor risponde di non sapere di cosa parla, avendo perso la memoria. Oliver minaccia Lex di rivelare l'omicidio di Tess, ma Lex chiede a Queen che cosa succederebbe se il mondo sapesse che sta costruendo una base segreta sulla Luna per la sua squadra. Successivamente Lex afferma di essere contento di aver dimenticato anche il loro rapporto quando erano a scuola. Hank ha un incidente durante la missione e viene salvato all'ultimo da Superman, ma rimane comunque gravemente ferito e in coma. Superman \u00e8 convinto che l'incidente sia stato causato proprio da Lex stesso, e, sfondando una finestra degli uffici della LexCorp, accusa Luthor dell'incidente. Lex stava aspettando proprio l'arrivo del kryptoniano. Lex si dichiara innocente e da la colpa a Superman, dicendo che sia strano che il supereroe si trovi sempre nei punti degli incidenti. Successivamente degli elicotteri militari, guidati dal generale Sam Lane (il padre di Lois), dichiarano Superman in arresto, ma l'Uomo d'Acciaio si rifiuta e fugge. Lex fa trasformare Hank in un robot, dicendo che \u00e8 l'unico modo per salvarlo. Una volta sveglio, Hank prova a vendicarsi di Lex. Dopo che Terri, la moglie di Hank, incolpa Superman dell'accaduto, Henshaw si convince di poter essere un eroe migliore del kryptoniano, e i due si affrontano mentre Lex assiste. Tornato in s\u00e9, Hank si scusa con Clark. La mattina seguente, mentre la finestra dell'ufficio della LXCorp sta venendo riparata, Superman appare per scusarsi con Lex, dicendo di averlo giudicato male. Ma in quel posto, l'Uomo d'Acciaio scopre che l'incidente della navetta contenente Hank non \u00e8 stato casuale: \u00e8 stato realmente causato da Lex. Lex spiega che il piano comprendeva la comparsa di Superman sulla scena dell'incidente, in modo tale che fosse rivestito dalle radiazioni (non dannose) di un particolare isotopo che permettono a Luthor di tracciare costantemente la posizione del suo nemico, tramite i suoi satelliti. Superman dice aggressivamente a Lex che la loro \"sfida\" non sarebbe ancora finita, e poi lascia gli uffici della LXCorp.\nPoteri e abilit\u00e0.\nLex, pur non avendo poteri, \u00e8 comunque un temibile avversario a causa dalla sua elevata intelligenza. A causa della pioggia di meteoriti, \u00e8 per\u00f2 dotato di un super-sistema immunitario, poich\u00e9 la kryptonite ha potenziato e aumentato notevolmente i suoi globuli bianchi, e da allora non si \u00e8 mai ammalato. Ha inoltre subito molti traumi alla testa senza riportare alcun danno permanente ed \u00e8 sopravvissuto malgrado ferite molto gravi di proiettile e potenti veleni, ma questo non lo rende comunque sovrumano poich\u00e9 se non fosse stato soccorso in molte di tali occasioni sarebbe morto. Lex \u00e8 inoltre un abile combattente corpo a corpo poich\u00e9 da ragazzo, per difendersi dai bulli, impar\u00f2 a difendersi da un ex marine che lavorava per suo padre (come dimostrato nello scontro con Freccia Verde). Si candida anche come senatore del Kansas contro Jonathan Kent, ma perde le elezioni, nonostante avesse usato anche i mezzi pi\u00f9 illegali per vincerle.\nVita sentimentale.\nLa vita sentimentale del giovane Luthor sar\u00e0 ugualmente tormentata e caratterizzata da numerosi flirt, come quello con l'arrivista Victoria Hardwick, e da tre matrimoni fallimentari: il primo con la seducente Desir\u00e9e Hatkins che si scoprir\u00e0 poi essere una contaminata da meteorite capace di plagiare gli uomini grazie ai suoi feromoni particolarmente sviluppati, il secondo con la dottoressa Helen Bryce che per\u00f2 attenter\u00e0 alla vita di Lex e il terzo con Lana Lang, l'unica donna che il giovane abbia mai amato veramente, a cui per\u00f2 far\u00e0 credere di essere incinta per costringerla a sposarlo, e poi le far\u00e0 credere di aver perso il bambino, poi per\u00f2 lei scoprendo questo inganno e altre attivit\u00e0 illecite, ed essendo ancora innamorata di Clark, lo lascer\u00e0 e cercher\u00e0 pi\u00f9 di una volta di vendicarsi di lui.\nAmicizia con Clark.\nIl rapporto tra Clark e Lex \u00e8 uno dei principali della serie, iniziato come una stretta amicizia, finir\u00e0 per\u00f2 per diventare una forte rivalit\u00e0 tra i due.\nLex \u00e8 stato per le prime tre stagioni il migliore amico di Clark, aiutandolo pi\u00f9 di una volta anche nelle situazioni pi\u00f9 gravi. Nonostante le intenzioni del giovane Luthor siano sincere, la sua ossessione per il segreto di Clark lo porter\u00e0 a raccogliere informazioni su di lui, e a degradare il loro rapporto fino alla rottura della loro amicizia.\nNella quarta stagione, Lex riuscir\u00e0 a tornare amico di Clark, mostrandogli che non aveva pi\u00f9 segreti. Le cose tornano normali tra i due fino a quando Lex cercher\u00e0 di nuovo di scoprire la verit\u00e0 sul giovane Kent, che porter\u00e0 alla rottura definitiva della loro amicizia.\nDalla quinta stagione Lex, non avendo pi\u00f9 l\u2019influenza positiva dell\u2019amicizia a sostenerlo, cadr\u00e0 sempre di pi\u00f9 nel suo lato oscuro, imprigionando varie persone per studiarne i poteri. Nonostante i loro contrasti, i due continueranno a mantenere rapporti civili tra loro, fino a che Clark non scoprir\u00e0 della relazione segreta tra Lex e Lana. Da l\u00ec, sebbene Lex avesse provato a riallacciare i rapporti con il vecchio amico, Clark si sentir\u00e0 tradito da lui fino a diventare completamente un suo nemico nella sesta stagione.\nPremi.\nMichael Rosenbaum \u00e8 stato nominato pi\u00f9 volte ai Saturn Award alla categoria Migliore attore non protagonista in una serie televisiva per la sua interpretazione di Lex Luthor. La prima nomination \u00e8 arrivata nel 2002, nel quale ha vinto per la prima ed unica volta il premio. Nello stesso anno \u00e8 stato nominato anche per \"Cinescape\", insieme alla co-star Kristin Kreuk, interprete di Lana Lang. He followed that with consecutive nominations from 2003 to 2006. Venne nominato ai Saturn Award consecutivamente dal 2003 al 2006. Rosenbaum \u00e8 stato nominato ai Teen Choice Award nel 2002 e 2003. Nel 2007, 2008 e nel 2009 \u00e8 stato nominato come villain ai Teen Choice Awards."}
{"id": "3556955", "revid": "460080", "url": "https://it.wikipedia.org/wiki?curid=3556955", "title": "Sebastiano Torchio", "text": "Fu professionista dal 1939 al 1940, vinse la Coppa del Re nel 1938.\nCarriera.\nPassato professionista nel 1939 come individuale, aveva partecipato l'anno precedente ai campionati mondiali dilettantistici nei Paesi Bassi arrivando dodicesimo.\nNel 1940 venne ingaggiato dalla Gerbi, con la quale corse il Giro d'Italia 1940 nel quale ottenne un terzo posto nella dodicesima tappa con arrivo a Ferrara. Ottenne inoltre, sempre in quella stagione, un terzo posto nella \"classica\" italiana Giro di Toscana."}
{"id": "3556956", "revid": "1573940", "url": "https://it.wikipedia.org/wiki?curid=3556956", "title": "Chiesa di San Rocco (Cerreto Sannita)", "text": "La chiesa di San Rocco \u00e8 un'architettura religiosa sita nel centro storico di Cerreto Sannita. Al di sotto della chiesa \u00e8 sita una cripta sepoltura che testimonia l'uso di seppellire i defunti nelle chiese, usanza proibita da Napoleone a seguito dell'emanazione dell'editto di Saint Cloud nel 1804.\nA seguito degli eventi sismici del 29 dicembre 2013 e del 20 gennaio 2014 la chiesa \u00e8 stata dichiarata non fruibile a causa della presenza di un \"quadro fessurativo, contraddistinto da lesioni longitudinali e trasversali lungo la navala centrale, costituita da volta a botte, e lesioni di distacco tra parete facciata la navata centrale\".\nStoria.\nAgli inizi del XVII secolo si ha notizia di una edicola votiva dedicata a san Rocco che si trovava nella stessa localit\u00e0 dove oggi sorge la chiesa, localit\u00e0 che prima del terremoto del 5 giugno 1688 era adibita a coltivazioni agricole ed era attraversata da una strada che raccordava Telesia a Cerreto antica (la via Telesina).\nIl primo documento in cui si cita la cappella risale al 1613 quando due evasi dal carcere della vecchia Cerreto si ripararono nella chiesetta sita fuori le mura di Cerreto antica. In un altro documento del gennaio del 1622 si viene a conoscenza che dei soldati avevano arrestato (presso la spezieria di Paolo Emilio De Notaris nelle mura della vecchia Cerreto) il chierico Pietro Raho, di nobile famiglia. Venne prontamente informato dell'accaduto il vicario generale della Curia vescovile di Cerreto che cerc\u00f2 di inseguire a piedi i soldati per chiedere la restituzione del chierico dato che egli, essendo un chierico, era soggetto alla sola giustizia ecclesiastica. Mentre i soldati si stavano dirigendo verso sud, il vicario ricevette un cavallo proprio dinanzi alla chiesetta di San Rocco in localit\u00e0 \"Speneto\", permettendogli cos\u00ec di raggiungere i soldati presso la localit\u00e0 Sant'Onofrio (attuale via Michele Ungaro) dove intim\u00f2 agli stessi di restituirgli il chierico pena la scomunica.\nDopo la peste del 1656 la chiesa, che si trovava a pochi passi dalla chiesa di San Giuseppe, venne ampliata a devozione e spese dei cerretesi. Nel 1664 l'edificio era ad aula unica, servito da gradini e protetto da un cancello. Nel 1686, due anni prima il sisma del 1688, il vescovo annotava che sull'altare era sita una scultura lignea dorata e dipinta raffigurante il Santo protettore degli appestati.\nIl terremoto del 5 giugno 1688 provoc\u00f2 ingenti danni alla struttura che venne riparata alla meglio tanto che nel 1699 si ha notizia che l'edificio era retto da un amministratore eletto ogni anno nella festivit\u00e0 di San Rocco, il 16 agosto. Con la ricostruzione della cittadina in sito diverso dal precedente la chiesa si venne a trovare nel centro storico del nuovo abitato tanto che nel 1720 venne deciso di vendere il cancello che recintava la chiesa perch\u00e9 la stessa era diventata urbana e non era pi\u00f9 \"forensis\".\nCon la venuta a Cerreto dei Preti della Missione, la chiesa fu oggetto di continui ampliamenti e abbellimenti. I Preti della Missione infatti, constatato che \"in questa citt\u00e0 erano presenti solo due congregazioni, una sotto il titolo di S. Maria di Costantinopoli del ceto parte civile, e l'altra sotto il titolo di Santa Maria del Pianto, del ceto parte civile e parte artista\" vollero creare nella chiesa di San Rocco una terza congrega per il ceto basso intitolandola a San Vincenzo de' Paoli. Le \"Regole\" della confraternita furono depositate presso un notaio e vennero approvate dal vescovo di Cerreto mons. Antonio Falangola il 27 ottobre 1740.\nNel 1741, subito dopo aver costituito la confraternita, venne acquistata una casetta contigua alla chiesa e costituita da due vani inferiori e due superiori. Usufruendo della superficie di questa casa e di una parte di terreno adiacente al luogo sacro, la chiesa venne ampliata sia in profondit\u00e0 che in larghezza. Nel 1752 venne effettuato un altro ampliamento acquistando un'altra casa che si trovava alle spalle della chiesa.\nNel 1759 furono eseguite le stuccature mentre nel 1844 fu sostituito il vecchio portale con uno nuovo, pi\u00f9 ampio.\nLa chiesa.\nLa facciata della chiesa, priva di decorazioni, \u00e8 affiancata da un campanile avente una terminazione a cipolla rivestita da embrici maiolicati gialli e verdi. Durante i recenti lavori di restauro del 2008 sono stati sostituiti gli antichi embrici con dei nuovi pi\u00f9 opachi degli originari.\nL'interno \u00e8 ad unica navata. Entrando, ai lati, sono siti gli scranni degli ufficiali della congrega di San Vincenzo de' Paoli. Lungo le pareti della navata sono site otto tele ovali (quattro per lato) raffiguranti episodi della Sacra famiglia, commissionati da alcuni confratelli nel 1813 e nel 1814. Gli stucchi, realizzati nel 1759, sono abbelliti da affreschi di Francesco Barile, eseguiti nel 1916.\nL'altare maggiore, in marmi policromi, \u00e8 stato realizzato nel 1784 da Gaspare Lamberti di Napoli su disegno del pittore Francesco Palumbo. Su di esso \u00e8 sita la scultura lignea della Madonna della Provvidenza, eseguita dallo scultore cerretese Silvestro Jacobelli nel 1757. La Madonna \u00e8 raffigurata con un dolce volto, a mezzo busto, con in braccio Ges\u00f9 benedicente. Alla base dell'altare si possono vedere dei resti della pavimentazione in ceramica cerretese antica.\nNelle due nicchie a lato dell'altare maggiore sono site le statue lignee di San Vincenzo de' Paoli e dell'Immacolata.\nSugli altari laterali sono site due sculture lignee raffiguranti San Michele (XIX secolo) e San Rocco (1686).\nNella sacrestia sono site due tele settecentesche.\nLa cripta sepoltura.\nL'uso di seppellire nelle chiese.\nLa tradizione giudaico - cristiana di inumare il cadavere, che San Paolo illumina con la fulgida fede della resurrezione del corpo, aveva portato alla formazione dei \"campi santi\" presso le chiese.\nDurante le invasioni barbariche, per impedire la profanazione di essi, si diffuse l'uso di seppellire sotto o all'interno delle chiese.\nL'uso si consolid\u00f2 nel X secolo, quando l'arte romanico - gotica svilupp\u00f2 la dimensione artistica e monumentale della sepoltura, come segno dell'importanza sociale delle famiglie signorili e delle varie corporazioni.\nSolo nel 1804 con l'emanazione del Codice Civile, da parte di Napoleone, fu vietata la sepoltura all'interno delle chiese e nei centri abitati, favorendo la nascita degli attuali cimiteri.\nLe Congreghe ed il procedimento di Sepoltura.\nNella Cerreto Sannita del XVII-XVIII secolo, le \"Congreghe\" o confraternite (associazioni di laici e sacerdoti aventi scopi di fraternit\u00e0, religione e di aiuto reciproco) rivestivano un ruolo importante perch\u00e9 possedevano numerose greggi di pecore utilizzate per produrre la lana e perch\u00e9 una parte importante del denaro utilizzato per la ricostruzione del paese, distrutto dal sisma del 5 giugno 1688, proveniva da esse.\nLe maggiori confraternite erano tre:\nA capo delle congreghe vi erano i \"Priori\", coadiuvati da numerose altre cariche elette annualmente.\nMalgrado le differenze sociali della popolazione, il processo di sepoltura era sempre lo stesso.\nIl \"cadavere\" del confratello veniva posto in una bara d'apparato, detta volgarmente \"connolina\" (da \"connola\" = culla), che serviva solo per trasferirlo dalla casa alla chiesa. Dopo i funerali veniva portato nella sepoltura, formata da sedili in muratura addossati alle pareti.\nSul cadavere veniva gettata della calce viva che in poco tempo corrodeva i tessuti e le ossa venivano trasferite in uno dei due \"ossari\" della cripta.\nGli ambienti.\nNel primo ambiente c'\u00e8 ci\u00f2 che resta dell'altare della vecchia chiesa preesistente al terremoto del 5 giugno 1688.\nAlle pareti sono addossati numerosi sedili tufacei e delle tavole dipinte con scene macabre, sulle quali veniva poggiata la salma del defunto durante il funerale.\nNel secondo ambiente vi sono altri sedili tufacei, la cesta con cui venivano raccolte le ossa e la vasca destinata a contenere la calce viva. Vi sono anche tre tipi di \"connole\" (bare).\nIl terzo ambiente, originariamente deposito, a met\u00e0 del XVIII secolo fu rifatto con degli esempi di sepoltura \"a letto\".\nSono due i depositi colmi di ossa annessi alla cripta. Nel secondo ambiente della cripta vi \u00e8 una finestra dove, armati di torce, \u00e8 possibile avere una panoramica su uno dei due ossari."}
{"id": "3556962", "revid": "1573940", "url": "https://it.wikipedia.org/wiki?curid=3556962", "title": "Semiopyla", "text": "Semiopyla \u00e8 un genere di ragni appartenente alla famiglia Salticidae.\nDistribuzione.\nLe tre specie oggi note di questo genere sono state rinvenute in alcune localit\u00e0 dell'America centrale, in Argentina e in Paraguay.\nTassonomia.\nA dicembre 2010, si compone di tre specie:"}
{"id": "3556965", "revid": "131358", "url": "https://it.wikipedia.org/wiki?curid=3556965", "title": "Luis Alberto Guti\u00e9rrez Herrera", "text": ""}
{"id": "3556968", "revid": "767487", "url": "https://it.wikipedia.org/wiki?curid=3556968", "title": "John De Leo", "text": "Biografia.\nDe Leo ha esordito nel mondo della musica negli anni novanta, fondando i Quintorigo insieme ai fratelli Andrea e Gionata Costa, Stefano Ricci e Valentino Bianchi. Con tale formazione, il cantautore ha inciso gli album \"Rospo\" (1999), \"Grigio\" (2001) e \"In cattivit\u00e0\" (2003), dopodich\u00e9 ha lasciato il gruppo durante il 2004.\nFirmato un contratto con la Carosello Records, il 9 novembre 2007 De Leo ha pubblicato l'album di debutto \"Vago svanendo\", da lui prodotto insieme a Loris Ceroni. Il disco, anticipato a ottobre dal singolo \"Bambino marrone\", \u00e8 stato presentato dal vivo nel corso di numerose manifestazioni, tra cui il Festival Eurosonic 2008 al Grand Theatre Up di Groningen (Paesi Bassi), la Milanesiana 2008, il Blue Note di Milano, il XX Festival di Villa Arconati, la Casa del jazz di Roma e l'Italia Wave Love Festival 2008; l'album ha inoltre vinto il Premio della Critica della rivista \"Musica e dischi\". Nello stesso anno incide inoltre \"Kaleido\" con Gianluca Petrella e Indigo 4, mentre nel 2009 \u00e8 uscito \"Progressivamente\" con l'ensemble di Roberto Gatto, album allegato a \"L'Espresso\" n\u00b022. In allegato alla ventottesima rivista quadrimestrale \"Panta\" (Bompiani, 2009) \u00e8 uscito il DVD \"Zolfo\", spettacolo di De Leo costruito su testi di Leonardo Sciascia.\nNel 2010 ha preso parte alla raccolta tributo a Fabrizio De Andr\u00e9 \"Canti randagi 2\" insieme a Bevano Est e partecipa all'album di Stefano Ianne \"Piano Car\", in cui De Leo duetta con Trilok Gurtu al brano \"Too Bright\". L'anno successivo De Leo \u00e8 stato invitato da Stewart Copeland per il suo tour \"Strange Things Happen 2011\".\nIl 7 ottobre 2014 esce il secondo album, \"Il grande Abarasse\", promosso da un tour partito a Salerno il 15 novembre che ha visto De Leo affiancato dalla Grande Abarasse Orchestra (Dimitri Sillato, Valeria Sturba, Paolo Baldani, Beppe Scardino, Piero Bittolo Bon, Fabrizio Tarroni, Silvia Valtieri, Franco Naddei).\nNel 2017 ha collaborato con il rapper Caparezza ai brani \"Prosopagnosia\" e \"Minimoog\", entrambi contenuti nell'album \"Prisoner 709\", e nello stesso anno ha realizzato l'album \"Sento doppio\" insieme al pianista Fabrizio Puglisi, pubblicato dalla Carosello Records il 6 ottobre.\nNel 2020 ha collaborato con il gruppo musicale XYQuartet, l'artista visuale Francesco Lopergolo e lo scrittore Vincenzo De Vivo per la produzione dello spettacolo multimediale \"Strabordante\", viaggio musicale nell\"'Inferno\" di Dante Alighieri.\nCollaborazioni.\nCollaboratore e promotore di innumerevoli progetti artistici non strettamente a carattere musicale dagli anni novanta ad oggi ha collaborato con: Rita Marcotulli, Teresa De Sio e Metissage, Ambrogio Sparagna, Paolo Damiani, Stefano Benni, Banco del Mutuo Soccorso, Carlo Lucarelli, Stefano Bollani, Paolo Fresu, Danilo Rea, Furio Di Castri, Roberto Gatto, Franco Battiato, Enrico Rava, Carmen Consoli, M\u00e9d\u00e9ric Collignon, Ivano Fossati, Antonello Salis, Alterego e Louis Andriessen, Nguyen Le, Gianluca Petrella, Gianluigi Trovesi, Alessandro Bergonzoni, Maurizio Giammarco, Fabrizio Bosso, Trilok Gurtu, Stewart Copeland, Uri Caine e Caparezza.\nPer il Teatro ha presentato alcuni spettacoli multimediali tra musica, recitazione e video-installazione in rassegne internazionali: \"Intersezioni Virali\" con Gian Ruggero Manzoni, \"Monsters\" con Danilo Rea (Festival Internazionale di Roccella Jonica 2004), \"Village Vanguard Lives\" con Paolo Fresu (ventennale del P. Fresu Quintet - Teatro Filarmonico di Verona), \"Reietto\" e \"Scrittori italiani\" (Romaeuropa Festival 2007) con Stefano Benni, \"Centurie\" con Lietta Manganelli (Festival della Letteratura di Mantova '07), \"Zolfo\" (La Milanesiana Festival 2009) in collaborazione con Elisabetta Sgarbi e Matteo Collura."}
{"id": "3556969", "revid": "767487", "url": "https://it.wikipedia.org/wiki?curid=3556969", "title": "Renzo Revoredo", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti, in sostituzione dell'infortunato Miguel Araujo."}
{"id": "3556972", "revid": "486946", "url": "https://it.wikipedia.org/wiki?curid=3556972", "title": "Componente di terra delle forze armate del Belgio", "text": ""}
{"id": "3556974", "revid": "594829", "url": "https://it.wikipedia.org/wiki?curid=3556974", "title": "Konono N\u00ba1", "text": "Konono N\u00ba1 \u00e8 un gruppo musicale nato negli anni settanta nella Repubblica Democratica del Congo."}
{"id": "3556977", "revid": "179980", "url": "https://it.wikipedia.org/wiki?curid=3556977", "title": "Gimnasia y Esgrima de Mendoza", "text": ""}
{"id": "3556979", "revid": "179980", "url": "https://it.wikipedia.org/wiki?curid=3556979", "title": "Estudiantes de Buenos Aires", "text": ""}
{"id": "3556980", "revid": "179980", "url": "https://it.wikipedia.org/wiki?curid=3556980", "title": "San Mart\u00edn de Tucum\u00e1n", "text": ""}
{"id": "3556983", "revid": "88740", "url": "https://it.wikipedia.org/wiki?curid=3556983", "title": "Aimone Landi", "text": "Professionista dal 1937 al 1947, vinse una sola corsa fra i professionisti, concluse inoltre terzo il Giro di Lombardia nel 1937.\nCarriera.\nPassato professionista come individuale colse subito piazzamenti come il podio al Giro di Lombardia e l'ottavo posto nel Giro della Provincia di Milano.\nNel 1938 vinse la sua unica prova fra i professionisti, una tappa del Giro dei Tre Mari, concluse ottavo il Giro di Campania e nuovamente nono il Giro della Provincia di Milano. L'anno successivo fu decimo al Giro di Lombardia e al Giro della Provincia di Milano e settimo nella Milano-Modena.\nNel 1940 partecip\u00f2 al suo primo Giro d'Italia che concluse oltre la ventesima posizione, fu comunque secondo nella dedicesima tappa con arrivo a Ferrara. Ottenne inoltre un decimo posto nella Milano-Sanremo e sesto nel Giro dell'Emilia.\nLo scoppio della Seconda guerra mondiale limit\u00f2 la carriera di Landi. Ottenne un decimo posto nel Giro del Veneto 1942 e si ripropose poi al Giro nel 1946 e nel 1947, concludendo per\u00f2 in entrambi i casi con un ritiro."}
{"id": "3556990", "revid": "110157", "url": "https://it.wikipedia.org/wiki?curid=3556990", "title": "Chi perdona ha vinto", "text": " \nChi perdona ha vinto \u00e8 il diciannovesimo romanzo di Maria Venturi, pubblicato nel 2004 dall'editore Rizzoli.\nTrama.\nAvere una figlia a sedici anni, non \u00e8 il miglior modo per diventare grandi. Lo sa Cecilia, la protagonista di questo romanzo, che torna incinta da un viaggio di studio in Scozia. Chiaramente la precoce maternit\u00e0 condiziona anche la sua giovinezza: l'insicurezza e la paura di sbagliare invadono tutto e alla fine, la figlia Francesca e un appagante lavoro da disegnatrice di mobili divengono i suoi soli interessi.\nL'incontro con Stefano, fondatore e leader di un complesso rock famoso, ricco e dall'animo gentile, rimettono tutto in gioco. Travolta da questa insolita passione, Cecilia sa di doverla seguire, e cos\u00ec, il matrimonio contrastato da tutti, si rivela felice. Di fronte per\u00f2 al primo impatto con il dolore, riemergeranno le inadeguatezze di entrambe, che dopo essersi lasciati, dovranno percorrere un lungo cammino di crescita personale prima di ritrovarsi e di capire che la capacit\u00e0 di perdonare \u00e8 l'unica via da intraprendere per non cadere in un distacco definitivo."}
{"id": "3556991", "revid": "93556", "url": "https://it.wikipedia.org/wiki?curid=3556991", "title": "Fitzwilliam College", "text": "Il Fitzwilliam College \u00e8 uno dei collegi costituenti l'Universit\u00e0 di Cambridge, spesso soprannominato dagli studenti come \"Fitz\". \u00c8 stato fondato inizialmente nel 1869 sotto forma di luogo di residenza per studenti che non appartenevano a nessun collegio, senza che venisse considerato un collegio vero e proprio, di fronte al Fitzwilliam Museum di Cambridge. Nel 1966 venne riconosciuto ufficialmente come college, e spostato nella sua attuale posizione in cima a Castle Hill, nel nord della citt\u00e0."}
{"id": "3557004", "revid": "123888896", "url": "https://it.wikipedia.org/wiki?curid=3557004", "title": "Bobby Orlando", "text": "Biografia.\nNato a Westchester e figlio di un insegnante di New York, Orlando rifiut\u00f2 di adattarsi allo stile classico della scuola musicale a cui era iscritto. Fin dall'inizio dimostr\u00f2 interesse per altri generi, fra cui il glam rock. Nei primi anni '70 cambi\u00f2 i suoi interessi musicali nella disco e, poco dopo, fond\u00f2 la sua etichetta discografica \"O\" Records.\nCarriera musicale.\nBobby Orlando \u00e8 un produttore discografico di primo ordine nel suo genere: molte delle sue produzioni (anche per altri artisti) sono scritte, arrangiate ed eseguite da lui. Durante gli anni '80 scrisse e produsse oltre un centinaio di brani musicali, per la maggior parte pubblicati sotto la sua etichetta. Sempre negli anni ottanta fu possibile ascoltare le sue produzioni anche in altre etichette, fra cui Bobcat Records, Memo Records, Telefon Records, MenoVision Records, Beach Records, Plastic Records, Eurobeat Records, Obscure Records, Beat Box Records, Riovista Records, Intelligent Records, Basic Records, Knowledge Records e altre ancora. Verso la fine del decennio, all'apice del suo successo, si ferm\u00f2 nel produrre altro materiale.\nOrlando \u00e8 additato come uno dei padri fondatori del genere Hi-NRG; le sue produzioni sono facilmente identificabili grazie al suo massiccio uso di tastiere, drum machines, bassi elettronici e percussioni. In molte sue creazioni fu Orlando stesso a suonare gli strumenti musicali, quali tastiere, chitarre, batterie, percussioni e sassofono. Ad ogni modo il suo tocco tipico sono le percussioni e le sequenze robotiche che si possono sentire anche nei suoi pi\u00f9 grandi successi \"She Has A Way\", \"The Best Part Of Breakin' Up\" e \"Native Love\".\nCome propria carriera musicale, Orlando ottenne grande successo con le sue hit \"She Has A Way\" e \"I'm So Hot for You\". Cre\u00f2 il gruppo delle The Flirts, sue ex coriste, alle quali scrisse e produsse successi internazionali come \"Passion\", \"Danger\" e \"Helpless\". Altra prolifica unione musicale \u00e8 quella con Divine, con il quale ottenne successi mondiali con \"Native Love\" (Orlando unico musicista e corista), \"Love Reaction\" e \"Shoot Your Shot\". Orlando \u00e8 anche famoso per aver dato vita ai The Fast, successivamente diventati Man 2 Man.\nNel 1983 l'allora assistente editore della Smash Hits Neil Tennant (membro dei Pet Shop Boys assieme a Chris Lowe) ebbe l'occasione di intervistare i The Police: rifiut\u00f2 per poter intervistare Orlando. I Pet Shop Boys erano grandi fan di Orlando (Lowe era rimasto innamorato del brano \"Passion\" delle The Flirts) e furono particolarmente entusiasti di potersi far produrre da Orlando. Orlando produsse loro diverse canzoni, fra cui la prima versione di \"West End Girls\".\nI testi composti da Orlando girano attorno a tematiche quali 'amore non corrisposto', 'dispiacieri privati' e 'visione della verit\u00e0'. Molti suoi dischi, tutti pubblicati in vinile, hanno acquisito alto valore commerciale, tanto da essere venduti per centinaia di dollari. La sua musica compare anche in alcuni film: , , Kiss Kiss Bang Bang, Valley Girl, Dark Mirror, Flying, High Risk, Rappin, Underground e altri ancora.\nL'influenza musicale di Orlando \u00e8 presente in molti artisti, i quali attribuiscono ad Orlando gran parte della loro maggiore ispirazione.\nAttivit\u00e0 recenti.\nLa sua ultima produzione, negli anni ottanta, risale al 1985. Orlando ricompare nel 2005 con l'album \"Outside The Inside\" e con altri due album nel 2010 (\"Bright Nothing World\") e 2011 (\"Social Contract Theory\").\nAltri pseudonimi utilizzati da Orlando nelle sue produzioni.\nOne Two Three (per i brani \"Another Knife In My Back\" e \"Runaway\"), The Now, Hippies with Haircuts, e Barbie &amp; the Kens (per il brano \"Just a Gigolo\"). Altri suoi nomi usati furono Ian Darby, The Beat Box Boys, Spooge Boy, Something/Anything, New Breed, Jonny Bankcheck, Hotline, Banana Republic, Oh Romeo, Teenrock, The New York Models, Hippies With Haircuts, Girly, Barbie &amp; the Kens, Wow, 1 plus 1, The He Man Band, The Boyd Brothers, Nancy Dean, Ian Darby with Ya Ya, Cha Cha featuring Don Diego, Yukihoro Takanawa, This is House, Joy Toy, Dressed To Kill, Band Of South, Dynasty featuring Dexter D, The Now, \"One, Two, Three\", Darlene Down, The Fem-Spies, Gangsters of House, Girls Have Fun, Zwei Maenner, Gomez Presley, Gringo Lopez, Patty Phillipe, Malibu, Lilly &amp; the Pink, Miss Tammi Dee, Mc Fritz and the P-Rockers, Charlene Davis, Claus V, Ronnie Goes to Liverpool, The Bang Gang, Bubba and The Jack Attack, Fascination, Free Enterprise, Sandra Ford, Future Generation, Citrus, The College Boys, Condo, The Bigalows, Free Expression, Lola, Lifestyle, I Spies, Latin 1, Kinski Music, Gina Desire, Beachfront, Vision 1 and others. Other aliases of Bobby Orlando include C. Shore, Cha Cha Garcia, Klaus Vogel, Mein, B. Banora, Yuki, e Gato Perro."}
{"id": "3557005", "revid": "1335892", "url": "https://it.wikipedia.org/wiki?curid=3557005", "title": "Contea di Uasin Gishu", "text": "La contea di Uasin Gishu (in swahili: \"Wilaya ya Uasin Gishu\") \u00e8 una contea (ex distretto) del Kenya situata nell'ex provincia della Rift Valley. Il capoluogo \u00e8 Eldoret, centro amministrativo e commerciale; altre localit\u00e0 sono Burnt Forest e Wareng.\nGode di un clima fresco e temperato e si trova sopra un altopiano.\nStoria.\nNel 1903 l'area \u00e8 stata proposta come terra patria degli ebrei secondo lo schema Uganda.\nNel 1908 cinquantotto famiglie di coloni di lingua afrikaans arrivarono all'altopiano di Uasin Gishu da Nakuru dopo un viaggio dal Sudafrica via terra e via mare. Furono seguite da altre sessanta nel 1911 e altre ancora dopo. La citt\u00e0 di Eldoret fu stabilita al centro delle fattorie che questi coloni crearono. Vi risiede appunto una grande quantit\u00e0 di stranieri, da Inghilterra, Sudafrica, Scozia e Zimbabwe, che sono arrivati e hanno insediato aziende agricole."}
{"id": "3557006", "revid": "599013", "url": "https://it.wikipedia.org/wiki?curid=3557006", "title": "Vaso Fiume", "text": "Il Vaso Fiume \u00e8 un torrente alimentato dai fontanili posti a meridione dell'abitato di Trenzano e che si riuniscono in un piccolo corso d'acqua.\nStoria.\nLe origini del Vaso Fiume sono incerte.\nEsisteva in questo luogo una grande palude che durante il periodo delle bonifiche \u00e8 stata canalizzata e arginata, quindi si pu\u00f2 dare una presunta datazione della bonifica del vaso Fiume tra il XIII-XIV secolo.\nCorso.\nEsso nasce sotto l'abitato di Trenzano; l'insieme delle sorgive dell'abitato vanno a raccogliersi in canali che si raggruppano a loro volta in due aste collettrici perimetrali in via Coniglio e in via Belzagno.\nLa seconda, quella del Belzagno, passa per le contrade Acque, Sanaloco e Chiesa dove si immette nel vero e proprio vaso Fiume lambendo l'abside della chiesa parrocchiale.\nIl canale di via Coniglio, invece, dopo aver ricevuto le acque della via Comunale, si immette anch'essa nel vaso Fiume passando dalla contrada chiesa.\nQuesta grande roggia, prosegue verso sud, irrigando cos\u00ec i campi della zona Bave e Conta.\nArrivato a sua volta al Fenilazzo dove svolta per la volta del Bettolino, si incontrano i fontanili delle \"Belle Donne\". Questo nome fu dato per via della leggenda che lambisce questa zona:\nDopo aver superato la zona del Feniletto e superato la campagna, il vaso Fiume si incrocia con il vaso Barbaresca e procede verso il Bettolino, fra i comuni di Maclodio, Trenzano e Brandico.\nSuperata l'ex strada statale 235 di Orzinuovi, il canale prosegue verso gli abitati di Ognato, Brandico e Longhena. Spaia nei pressi del territorio comunale di Dello."}
{"id": "3557010", "revid": "436907", "url": "https://it.wikipedia.org/wiki?curid=3557010", "title": "Lifetime", "text": ""}
{"id": "3557011", "revid": "400518", "url": "https://it.wikipedia.org/wiki?curid=3557011", "title": "Encefalopatia porto-sistemica", "text": ""}
{"id": "3557012", "revid": "436907", "url": "https://it.wikipedia.org/wiki?curid=3557012", "title": "Life Time", "text": ""}
{"id": "3557018", "revid": "135491", "url": "https://it.wikipedia.org/wiki?curid=3557018", "title": "Fatti di gente per bene", "text": ""}
{"id": "3557021", "revid": "56620", "url": "https://it.wikipedia.org/wiki?curid=3557021", "title": "Claude de Beauvoir", "text": ""}
{"id": "3557023", "revid": "731511", "url": "https://it.wikipedia.org/wiki?curid=3557023", "title": "Miss Universo 1961", "text": "Miss Universo 1961, decima edizione di Miss Universo, si \u00e8 tenuta a Miami, negli Stati Uniti d'America il 15 luglio 1961. L'evento \u00e8 stato presentato da Johnny Carson. Marlene Schmidt, Miss Germania, \u00e8 stata incoronata Miss Universo 1961."}
{"id": "3557026", "revid": "1601148", "url": "https://it.wikipedia.org/wiki?curid=3557026", "title": "Adelqui Migliar", "text": "Biografia.\nDi madre italiana, emigr\u00f2 negli Stati Uniti e successivamente nei Paesi Bassi durante il periodo della prima guerra mondiale, dove fu dapprima apprezzato idolo delle \"matin\u00e9e\" e nel quale inizi\u00f2 la sua carriera cinematografica nel 1916 come protagonista del film \"Genie tegen geweld\" diretto dal pioniere nazionale Theo Frenkel.\nAttore di successo del cinema muto olandese, a partire dagli anni venti fu in Gran Bretagna, paese dove nel 1922 diresse il suo primo film da regista dal titolo \"Pages of life\". Lavor\u00f2 anche in Austria e in Francia.\nDopo l'introduzione del sonoro, Migliar lavor\u00f2 negli Stati Uniti per la \"Paramount\", dove nel 1930 diresse film in lingua spagnola, e poi dal 1931 in Argentina dove fu attivo fino al 1954.\nMigliar ebbe anche un'esperienza in Italia nel 1934 con il film \"Luci sommerse\" interpretato, tra gli altri, da Fosco Giachetti e Nelly Corradi."}
{"id": "3557027", "revid": "2077074", "url": "https://it.wikipedia.org/wiki?curid=3557027", "title": "Aroldo (opera)", "text": "Aroldo \u00e8 un'opera di Giuseppe Verdi in quattro atti su libretto di Francesco Maria Piave. Si tratta del rifacimento di \"Stiffelio\", opera del 1850 nata dalla collaborazione con lo stesso librettista. La prima rappresentazione ebbe luogo con successo presso il Teatro Nuovo di Rimini il 16 agosto 1857.\nCast della premi\u00e8re.\nGli interpreti della prima rappresentazione furono i seguenti:\nLa composizione.\n\"Stiffelio\" aveva provocato l'intervento della censura a causa della storia incentrata su un pastore protestante tradito dalla moglie. Inoltre l'ambientazione tedesca non incontrava i gusti del pubblico italiano, anche se, come nota Julian Budden, l'opera ebbe comunque una limitata circolazione con il titolo cambiato in \"Guglielmo Wellingrode\" e col protagonista trasformato in primo ministro. Nel 1852 Verdi aveva rifiutato la proposta di scrivere un nuovo ultimo atto per il \"Wellingrode\", ma nella primavera del 1856, in collaborazione con lo stesso librettista, Piave, decise di rivedere la storia e di apportare piccole modifiche e aggiunte alla musica.\nLa revisione fu ritardata fino al marzo del 1857, a causa della preparazione della versione parigina del \"Trovatore\" e del lavoro di Verdi con Piave per il \"Simon Boccanegra\". Quando il lavoro su Aroldo ebbe inizio, la prima rappresentazione venne pianificata per il successivo mese di agosto. L'ispirazione per l'ambientazione in Gran Bretagna nel Medioevo e per i nomi dei personaggi, il principale dei quali, Aroldo, divenne un crociato appena tornato dalla Terra Santa, fu trovata in \"\", un romanzo di Edward Bulwer-Lytton; ma sono presenti anche suggestioni, variamente mescolate, da lavori di Walter Scott, in particolare \"The Betrothed\" del 1825 e \"La donna del lago\" (\"The Lady of the Lake\") del 1810.\nConsiderevoli cambiamenti vennero apportati a Stiffelio. Il pi\u00f9 importante fu l'aggiunta del quarto atto, con materiale che spinse il direttore Mariani a descriverlo all'editore Tito Ricordi come \u00abuna cosa stupenda; trovi una tempesta in esso con Coro pastorale, ed un \"Angele Dei\" trattato a canone di una fattura musicale felicissima\u00bb. Lina divenne Mina; Stiffelio, come gi\u00e0 ricordato, divenne Aroldo; Stankar fu trasformato in Egberto e Jorg, il basso, in Briano.\nQuando Aroldo fu pronto per essere rappresentato, Ricordi avrebbe voluto Bologna come luogo della prima, ma Verdi era invece orientato per Rimini, che alla fine fu la prescelta. Pi\u00f9 tardi l'opera fu rappresentata anche a Bologna, e successivamente a Torino e Napoli. L'accoglienza fu molto varia, e in particolare la rappresentazione a Napoli del 1859 si risolse in un fiasco. Fu soprattutto il pubblico, pi\u00f9 che la censura, a trovare il lavoro inaccettabile, poich\u00e9 la trasposizione di tempi e personaggi rispetto allo Stiffelio aveva minato la solidit\u00e0 dell'impianto drammatico.\nTrama.\nEpoca: il 1200 circa.\nScena: nei primi tre atti il castello di Egberto presso Kent; nel quarto atto le sponde del lago Lomond in Scozia.\nAtto I.\nQuadro I.\nSalotto nel castello di Egberto.\nAroldo, di ritorno da una Crociata, viene accolto dagli abitanti del castello. Quindi giunge Mina, turbata e tormentata dal rimorso, che confessa di avere tradito il marito Aroldo quando questi era in guerra (\"Ciel, ch'io respiri!...\"). Mina sta pregando per invocare l'aiuto del cielo quando entrano Briano e Aroldo; quest'ultimo \u00e8 preoccupato per lo stato d'animo della moglie, il cui pensiero gli ha dato forza nel lungo periodo di assenza durante il quale ha combattuto i Saraceni. Rimasti soli, Aroldo spiega a Mina che Briano, ora suo fedele compagno, gli ha salvato la vita in combattimento presso Ascalona. Quando Aroldo prende la mano di Mina, \u00e8 sorpreso nel vedere che ella non indossa l'anello che la madre dello stesso Aroldo le aveva regalato in punto di morte. Aroldo vorrebbe sapere dove si trova l'anello e cerca di scavare nei sentimenti della moglie, ma i due vengono interrotti dal ritorno di Briano, che annuncia l'arrivo di ospiti. Briano e Aroldo partono.\nGiunge Egberto, il padre di Mina, e nota che la figlia sta scrivendo una lettera. Egberto, che sospetta di una relazione tra Mina e Godvino, suo ospite, le chiede se la lettera \u00e8 destinata a Godvino. Impadronitosi della lettera ancora non terminata, Egberto ne legge le parole, dirette non a Godvino ma ad Aroldo (\"Di voi non son pi\u00f9 degna!...\") e capisce di non essersi ingannato. Egli vorrebbe che Mina mantenesse il segreto e si assicurasse l'amore di Aroldo (Duetto: \"Dite che il fallo a tergere\") ma lei gli resiste. Egberto insiste e le chiede di obbedirgli e di cedere al suo volere (Duetto: \"Ed io pure innanzi agl'uomini\"): \u00e8 suo dovere di moglie, Mina deve smettere di piangere e nessuno deve sospettare alcunch\u00e9. Mina infine sembra cedere (Duetto: \"Or meco venite, il pianto non vale\").\nQuadro II.\nFuga di stanze nel castello.\nGodvino entra furtivamente in una sala, mentre una festa si sta svolgendo all'interno. Si lamenta di essere stato ignorato da Mina di cui \u00e8 innamorato e infila una lettera, che vorrebbe fare avere all'amata, tra le pagine di un libro che pu\u00f2 essere chiuso e di cui possiede la chiave. Godvino \u00e8 stato osservato da Briano, entrato senza essere visto, che s'insospettisce. La sala \u00e8 invasa dai convitati, tra i quali anche Godvino si confonde. Tutti esprimono la loro gioia per il ritorno di Aroldo.\nBriano si avvicina ad Aroldo e gli rivela i suoi sospetti ma, tratto in inganno dall'abbigliamento simile dei due uomini, indica in Enrico, un cugino di Mina, l'autore della lettera, invece di accusare Godvino. Aroldo, furente, racconta la storia di un uomo che perpetr\u00f2 un tradimento nascondendo una missiva in un libro (Aria: \"Vi fu in Palestina\"), e dice che nel libro, che indica, si racconta una storia simile. Chiede a Mina, che possiede una copia della chiave di aprirlo, ma al rifiuto di lei rompe il sigillo facendo cadere la lettera nascosta. Egberto riesce a raccoglierla prima di Aroldo, e si rifiuta di consegnarla al genero, che non esita a scagliarsi contro di lui incurante dell'et\u00e0 e delle proteste di Mina. Egberto, al corrente della vera situazione, chiede a Godvino di raggiungerlo al vicino cimitero, dove lo sfider\u00e0 a duello.\nAtto II.\nAntico cimitero del castello di Kenth.\nMina \u00e8 sola nel cimitero, dove prega la defunta madre di aiutarla (Aria: \"Oh cielo!... ove son io!...\"). Quando sopraggiunge Godvino, chiede di essere lasciata sola e vorrebbe farsi restituire l'anello che gli aveva regalato. Godvino le dichiara ancora il proprio amore, mentre Mina sostiene di udire la voce della madre provenire dalla tomba (Aria: \"Ah, dal sen di quella tomba\"). Giunge Egberto, che scaccia Mina e chiede a Godvino di scegliere tra due spade; Godvino vorrebbe rifiutare il confronto con un uomo assai pi\u00f9 anziano di lui, ma i crescenti insulti di Egberto lo inducono ad accettare e il duello comincia. Giunge per\u00f2 Aroldo, che impone loro di porre fine alla lotta. Aroldo tende la mano a Godvino, ma Egberto gli dice che sta stringendo la mano di chi lo ha tradito. Al ritorno di Mina, Aroldo si rende conto della situazione (\"Era vero?... ah no... \u00e8 impossibile...\"). Egberto chiede ad Aroldo, furioso nei confronti di Mina, di punire la persona giusta, e Aroldo vorrebbe restituire la spada a Godvino e sfidarlo, ma Godvino rifiuta. Arriva Briano, che ricorda all'amico la necessit\u00e0 del perdono. Aroldo sviene.\nAtto III.\nUn'anticamera nel castello di Egberto.\nEgberto si sente disonorato per non essere stato capace di vendicarsi (\"O spada dell'onor\"). Godvino \u00e8 fuggito, lasciando una lettera con cui chiede a Mina di seguirlo, e per Egberto \u00e8 come avere perso una figlia (\"Mina, pensai che un angelo \").\nEgberto sta per tentare il suicidio, ma giunge Briano, annunciando che Godvino \u00e8 stato catturato e verr\u00e0 ricondotto al castello. Egberto, al pensiero della vendetta di nuovo possibile, viene preso da incontenibile gioia (\"Oh gioia inesprimibile\").\nEntrano Aroldo e Godvino, e Aroldo chiede al rivale cosa farebbe se Mina fosse libera. Mina viene convocata, e Aroldo chiede a Godvino di nascondersi e di ascoltare non visto il dialogo che seguir\u00e0. Aroldo spiega a Mina che partir\u00e0 e che devono separarsi (\"Opposto e il calle che in avvenire\"), e aggiunge che ella potrebbe redimersi sposando l'uomo che ha conquistato il suo cuore, presentandole una lettera di divorzio. Mina la firma, dichiarando che essi sono ora reciprocamente liberi, ma dice anche che, nonostante tutto, non potr\u00e0 mai essere di un altro uomo e che continuer\u00e0 ad amare Aroldo. Su insistenza di Aroldo, Mina ammette che la relazione con Godvino \u00e8 il frutto di un inganno di cui \u00e8 stata vittima. Aroldo giura che Godvino morir\u00e0, rivelandole che il rivale \u00e8 nella stanza accanto. Ma giunge Egberto impugnando una spada insanguinata: ha ottenuto la sua vendetta uccidendo Godvino. Briano conduce Aroldo in chiesa, mentre Mina resta sola invocando la piet\u00e0 divina.\nAtto IV.\nUna valle nei pressi del lago Lomond.\nAl tramonto, gruppi di pastori, cacciatori e mietitori si sono riuniti sulle sponde del lago e si allontanano cantando. Entrano Briano e Aroldo, e quest'ultimo confessa all'amico di amare ancora Mina. Si Mettono a pregare, ma comincia una tempesta, che risospinge i popolani verso il lago. Una barca che ha resistito a stento alla tempesta giunge a riva, e da essa scendono Mina ed Egberto. Cercando rifugio, Egberto bussa ad una porta e, con sua sorpresa, appare Aroldo, il quale \u00e8 furioso, poich\u00e9 lui e Briano si erano recati in questo luogo remoto senza assolutamente attendersi di rivedere Mina o il padre. Nonostante la contrariet\u00e0 di Aroldo, Egberto lo supplica di rispettare Mina, pur se non vuole pi\u00f9 esserne il marito. Mina cerca di calmare il padre (\"Pace, mio padre, calmati\"). Nella speranza di essere perdonata, ella prega Aroldo di volerla ascoltare un'ultima volta (\"Allora che gli anni avran domo il core\"). Si avanza allora Briano, pronunciando le celeberrime parole bibliche: \"Il sasso scagliato sia primo da quegli ch'\u00e8 senza peccato\". Aroldo scoppia in pianto, e, cedendo alle suppliche di Egberto e dello stesso Briano, concede il perdono alla moglie. Tutti esclamano: \"Trionfi la legge divina d'amor!!!\", Mina ed Aroldo si abbracciano e sono nuovamente uniti."}
{"id": "3557028", "revid": "729019", "url": "https://it.wikipedia.org/wiki?curid=3557028", "title": "Centrale nucleare di Hanul", "text": "La centrale nucleare di Hanul, precedentemente conosciuta come centrale nucleare di Ulchin \u00e8 una centrale nucleare sudcoreana situata presso la citt\u00e0 di Ulchin nella provincia del Nord Gyeongsang; il complesso energetico \u00e8 composto da due sezioni, di cui Ulchin \u00e8 la sezione originaria.\nL'impianto \u00e8 composto da 6 reattori PWR per 5.873 MW totali."}
{"id": "3557031", "revid": "122127354", "url": "https://it.wikipedia.org/wiki?curid=3557031", "title": "Miss Mondo 1961", "text": "Miss Mondo 1961, l'undicesima edizione di Miss Mondo, si \u00e8 tenuta il 9 novembre 1961, presso il Lyceum Theatre di Londra. Il concorso \u00e8 stato presentato da Michael Aspel. Rosemarie Frankland, rappresentante del Regno Unito \u00e8 stata incoronata Miss Mondo 1961."}
{"id": "3557032", "revid": "180559", "url": "https://it.wikipedia.org/wiki?curid=3557032", "title": "Supercoppa italiana 2002 (pallacanestro maschile)", "text": "La Supercoppa italiana 2002 fu l'8\u00aa supercoppa italiana di pallacanestro maschile.\nFu vinta, per la terza volta, seconda consecutiva, da sulla .\nTornata alla formula a gara unica tra due squadre, ebbe la stessa sede dell'edizione precedente e, oltre allo stesso esito, anche lo stesso miglior giocatore della partita, lo statunitense Tyus Edney."}
{"id": "3557035", "revid": "287204", "url": "https://it.wikipedia.org/wiki?curid=3557035", "title": "Shem Kororia", "text": "Biografia.\nHa ottenuto diversi successi anche nei 5000 metri: la medaglia di bronzo ai Mondiali del 1995 e l'oro in due diverse edizioni dei Giochi mondiali militari. Nel 1994 ha vinto un oro a squadre ai Mondiali di corsa campestre. Nel 1997 \u00e8 giunto primo sul traguardo della Parelloop."}
{"id": "3557036", "revid": "2032913", "url": "https://it.wikipedia.org/wiki?curid=3557036", "title": "GTFO", "text": "GTFO \u00e8 un singolo promozionale della cantante statunitense Mariah Carey, proveniente dal suo quindicesimo album d'inediti, intitolato \"Caution\". Il brano \u00e8 stato scritto dalla stessa cantante in collaborazione con Bibi Bourelly e Paul Jefferies, in arte Nineteen85, e prodotto da quest'ultimo. Mariah, nel presentare il singolo, lo ha descritto come un divertente assaggio, non troppo serio, del nuovo progetto discografico.\nLa canzone \u00e8 stata eseguita live per la prima volta all'iHeartRadio Music Festival nel settembre 2018 insieme ad altri grandi successi della cantautrice.\nAccoglienza.\nIsrael Daramola di \"Spin\" \u00e8 stato positivo sulla canzone, definendola \"un pezzo spettrale e tenero con un ritmo magnetico\". Randall Colburn di Consequence of Sound ha elogiato la performance vocale di Carey e la strumentazione della canzone, apprezzandone \"il flusso sognante\". Anche R. Eric Thomas di \"Elle\" \u00e8 stato positivo, descrivendo la traccia come \"una sensuale midtempo\". L'editore di \"Billboard\" Gil Kaufman ha descritto il brano come \"permaloso\". \"GTFO\" \u00e8 stato incluso al numero 59 nella lista di Idolator dei 100 migliori singoli del 2018, e al numero 92 nella lista di NPR delle 100 migliori canzoni dell'anno.\nVideo musicale.\nAnche se soltanto un singolo promozionale il 14 settembre Mariah rilascia, tramite il suo canale Vevo su Youtube, il video ufficiale della canzone diretto da Sarah McColgan. Nel video la Carey \u00e8 da sola mentre si concede un bicchiere di vino e si rilassa in tranquillit\u00e0 cantando della sua relazione ormai finita."}
{"id": "3557046", "revid": "293377", "url": "https://it.wikipedia.org/wiki?curid=3557046", "title": "Calcio ai V Giochi panamericani", "text": "La quinta edizione del torneo di calcio ai Giochi panamericani si \u00e8 svolta a Winnipeg, in Canada, dal 24 luglio al 3 agosto 1967. Viene inaugurato il nuovo formato, comprendente due gironi da quattro squadre: due affiliate alla CONMEBOL e sei alla CONCACAF. A vincere \u00e8 il , che supera in finale le ."}
{"id": "3557051", "revid": "1305772", "url": "https://it.wikipedia.org/wiki?curid=3557051", "title": "Bislett Games 2011", "text": "I Bislett Games 2011 sono stati la 44\u00aa edizione dell'annuale meeting di atletica leggera denominato Bislett Games, che ha luogo al Bislett Stadion di Oslo, per questa edizione dalle ore 17:15 alle 21:48 UTC+2 del 9 giugno 2011. Il meeting \u00e8 stato anche la quinta tappa del pi\u00f9 prestigioso circuito di atletica leggera al mondo:IAAF Diamond League 2011.\nProgramma.\nIl meeting ha visto lo svolgimento di 18 specialit\u00e0, 9 maschili e 9 femminili: di queste, 8 maschili e 8 femminili erano valide per la Diamond League. Oltre a queste, erano inserite in programma una serie di 1500 metri per atlete scandinave, due prove per atleti under23 e una serie di 800 metri per atleti scandinavi. Per la qualificazione alla gara dei 100 metri ostacoli donne sono state programmate due serie di qualificazione.\nRisultati.\nDi seguito i primi tre classificati di ogni specialit\u00e0. w "}
{"id": "3557056", "revid": "709565", "url": "https://it.wikipedia.org/wiki?curid=3557056", "title": "Lois Lane (Smallville)", "text": "Lois Joanne Lane \u00e8 un personaggio della serie televisiva \"Smallville\", interpretato da Erica Durance. \u00c8 la versione adattata della Lois Lane dei fumetti, da cui differisce, soprattutto inizialmente, per alcuni particolari. Bella, sensuale, tenace, sveglia e con uno spiccato senso dell'umorismo, diventer\u00e0 il vero amore di Clark Kent, anche se all'inizio i due non si sopportavano. Appare a partire dalla quarta stagione, introdotta come cugina di Chloe Sullivan.\nBiografia del personaggio.\n\u00c8 figlia dell'autoritario generale Sam Lane, con cui \u00e8 spesso in conflitto a causa del suo carattere ribelle e indomito.\nSua madre \u00e8 morta quando era una bambina. Lois ha una sorella minore, la bella violinista Lucy, con cui si \u00e8 sempre contesa l'affetto del padre, troppo spesso assente per occuparsi di loro: specialmente Lucy \u00e8 sempre stata gelosa della sorella poich\u00e9 convinta che quest'ultima fosse quella che pi\u00f9 ha ricevuto l'amore del rigido generale. Giunge a Smallville nel primo episodio della quarta stagione (\"Il simbolo della crociata\") per indagare sull'apparente morte della cugina Chloe, avvenuta nell'ultimo episodio della terza stagione (\"Il patto\"), e si imbatte immediatamente in un Clark Kent nudo e senza ricordi, sperduto in un campo di grano. Anche a causa di questo inizio imbarazzante, tra i due si instaura un rapporto di odio-amore, ricco di frecciatine, prese in giro, ma anche tanta complicit\u00e0.\nUn rapporto che continuer\u00e0 anche dopo la conclusione delle indagine sulla presunta morte di Chloe (che Clark salver\u00e0 nell'episodio \"Scomparsa\") poich\u00e9 Lois, bocciata all'ultimo semestre al Liceo di Metropolis, si ritrova costretta a frequentare lo Smallville High School e anche grazie ad un breve periodo in cui la ragazza viene ospitata in casa Kent.\nCaparbia e determinata quanto la pi\u00f9 giovane cugina Chloe (Lois \u00e8 di un anno pi\u00f9 vecchia) con cui ha un rapporto profondo, Lois \u00e8 ribelle, sarcastica, ironica, spigliata, spiritosa, ottimista e combattiva: come disse allo stesso Clark il primo giorno che si sono conosciuti, \u00e8 dipendente dalla nicotina e imbarazzata dai silenzi imbarazzanti.\nPrende scherzosamente in giro Clark con il soprannome \"Smallville\" ed \u00e8 allergica ai cani. La Lois all'inizio della serie \u00e8 comunque lontana dalla Lois Lane dei fumetti: sembra che Clark non sia affatto il suo tipo e soprattutto odia il giornalismo, anche se nella sesta stagione inizier\u00e0 a scrivere per \"L'Inquisitor\", un giornale scandalistico di Metropolis.\nNonostante Clark sia ancora innamorato di Lana e Lois non sembri essere attratta da lui, tra i due c'\u00e8 una grande intesa: Clark ritiene che lei sia la persona che lo capisce pi\u00f9 di chiunque altro.\nNella sesta stagione frequenter\u00e0 il miliardario Oliver Queen ma la loro relazione \u00e8 ostacolata dal segreto della vera identit\u00e0 del ragazzo. Nel finale della sesta stagione, verr\u00e0 ferita mortalmente da un criminale, ma verr\u00e0 guarita dalle lacrime curative di Chloe che, dopo averla salvata, appare esanime (si riprender\u00e0 in seguito).\nNella settima stagione inizier\u00e0 a lavorare per il Daily Planet ed entrer\u00e0 per questa ragione in conflitto con la cugina Chloe, che verr\u00e0 licenziata dal giornale dal proprietario, Lex Luthor.\nNell'ottava stagione, dopo aver scoperto il Freccia Verde, inizier\u00e0 a dimostrare un vero interesse nei confronti di Clark, che intanto \u00e8 diventato suo collega, e una forte curiosit\u00e0 nei confronti del nuovo e misterioso supereroe di Metropolis, detto la \"Macchia rosso-blu\", con il quale riesce a mettersi in contatto telefonico pi\u00f9 di una volta nel finale di stagione. Al termine della stagione mentre stava lottando con Tess Mercer indossa involontariamente l'Anello della Legione di Clark che la porta nel futuro.\nNella nona stagione torna dal futuro senza ricordi, ma ha dei flash su avvenimenti terribili. La Macchia la ricontatta molte volte anche solo per parlare, ma dopo lo scontro con Metallo, nel quale Lois \u00e8 stata rapita nel tentativo di aiutare il supereroe, Clark decide di tornare alla sua vita umana e di smettere di contattare la collega, di cui si \u00e8 innamorato. Oliver le confessa di essere ancora innamorato di lei, ma Lois gli dice di volergli bene solo come un buon amico e ammettendo che \u00e8 innamorata di Clark, il quale la bacia, per la prima volta consapevolmente, al Daily Planet.\nDopo essere stata rapita da Tess Mercer, che vuole scoprire dove \u00e8 stata nelle tre settimane in cui \u00e8 scomparsa, Clark scopre cosa le \u00e8 accaduto nel futuro e il professor Hamilton le cancella la memoria su di esso poich\u00e9 quando ha i flash sta male. Dopo essersi ripresa, Clark le chiede dei chiarimenti sulla loro relazione e decidono di iniziare a frequentarsi. La relazione con Clark si evolve lentamente, ma in modo pi\u00f9 adulto e sembra andare tutto bene, finch\u00e9 Zod si finge la Macchia e le chiede di aiutarlo e mentire a Clark. Nel frattempo Lois conosce Perry White, a cui confessa di essere una sua grande ammiratrice, e iniziano a collaborare insieme ad una storia. Questo mostra a Perry White l'audacia della giornalista, tale da offrirle un lavoro in Africa, che tuttavia Lois rifiuter\u00e0. Nonostante le tensioni, Lois tiene al suo rapporto con Clark e quando Zod si presenta come la Macchia e le dice di prendere il Libro di Rao in possesso di Clark, lei lo prega di essere onesta con lui, ma Clark non vuole rivelarle il suo segreto e poi abbandonarla (avendo intenzione di utilizzare il Libro di Rao che lo esilierebbe dalla Terra). Lois ferita si reca da Zod per portargli il Libro di Rao, ma avendo ancora dei dubbi sull'identit\u00e0 della Macchia si rifiuta e Zod la attacca. Lois viene salvata dalla vera Macchia e quando le chiede di perdonarla e di dirle qualcosa, Clark tace per non farle capire che \u00e8 lui. Invece di parlare, la prende per mano e nell'oscurit\u00e0 la bacia. Nonostante non lo abbia visto in volto, dal bacio Lois capisce che la Macchia non \u00e8 altro che Clark.\nTuttavia non glielo dice e aspetter\u00e0 che sia Clark stesso a rivelarle la verit\u00e0. Entusiasta della rivelazione, Lois rimarr\u00e0 molto combattuta quando Clark le chiede di sposarlo, pensando cos\u00ec di diventare il suo punto debole e di distrarlo dal suo compito. Tuttavia, grazie ai consigli della cugina Chloe, decider\u00e0 infine di sposare Clark."}
{"id": "3557059", "revid": "729019", "url": "https://it.wikipedia.org/wiki?curid=3557059", "title": "Trans-Canada Highway", "text": "L'autostrada Transcanadese (TCH) (in inglese: Trans-Canada Highway; in francese: Route Transcanadienne) \u00e8 un sistema di autostrade misto a strade di giurisdizione federale e provinciale che unisce le dieci province del Canada.\nSi contende il titolo di autostrada pi\u00f9 lunga del mondo con l'autostrada Trans-Siberiana e la Highway 1 dell'Australia. \u00c8 una delle pi\u00f9 lunghe autostrade nazionali del mondo, con una rotta principale che si estende per 8.030\u00a0km (4.990\u00a0miglia). Il sistema venne approvato grazie al Trans-Canada Highway Act del 1948, e vide l'inizio della costruzione nel 1950. Ufficialmente l'autostrada venne aperta nel 1962, e venne completata nel 1971. Il sistema di autostrade \u00e8 riconoscibile per il logo verde su bianco a forma di foglia d'acero (\"maple leaf\") che marca gli accessi, e i numeri delle strade. La Trans-Canada Highway viene spesso abbreviata come TCH.\nAttraverso il Canada, vi sono almeno due percorsi designati come facenti parte della Trans-Canada Highway. Ad esempio, nelle province occidentali, sia la Trans-Canada route principale che la Yellowhead Highway formano parte del sistema della Trans-Canada.\nGiurisdizione.\nIl Canada non ha un sistema integrato di autostrade nazionali, e le decisioni sulla costruzione di strade e autostrade con accesso controllato (le cosiddette \"freeways\" a pedaggio e non) sono interamente sotto la giurisdizione delle singole province (\"Canada Works and Undertakings\"). Nel 2000 e nel 2001, il governo di Jean Chr\u00e9tien prese in considerazione di finanziare il progetto per infrastrutture che avrebbero permesso di trasformate l'intero sistema della Trans-Canada in freeway (ossia autostrade con minimo due corsie per senso di marcia, divise da spartitraffico, e soprattutto svincoli sopraelevati con accesso controllato). Anche se fondi per la costruzione delle \"freeway\" vennero resi disponibili ad alcune province per porzioni del sistema, il governo alla fine decise di non intraprendere una conversione totale di queste autostrade. L'opposizione ai finanziamenti al miglioramento delle freeway era dovuto agli scarsi livelli di traffico su molte parti della Trans-Canada. Altre province preferirono destinare i fondi al miglioramento di strade vitali per il commercio (alcune di queste erano direttrici di collegamento nord-sud con gli Stati Uniti e non le inter-provinciali).\nVi sono stati anche dei dibattiti riguardo all'attualizzazione della Trans-Labrador Highway (Quebec Route 389/Newfoundland and Labrador Route 500) agli standard basici della Trans-Canada Highway (totalmente pavimentata, due corsie per senso di marcia con corsie o aree per la sosta d'emergenza \"shoulders\", limite di velocit\u00e0 di 90\u00a0km/h).\nAnche la numerazione dei percorsi sulla Trans-Canada Highway viene gestita dalle province. Le province occidentali hanno coordinato i loro numeri autostradali in modo che la principale rotta della Trans-Canada \u00e8 designata Highway 1, mentre il percorso Yellowhead route viene designato Highway 16 in tutto il suo tracciato; comunque dal bordo tra Manitoba e Ontario verso est, i numeri dell'autostrada cambiano ad ogni confine provinciale. Dal momento che la Trans-Canada route era composta da sezioni di preesistenti autostrade e strade provinciali, \u00e8 poco probabile che l'Autostrada Transcanadese possa avere in futuro una designazione uniforme lungo l'intero paese.\nDettagli del percorso.\nVictoria\u2013Winnipeg.\nL'Autostrada Transcanadese, uniformemente denominata Autostrada 1 nelle quattro province ad ovest, inizia in Victoria, British Columbia all'intersezione di Douglas Street e Dallas Road (dove si trova il cartello del \"Mile\u00a00\") e passa diretta a nord lungo la costa est di Vancouver Island per a Nanaimo. Brevi segmenti di freeway del TCH possono essere trovati vicino a Victoria e Nanaimo, ma il resto dell'autostrada in Vancouver Island consiste soprattutto in una strada di collegamento tra autostrade che (caso unico nell'autostrada transcanadese) non salta alcuna delle sue aree di periferia, in particolare Nanaimo e Duncan. \u00c8 anche l'unica parte del sistema Trans-Canada dove l'autostrada \u00e8 ufficialmente designata come nord-sud (la Trans-Canada \u00e8 designata come est-ovest da Nanaimo a St.John, tuttavia ci sono significative sezioni nord-sud a nord di Hope BC, Sault Ste. Marie ON e Fredericton NB). La sezione dell'autostrada 1 che attraversa il nordovest di Malahat di Victoria non ha semafori ancora, ma \u00e8 fortemente disseminato da tratti accidentati che impediscono l'ampliamento a quattro corsie il che porta alla chiusura della strada per ore dopo un incidente stradale. Il traghetto Departure Bay, \u00e8 l'unico collegamento marino sulla Trans Canada che non ha freeway o altre strade ad alto scorrimento per l'accesso, \u00e8 previsto invece l'instradamento del traffico TCH attraverso le strade del centro di Nanaimo per raggiungere il traghetto per Vancouver. Ci sono solo poco pi\u00f9 di 60 intersezioni con stop, lungo la sezione di Vancouver Island della Autostrada Transcanadese, pari circa al numero totale di semafori lungo la totalit\u00e0 dei 7000 kilometri dell'autostrada da Vancouver BC a St. John's NF.\nDa Departure Bay, una traversata di (vedi BC Ferries) collega l'autostrada a West Vancouver. A questo punto, l'Autostrada Trans-Canadese diventa una strada ad alto scorrimento e passa attraverso l'area metropolitana di Vancouver, verso est attraverso la Fraser Valley a Hope. La TCH quindi piega verso nord per attraverso the Fraser Canyon verso Cache Creek principalmente come autostrada ad alto scorrimento con solo pochi occasionali stop, quindi verso est per attraverso Kamloops dove diventa per breve una freeway. Quindi continua ad est per attraversando Salmon Arm, Revelstoke, Rogers Pass, Golden, e Kicking Horse Pass per Banff, Alberta ha principalmente autostrade ad alto scorrimento.\nDa Banff, ci sono altri verso est come freeway per Calgary dove viene conosciuta come 16th Avenue N, una strada con traffico molto intenso e tanti semafori che sono ora evitati con la Highway 201 freeway che le \u00e8 parallela. Dopodich\u00e9 ci sono altri est verso Medicine Hat principalmente come autostrada ad alto scorrimento, quindi est per Moose Jaw, Saskatchewan e est per Regina che \u00e8 evitata con una tratto di freeway. Dopo Regina ci sono altri est verso Brandon, Manitoba, est per Portage la Prairie, ed infine est per Winnipeg. Il Perimeter Highway di Winnipeg (la cui met\u00e0 a sud, Highway 100, \u00e8 ufficialmente parte dell'autostrada Transcanadese) ha un misto di incroci con semafori e svincoli autostradali, e permette ai guidatori di evitare la citt\u00e0 completamente; tuttavia, il sistema Trans-Canada ha anche delle varianti che attraversano il centro urbano di Winnipeg, incorporando Portage Avenue, Main Street/St. Mary's Road, St. Anne's Road e Fermor Avenue.\nIn tutte le province della prateria, il limite di velocit\u00e0 varia da 100\u00a0km/h (62\u00a0mph) a 110\u00a0km/h (68\u00a0mph). Per la maggior parte dell'Highway 1 attraverso Alberta e Saskatchewan il limite \u00e8 a 110\u00a0km/h (68\u00a0mph) mentre \u00e8 a 100\u00a0km/h (62\u00a0mph) in Manitoba. Come in tutti i parchi nazionali in Canada, quando la superstrada passa attraverso i parchi, il limite di velocit\u00e0 scende a 90\u00a0km/h (55\u00a0mph). I limiti di velocit\u00e0 per la Trans Canada nella parte della Columbia Britannica variano dagli 80\u00a0km/h (50\u00a0mph) ai 110\u00a0km/h (68\u00a0mph). Una combinazione di difficili terreni e crescente urbanizzazione limita la velocit\u00e0 massima nella parte del Vancouver Island a 50\u00a0km/h (31\u00a0mph) per i centri urbani, 80\u00a0km/h (50\u00a0mph) attraverso Malahat e le zone suburbane, e un massimo di 90\u00a0km/h (55\u00a0mph) nelle zone rurali.\nC'\u00e8 anche una strada che passa attraverso la Columbia Britannica e Alberta conosciuta come Crowsnest Highway (Highway 3 in entrambe le provincie); non \u00e8 ufficialmente parte dell'Autostrada Transcanadese, ma connette con il ramo principale dell'autostrada Hope e Medicine Hat (rispettivamente la pi\u00f9 a ovest e pi\u00f9 a est di Crowsnest Highway).\nL'autostrada \u00e8 attualmente sottoposta a importanti lavori di aggiornamento del tratto delle Rocky Mountain di Columbia Britannica che percorre verso ovest da Banff National Park a Golden, British Columbia. La maggior parte di questo progetto \u00e8 stata completata nel 2007 con il nuovo Park Bridge e il tratto \"Ten Mile Hill\". Ci sono piani per ulteriori raddoppiamenti dell'autostrada da Lake Louise a Kamloops, tuttavia una data di completamento non \u00e8 stata ancora definita.\nIn Alberta, \u00e8 in costruzione da la \"Banff - Windermere Highway\" Alberta a Lake Louise dove \u00e8 iniziato il raddoppio a quattro corsie da due. Il completamento di questi lavori \u00e8 previsto per l'inverno del 2010.\nPer maggiori informazioni, vedi anche:\nWinnipeg\u2013Ottawa.\nL'autostrada continua verso est da Winnipeg per altri 205\u00a0km fino a Kenora. Al confine con l'Ontario, la designazione numerica dell'autostrada cambia da 1 a 17.\nDa Kenora, i cartelli che designano la Trans-Canada si trovano sia nella via principale che passa per il centro della citt\u00e0 che per la diramazione lunga 33,6\u00a0km Highway 17A che bypassa la citt\u00e0. Da Kenora l'autostrada continua verso est per 136\u00a0km fino a Dryden. Un secondo ramo si estende verso sud lungo la Highway 71 da Kenora fino a Chapple, per 157\u00a0km, e poi volge verso est lungo la Highway 11 per 320\u00a0km fino a Shabaqua, dove si ricongiunge con la rotta principale della Highway 17.\nLa united highway procede verso sudest per 65\u00a0km fino a Thunder Bay, e poi verso nordest per 115\u00a0km fino a Nipigon, dove di nuovo si biforca in due rotte diverse. La rotta del nord \u00e8 designata come Highway 11, quella del sud Highway 17. Da Nipigon, la Highway 11 si estende attraverso la contea di Northern Ontario per 401\u00a0km a est fino a Hearst e per altri 213\u00a0km verso est attraverso Cochrane. L'autostrada procede verso sudest per 218\u00a0km fino a New Liskeard, e in seguito a sud per 153\u00a0km fino a North Bay, dove incontra la Highway 17. Nei pressi di Kirkland Lake, uno sperone in direzione nord della Trans-Canada si estende ad est dalla Highway 11, come Highway 66 dell'Ontario (per 58\u00a0km), che in seguito diventa la Route 117 del Qu\u00e9bec (lunga 576\u00a0km) e la Autoroute 15 (per 98\u00a0km) fino a Montr\u00e9al.\nUna sezione della Trans-Canada tra Thunder Bay e Nipigon \u00e8 stata denominata \"Terry Fox Courage Highway\". La sezione, lunga 83\u00a0km segna il punto dove Terry Fox dovette interrompere la sua Marathon of Hope attraverso il Canada (che era una iniziativa per raccogliere fondi a favore della ricerca sul cancro). Una statua in bronzo si trova nei pressi del punto dove interruppe la sua corsa.\nDa Nipigon, la Highway 17 procede verso est come grande superstrada, lungo la costa del Lago Superiore per 581\u00a0km fino a Sault Ste. Marie e altri 291\u00a0km verso est fino a Sudbury, dove la Trans-Canada Highway si divide di nuovo nell'intersezione della Highway 17 e della Highway69 in diramazioni che bypassano Sudbury. Il ramo pi\u00f9 a sud corre lungo le Highway 69 e Highway 400 per 254\u00a0km, e infine segue la Highway 12 a sudest per 27\u00a0km fino a Orillia, e poi sempre sulla Highway 12 costeggia per 58\u00a0km il lago Simcoe, infine si trasferisce sulla Highway 7 verso est per 70\u00a0km fino a Peterborough. Il ramo pi\u00f9 a nord corre verso nordest per 151\u00a0km fino a North Bay, dove si ricongiunge con la Highway 11. La highway poi volge verso est per 216\u00a0km prima di arrivare a Pembroke. Le due diramazioni convergono sulla capitale canadese Ottawa, 244\u00a0km ad est di Peterborough e 123\u00a0km ad est di Pembroke.\nDa mettere in risalto che la Trans-Canada Highway non passa attraverso la parte pi\u00f9 densamente popolata del Canada, l'area del sud dell'Ontario nota come \"Golden Horseshoe\", che include la citt\u00e0 di Toronto, principale citt\u00e0 e sua capitale provinciale, oltre ad essere la maggiore citt\u00e0 del paese.\nOttawa\u2013Moncton.\nDa Ottawa, la Trans-Canada Highway procede verso est per 206\u00a0km fino a Montr\u00e9al. Nota come Highway 417 in Ontario (e come Queensway nella citt\u00e0 di Ottawa) e come Autoroute 40 nel Qu\u00e9bec, la Trans-Canada assume anche il nome di \"Autoroute M\u00e9tropolitaine\" (in inglese abbreviata come \"The Met\", oppure \"Metropolitan Boulevard\") mentre attraversa Montreal come viadotto autostradale. Nell'intersezione \"\u00e9changeur D\u00e9carie\" di Montreal, la Abitibi route (Ontario Highway 66/Route 117/A-15) si ricongiunge con la principale linea della TCH. In seguito la TCH segue la Autoroute 25 verso sud, scavalcando il fiume San Lorenzo verso il Ponte-Galleria Louis Hippolyte Lafontaine, e procedendo verso nordest sulla Autoroute 20 per 257\u00a0km fino a L\u00e9vis (attraversando Qu\u00e9bec).\nAd est di L\u00e9vis, la Trans-Canada highway continua sull'Autoroute 20 lungo la riva sud del fiume San Lorenzo fino a un'intersezione appena a sud di Rivi\u00e8re-du-Loup, 173\u00a0km a nordest di L\u00e9vis. In quel punto, l'autostrada si volge verso sudest e cambia designazione come Autoroute 85 per 13\u00a0km, e infine decade a superstrada Route 185 fino al confine con il Nuovo Brunswick. La parte dall'Autoroute 20 a Edmundston, Nuovo Brunswick \u00e8 lunga 121\u00a0km.\nSeguendo la designazione di Route 2, da Edmundston, la superstrada corre lungo la valle del fiume St. John, verso sud per 170\u00a0km fino a Woodstock (corre parallela al confine internazionale Canada-USA) e poi verso est per altri 102\u00a0km fino a passare attraverso Fredericton. 40\u00a0km a est di Fredericton, il fiume St. John River volge verso sud, in quel punto la superstrada attraversa il fiume a Jemseg e continua in direzione est fino a Moncton che si raggiunge dopo 135\u00a0km. Il 1\u00ba novembre del 2007, il Nuovo Brunswick completava uno sforzo durato 20 anni per convertire la sua sezione (lunga 516\u00a0km) della Trans-Canada highway in una superstrada a quattro corsie (freeway).\nMoncton \u2013 North Sydney.\nDa Moncton, la superstrada continua verso sudest per 54\u00a0km fino a una giunzione ad Aulac sul bordo Nuovo Brunswick\u2013Nuova Scozia (nei pressi di Sackville) dove la Trans-Canada Highway si divide nella rotta principale verso il vicino bordo con la Nuova Scozia come Route 2, ed una strada lunga 70\u00a0km designata come Route 16 che corre verso est fino al Confederation Bridge di Cape Jourimain.\nIsola del Principe Edoardo.\nDopo aver attraversato lo stretto di Northumberland sul Confederation Bridge (lungo 13\u00a0km) fino a Borden-Carleton (Isola del Principe Edoardo), la Trans-Canada Highway segue una strada lunga 110\u00a0km attraverso la parte sud di Prince Edward Island, che \u00e8 indicata come Route 1. Dopo essere passata attraverso Charlottetown finisce a Wood Islands dove una linea di traghetti (la \"Northumberland Ferries Limited\") percorre un tragitto di 26\u00a0km che attraversa lo stretto di Northumberland fino a Caribou nella Nuova Scozia (nei pressi di Pictou). Dal terminal del ferry a Caribou, la strada continua verso sud per altri 19\u00a0km come la Highway 106 fino ad un'intersezione con il ramo pi\u00f9 diretto della Trans-Canada Highway (Nova Scotia Highway 104) a Westville (nei pressi di New Glasgow).\nNuova Scozia.\nDal confine con il Nuovo Brunswick, la principale rotta della Trans-Canada Highway continua verso est fino alla Nuova Scozia ad Amherst, dove riceve la designazione provinciale di \"Nova Scotia Highway 104\". L'autostrada passa da Truro, dove si collega con l'autostrada provinciale \"Highway 102\" fino a Halifax, 117\u00a0km ad est del confine con il Nuovo Brunswick. L'area metropolitana di Halifax, come Toronto, \u00e8 una capitale provinciale non direttamente collegata alla Trans-Canada Highway. Esiste un tratto di autostrada a pedaggio, lungo 30\u00a0km che collega la citt\u00e0 all'Autostrada Transcanadese.\nDa Truro, l'autostrada prosegue verso est per 57\u00a0km fino a New Glasgow, dove si collega con la superstrada provinciale Highway 106 (che \u00e8 la porzione della Trans-Canada che conduce al terminal di traghetti di Caribou), e poi verso nordest per altri 112\u00a0km fino al collegamento Canso Causeway che attraversa lo stretto di Canso fino all'Isola del Capo Bretone nei pressi di Port Hawkesbury. Dalla Canso Causeway, la superstrada continua verso est per 144\u00a0km con la designazione di \"Nova Scotia Highway 105\" su Cape Breton Island, fino a raggiungere il terminal di traghetti della Marine Atlantic che si trova a North Sydney.\nPort aux Basques \u2013 St. John's.\nDa North Sydney, parte una linea di traghetti della Crown corporation-Marine Atlantic, che percorrendo 177\u00a0km di Oceano Atlantico congiunge idealmente l'autostrada alla superstrada nell'isola di Terranova (che forma parte della regione Terranova e Labrador), oltrepassando il Golfo di San Lorenzo fino al porto di Channel\u2013Port aux Basques, da dove riparte la Trans-Canada Highway che viene indicata come \"Newfoundland and Labrador Route 1\" e corre verso nordest per 219\u00a0km attraverso Corner Brook, verso est per altri 352 fino a Gander, Terranova (dove si trova l'aeroporto Gander International Airport che permetteva i primi voli commerciali intercontinentali transatlantici) e finisce a St. John's, dirigendosi per 334\u00a0km verso sudest. La maggior parte della Trans-Canada Highway in Terranova non \u00e8 divisa da spartitraffico (e dunque pu\u00f2 essere considerata una superstrada o una strada a scorrimento veloce, anche se alcuni tratti a Corner Brook, Grand Falls-Windsor, Glovertown e una sezione di 75\u00a0km che parte da Whitbourne e arriva fino a St. John's \u00e8 divisa da spartitraffico.\nIl concetto di \"miglio zero\".\nAnche se non sembra esserci alcun \"punto d'inizio orientale\" nazionalmente riconosciuto per l'intero sistema della Trans-Canada Highway, sulla sponda dell'Oceano Atlantico la citt\u00e0 di St. John's (nell'isola di Terranova) ha adoperato queste segnalazioni per la sezione della strada provinciale che passa per la citt\u00e0 usando il termine \"Mile One\" per il complesso che comprende uno stadio e il centro convegni (Mile One Centre). Le distanze sulla Trans-Canada Highway sono state indicate in chilometri sin dal 1977, quando tutte le strade del Canada adottarono il sistema metrico decimale.\nSulla sponda dell'oceano Pacifico l'altro estremo si trova nella citt\u00e0 di Victoria e il termine della Trans-Canada Highway si trova all'incrocio tra Douglas Street e Dallas Road nei pressi di \"Beacon Hill Park\", ed \u00e8 segnalato da un monumento \"mile zero\". Questa \u00e8 ufficialmente la fine ad occidente della Trans-Canada Highway."}
{"id": "3557060", "revid": "459531", "url": "https://it.wikipedia.org/wiki?curid=3557060", "title": "Adelqui Millar", "text": ""}
{"id": "3557066", "revid": "247222", "url": "https://it.wikipedia.org/wiki?curid=3557066", "title": "China's Next Top Model", "text": "China's Next Top Model (CNTM, in Cina ChiNTM) \u00e8 stato un reality show cinese in onda tra il 2008 e il 2015, basato sulla versione statunitense \"America's Next Top Model\".\nLo spettacolo \u00e8 stato prodotto dal canale televisivo \"Sichuan Satellite TV\" ed \u00e8 girato a Shanghai; i casting si sono svolti in alcune citt\u00e0 della Cina come Shanghai, Pechino, Chengdu e Canton. La prima edizione \u00e8 andata in onda il 13 gennaio 2008 alle 22:30, presentata dalla top model cinese Li Ai, presente anche nella seconda e terza serie, rispettivamente andate in onda nel 2009 e nel 2010.\nDopo tre anni di silenzio, il programma \u00e8 tornato sugli schermi (su un diverso canale e con una diversa conduttrice) il 12 ottobre 2013; ulteriore novit\u00e0 di questa stagione, il numero di aspiranti modelle in gara, salito da 10 a 14.\nLa quinta edizione dello show, andata in onda dal 21 maggio al 6 agosto 2015 ha avuto diverse novit\u00e0: un nuovo canale di trasmissione, \"Chongqing TV\", una giuria del tutto rinnovata e un numero superiore di concorrenti (sedici) divisi in ragazzi e ragazze."}
{"id": "3557067", "revid": "1442080", "url": "https://it.wikipedia.org/wiki?curid=3557067", "title": "\u00c1ngel Mentasti", "text": " \nBiografia.\nFiglio dei contadini Giuseppe e Virginia De Carli, visse la prima giovinezza nella sua citt\u00e0 natale. Sposatosi con una sua conterranea nel 1898, come molti italiani emigr\u00f2 in Argentina in cerca di nuove opportunit\u00e0. Nel paese latinoamericano, svolse diverse attivit\u00e0, in particolare nel commercio, e visse tra Santa Fe, Buenos Aires e Bah\u00eda Blanca.\nVerso la fine degli anni venti, Mentasti cominci\u00f2 ad avvicinarsi al settore cinematografico come distributore. In quel periodo conobbe Luis Jos\u00e9 Moglia Barth, uno dei maggiori registi argentini dell'epoca, con il quale stabil\u00ec una grande amicizia.\nNel 1931 fond\u00f2 una propria casa di produzione cinematografica, la \"Argentina Sono Film\", che due anni pi\u00f9 tardi lanci\u00f2 \"Tango\" (1933), primo film sonoro argentino. Per il film furono scritturati tra gli altri Libertad Lamarque, Pepe Arias, Tita Merello, Luis Sandrini come attori, e i direttori d'orchestra Edgardo Donato e Juan D'Arienzo. Il film ebbe un clamoroso successo commerciale.\nNel 1934 produsse un altro film dal titolo \"Riachuelo\", ma ebbe un successo modestissimo. Colpito da una difterite, mor\u00ec nel 1937."}
{"id": "3557068", "revid": "287204", "url": "https://it.wikipedia.org/wiki?curid=3557068", "title": "Lu\u017eianky", "text": "Lu\u017eianky (in ungherese \"Sarl\u00f3kajsza\") \u00e8 un comune della Slovacchia facente parte del distretto di Nitra, nella regione omonima."}
{"id": "3557069", "revid": "287204", "url": "https://it.wikipedia.org/wiki?curid=3557069", "title": "Luzianky", "text": ""}
{"id": "3557074", "revid": "767487", "url": "https://it.wikipedia.org/wiki?curid=3557074", "title": "\u013dudov\u00edtov\u00e1", "text": "\u013dudov\u00edtov\u00e1 (in ungherese \"Lajos\") \u00e8 un comune della Slovacchia facente parte del distretto di Nitra, nella regione omonima."}
{"id": "3557075", "revid": "287204", "url": "https://it.wikipedia.org/wiki?curid=3557075", "title": "Ludovitova", "text": ""}
{"id": "3557079", "revid": "31360", "url": "https://it.wikipedia.org/wiki?curid=3557079", "title": "Route Transcanadienne", "text": ""}
{"id": "3557080", "revid": "110157", "url": "https://it.wikipedia.org/wiki?curid=3557080", "title": "Mal\u00e9 Chyndice", "text": "Mal\u00e9 Chyndice (in ungherese \"Kishind\") \u00e8 un comune della Slovacchia facente parte del distretto di Nitra, nella regione omonima."}
{"id": "3557081", "revid": "287204", "url": "https://it.wikipedia.org/wiki?curid=3557081", "title": "Male Chyndice", "text": ""}
{"id": "3557084", "revid": "33689", "url": "https://it.wikipedia.org/wiki?curid=3557084", "title": "BSS 01", "text": "La BSS 01, abbreviazione di Bildschirmspiel 01 (traduzione: Videogioco 01), chiamata anche RFT TV-Spiel, era una console di gioco di tipo Pong (console di prima generazione) prodotta tra il 1980 e il 1984 da parte di Kombinat Mikroelektronik Erfurt in associazione con la fabbrica di semiconduttori VEB a Francoforte sull'Oder nella Germania dell'est ai tempi stato socialista. La BSS 01 \u00e8 stata l'unica console che sia stata mai prodotta nella Germania dell'est.\nSviluppo e diffusione.\nTra la quota di merci prodotte dalla fabbrica di semiconduttori di Francoforte sull'Oder destinate al mercato consumer, vi era inclusa la produzione della BSS 01. Alla base della console vi era il circuito integrato AY-3-8500-7 importato da una regione economica non socialista, in particolare dall'azienda USA General Instrument.\nLa BSS\u00a001 aveva il prezzo stabilito dallo stato (EVP, come per tutte le merci) pari a 550 marchi della DDR; a causa del suo prezzo elevato, la console era raramente presente nelle case comuni. Solitamente era consegnata a centri giovanili ed a strutture educative e ricreative; erano configurate per l'utilizzo gratuito.\nEra previsto anche il lancio di una console successiva chiamata BSS\u00a002; fu per\u00f2 deciso di sospendere la produzione di console, in favore della produzione di radio sveglie.\nTecnologia e giochi.\nLa console si connetteva al televisore per mezzo dello spinotto dell'antenna. La BSS 01 aveva anche la presa per la corrente. Il cuore della console era il chip AY-3-8500-7 che \u00e8 alla base anche di parecchie console simil-Pong non appartenenti al blocco sovietico; per questo motivo i giochi disponibili sono uguali a quelli presenti nelle console occidentali con medesimo chip. I giochi selezionabili erano i seguenti: \"Tennis\", \"Fu\u00dfball\" (calcio), \"Squash\" e \"Pelota\" (palla basca) (non si potevano quindi selezionare i due giochi di mira presenti sul chip). I primi tre sono a due giocatori e l'avversario controllato dal computer non \u00e8 previsto. Il gioco di pelota \u00e8 invece per una singola persona. I due controller removibili della console erano di tipo paddle. Sul corpo della console erano presenti diversi bottoni che permettevano di selezionare il gioco e di personalizzare alcuni dettagli di gioco: angolo di rimbalzo, velocit\u00e0 della palla e dimensione della racchetta."}
{"id": "3557085", "revid": "773636", "url": "https://it.wikipedia.org/wiki?curid=3557085", "title": "Parelloop", "text": "La Parelloop \u00e8 una corsa su strada di 10\u00a0km che si tiene a Brunssum, nei Paesi Bassi, a marzo o aprile di ogni anno dal 1989.\nIn questa prova il keniota Micah Kogo ha battuto nel 2009 il record mondiale dei 10\u00a0km su strada con il tempo di 27'01\", superando il precedente primato dell'etiope Haile Gebrselassie."}
{"id": "3557086", "revid": "466539", "url": "https://it.wikipedia.org/wiki?curid=3557086", "title": "Partecipanti al Tour de France 2011", "text": "Qui di seguito viene riportato l'elenco dei partecipanti al Tour de France 2011.\nCiclisti per nazione.\nLe nazionalit\u00e0 rappresentate nella manifestazione sono 29; in tabella il numero dei ciclisti suddivisi per la propria nazione di appartenenza:"}
{"id": "3557089", "revid": "767487", "url": "https://it.wikipedia.org/wiki?curid=3557089", "title": "Mal\u00e9 Z\u00e1lu\u017eie", "text": "Mal\u00e9 Z\u00e1lu\u017eie (in ungherese \"\u00dajlacska\") \u00e8 un comune della Slovacchia facente parte del distretto di Nitra, nella regione omonima."}
{"id": "3557090", "revid": "124123", "url": "https://it.wikipedia.org/wiki?curid=3557090", "title": "\u00c9dith Bongo", "text": "Era la figlia di Denis Sassou Nguesso, presidente della repubblica del Congo, ed \u00e8 pertanto considerata da \"Reuters\" come un simbolo dello stretto legame tra i due leader degli stati centrali africano. Con Omar Bongo ha avuto due figli, Omar Denis Junior e Yacine Queenie.\n\u00c9dith Bongo era anche una pediatra, che aveva nell'HIV/AIDS una delle sue principali specializzazioni. Ha aiutato la creazione di un forum delle first lady africane per combattere l'AIDS, ed ha fondato diverse associazioni a favore dei bambini e dei disabili.\n\u00c8 scomparsa nel 2009 all'et\u00e0 di 45 anni a seguito di un tumore all'intestino."}
{"id": "3557091", "revid": "287204", "url": "https://it.wikipedia.org/wiki?curid=3557091", "title": "Male Zaluzie", "text": ""}
{"id": "3557094", "revid": "110157", "url": "https://it.wikipedia.org/wiki?curid=3557094", "title": "Mal\u00fd Cet\u00edn", "text": "Mal\u00fd Cet\u00edn (in ungherese \"Kisc\u00e9t\u00e9ny\", in tedesco \"Klein Zetin\") \u00e8 un comune della Slovacchia facente parte del distretto di Nitra, nella regione omonima."}
{"id": "3557095", "revid": "1305772", "url": "https://it.wikipedia.org/wiki?curid=3557095", "title": "Mar'ino", "text": " \u00e8 un toponimo diffuso nei paesi slavi"}
{"id": "3557096", "revid": "287204", "url": "https://it.wikipedia.org/wiki?curid=3557096", "title": "Maly Cetin", "text": ""}
{"id": "3557098", "revid": "599013", "url": "https://it.wikipedia.org/wiki?curid=3557098", "title": "Joeano", "text": "Carriera.\nHa giocato pi\u00f9 volte nell'Acad\u00e9mica di Coimbra, l'ultima volta nella stagione 2007-2008 in prestito dal Beitar Gerusalemme.\nNel gennaio 2009 ha firmato per il Vit\u00f3ria Set\u00fabal e alla fine della stagione si \u00e8 trasferito all'Aradippou Ermis, nel campionato cipriota."}
{"id": "3557099", "revid": "767487", "url": "https://it.wikipedia.org/wiki?curid=3557099", "title": "Mal\u00fd Lap\u00e1\u0161", "text": "Mal\u00fd Lap\u00e1\u0161 (in ungherese \"Kislap\u00e1s\") \u00e8 un comune della Slovacchia facente parte del distretto di Nitra, nella regione omonima."}
{"id": "3557100", "revid": "182412", "url": "https://it.wikipedia.org/wiki?curid=3557100", "title": "Joeano Pinto Chaves", "text": ""}
{"id": "3557101", "revid": "1032083", "url": "https://it.wikipedia.org/wiki?curid=3557101", "title": "Difesa Servizi", "text": "Difesa Servizi S.p.A. \u00e8 una societ\u00e0 in house del Ministero della difesa della Repubblica Italiana.\nNata nel 2009, ha la funzione di reperire fondi per il finanziamento delle attivit\u00e0 del Ministero della Difesa affinch\u00e9 esse gravino il meno possibile sul bilancio dello Stato.\nStoria.\nDifesa Servizi nasce con l'articolo 2, comma 27 della legge 191/09 dopo circa un anno dal 10 febbraio 2009, giorno in cui i ministri Ignazio La Russa, Claudio Scajola e Giulio Tremonti hanno depositato il disegno di legge 1373 \"Misure a tutela dei segni distintivi delle Forze armate e costituzione della societ\u00e0 \u00abDifesa Servizi Spa\u00bb\".\nAttivit\u00e0.\nIl suo scopo \u00e8 la gestione, il recupero e la valorizzazione (ma non l'alienazione) del patrimonio immobiliare e dei terreni del Ministero della Difesa (caserme, fari, poligoni). \nIl 7 luglio 2011 Direzione Generale dei Lavori e del Demanio del Ministero della Difesa ha concesso per 25 anni a Difesa Servizi S.p.A. l'uso dei tetti e dei terreni di 64 compendi immobiliari per l'installazione di impianti per la produzione di energia da fonte rinnovabile.\nPer queste finalit\u00e0 questi immobili sono stati raggruppati in lotti e dati in affidamento per 20 anni a diversi soggetti che riconoscono a Difesa Servizi corrispettivi per un ammontare annuo di 12 milioni di euro.\nInoltre, con l'istituzione di questa societ\u00e0, \u00e8 prevista la fatturazione del servizio di previsioni meteorologiche che l'Aeronautica Militare fornisce a soggetti esterni (ad esempio Rai) il cui costo attualmente ricade sul Ministero della Difesa. Il mandato, di durata quinquennale, \"alla promozione, al sostegno, alla valorizzazione, all'attivit\u00e0 negoziale ed alla fatturazione per le attivit\u00e0 connesse ai servizi resi a terzi nel settore della meteorologia\" \u00e8 contenuto nella Convenzione stipulata tra Difesa Servizi e lo Stato Maggiore dell'Aeronautica Militare il 13 ottobre 2011.\nLo stesso Modello potr\u00e0 essere utilizzato anche per le prestazioni erogate ai civili dai Servizi di Sanit\u00e0 militare e per i servizi resi dall'Istituto Geografico Militare.\nLa societ\u00e0 potr\u00e0 stipulare contratti di sponsorizzazione, avr\u00e0 il compito della gestione e della valorizzazione dei marchi, delle denominazioni, degli stemmi, degli emblemi e dei segni distintivi di Esercito Italiano, Marina Militare, Aeronautica Militare, Guardia di Finanza e Carabinieri ad esempio utilizzati dalle aziende di abbigliamento ed accessori, tramite concessioni temporali \"a titolo oneroso\". La legge tutela questa esclusiva sui marchi ed in caso di violazione di \u00e8 prevista una sanzione da 1.000 a 5.000 euro. La convenzione tra Esercito Italiano e Difesa Servizi \u00e8 stata stipulata il 20 dicembre 2011.\nInfine pu\u00f2 provvedere all'acquisto di lavori, servizi e forniture (eccetto gli armamenti) di cui necessitano le forze armate per lo svolgimento delle loro attivit\u00e0 (vestiario ecc.).\nIl Contratto di Servizio stipulato tra il Ministero della Difesa e Difesa Servizi prevede che il 90% del valore dei contratti in cui la societ\u00e0 subentra sia versato al Ministero. Per i contratti di nuova sottoscrizione, invece, al Ministero spetta una quota non inferiore al 50% del valore del contratto.\nBilancio 2012.\nDifesa Servizi nel 2012 ha realizzato un fatturato di 5,11 milioni di euro, di cui:\nUtile di 303.274 euro, 1,33 milioni di patrimonio netto.\nVerser\u00e0 al Ministero della Difesa 5,26 milioni di euro, grazie alle sue attivit\u00e0 svolte nel 2011 e nel 2012.\nVertici Aziendali.\nCronologia dei vertici aziendali di Difesa Servizi."}
{"id": "3557102", "revid": "287204", "url": "https://it.wikipedia.org/wiki?curid=3557102", "title": "Maly Lapas", "text": ""}
{"id": "3557110", "revid": "767487", "url": "https://it.wikipedia.org/wiki?curid=3557110", "title": "Melek", "text": "Melek (in ungherese \"Mellek\") \u00e8 un comune della Slovacchia facente parte del distretto di Nitra, nella regione omonima."}
{"id": "3557114", "revid": "767487", "url": "https://it.wikipedia.org/wiki?curid=3557114", "title": "Jhoom Barabar Jhoom", "text": "Jhoom Barabar Jhoom (hindi: \u091d\u0942\u092e \u092c\u0930\u093e\u092c\u0930 \u091d\u0942\u092e, italiano: Danza baby danza) \u00e8 un film indiano del 2007 del regista Shaad Ali, con protagonisti Abhishek Bachchan, Preity Zinta, Bobby Deol e Lara Dutta. Il film \u00e8 prodotto da Aditya Chopra e Yash Chopra per la casa di produzione Yash Raj Films. Il film \u00e8 stato distribuito il 15 giugno 2007."}
{"id": "3557116", "revid": "287204", "url": "https://it.wikipedia.org/wiki?curid=3557116", "title": "Mojm\u00edrovce", "text": "Mojm\u00edrovce (in ungherese \"\u00dcrm\u00e9ny\") \u00e8 un comune della Slovacchia facente parte del distretto di Nitra, nella regione omonima."}
{"id": "3557117", "revid": "287204", "url": "https://it.wikipedia.org/wiki?curid=3557117", "title": "Mojmirovce", "text": ""}
{"id": "3557118", "revid": "3115", "url": "https://it.wikipedia.org/wiki?curid=3557118", "title": "Nitrianske Hrn\u010diarovce", "text": "Nitrianske Hrn\u010diarovce (in ungherese \"Nyitragerencs\u00e9r\") \u00e8 un comune della Slovacchia facente parte del distretto di Nitra, nella regione omonima."}
{"id": "3557119", "revid": "287204", "url": "https://it.wikipedia.org/wiki?curid=3557119", "title": "Nitrianske Hrnciarovce", "text": ""}
{"id": "3557121", "revid": "1149807", "url": "https://it.wikipedia.org/wiki?curid=3557121", "title": "Joystiq", "text": "Joystiq \u00e8 stato un blog sui videogiochi fondato nel giugno 2004. Uno dei siti pi\u00f9 popolari del gruppo di weblog di Weblogs, Inc. (WIN), \u00e8 stato il fulcro della rete di blog sui videogiochi di WIN, che comprende anche blog che si occupano specificamente del popolare MMORPG \"World of Warcraft\".\nNonostante Joystiq sia stato nominato per diversi premi nella categoria dei blog con argomento tecnologia, \u00e8 sempre stato messo in ombra dai blog che rappresentano una gamma molto pi\u00f9 ampia della tecnologia, come Slashdot, Gizmodo ed Engadget. Tuttavia Joystiq \u00e8 stato incluso in numerose liste di blog particolarmente popolari, compresa \"Best of the Web\" (\"Il meglio del web\") stilata da \"Forbes\".\nIl blog ha ufficialmente cessato la sua attivit\u00e0 il 3 febbraio 2015 ed \u00e8 stato assorbito da Engadget."}
{"id": "3557127", "revid": "196390", "url": "https://it.wikipedia.org/wiki?curid=3557127", "title": "Nikolai Ge", "text": ""}
{"id": "3557129", "revid": "110157", "url": "https://it.wikipedia.org/wiki?curid=3557129", "title": "Nov\u00e1 Ves nad \u017ditavou", "text": "Nov\u00e1 Ves nad \u017ditavou (in ungherese \"Zsitva\u00fajfalu\") \u00e8 un comune della Slovacchia facente parte del distretto di Nitra, nella regione omonima."}
{"id": "3557130", "revid": "287204", "url": "https://it.wikipedia.org/wiki?curid=3557130", "title": "Nova Ves nad Zitavou", "text": ""}
{"id": "3557132", "revid": "287204", "url": "https://it.wikipedia.org/wiki?curid=3557132", "title": "Lysgardsbakken", "text": ""}
{"id": "3557133", "revid": "104458", "url": "https://it.wikipedia.org/wiki?curid=3557133", "title": "Lysgaardsbakken", "text": ""}
{"id": "3557135", "revid": "466539", "url": "https://it.wikipedia.org/wiki?curid=3557135", "title": "Mainichi Film Concours", "text": "I Mainichi Film Concours sono una serie di premi cinematografici annuali, promossi dal , una delle pi\u00f9 grandi societ\u00e0 di editoria in Giappone, dal 1946."}
{"id": "3557141", "revid": "767487", "url": "https://it.wikipedia.org/wiki?curid=3557141", "title": "Comunit\u00e0 montana Alta Langa e Langa delle Valli Bormida e Uzzone", "text": "La comunit\u00e0 montana Alta Langa e Langa delle Valli Bormida e Uzzone era una delle sei comunit\u00e0 montane della provincia di Cuneo.\nL'ente \u00e8 stato soppresso, insieme alle altre comunit\u00e0 montane del Piemonte, con la Legge regionale 28 settembre 2012, n. 11.\nGeografia fisica.\nTerritorio.\nNata dall'accorpamento di due enti montani preesistenti, era formata da trentanove comuni: Albaretto della Torre, Arguello, Belvedere Langhe, Benevello, Bergolo, Bonvicino, Borgomale, Bosia, Bossolasco, Camerana, Castelletto Uzzone, Castino, Cerretto Langhe, Cissone, Cortemilia, Cossano Belbo, Cravanzana, Feisoglio, Gorzegno, Gottasecca, Igliano, Lequio Berria, Levice, Mombarcaro, Monesiglio, Murazzano, Niella Belbo, Paroldo, Perletto, Pezzolo Valle Uzzone, Prunetto, Rocchetta Belbo, Saliceto, San Benedetto Belbo, Santo Stefano Belbo, Serravalle Langhe, Somano, Torre Bormida e Trezzo Tinella.\nLe comunit\u00e0 accorpate.\nComunit\u00e0 montana Langa delle Valli Bormida e Uzzone.\nNota spesso semplicemente come \"Comunit\u00e0 montana Langa delle Valli\", aveva sede a Torre Bormida. Raggruppava i comuni di Bergolo, Castelletto Uzzone, Castino, Cortemilia, Cossano Belbo, Gorzegno, Gottasecca, Levice, Monesiglio, Perletto, Pezzolo Valle Uzzone, Prunetto, Rocchetta Belbo, Saliceto, Santo Stefano Belbo e Torre Bormida\nComunit\u00e0 montana Alta Langa.\nCostituita con decreto del presidente della Giunta regionale del Piemonte n. 99 del 14 agosto 2003, aveva sede a Bossolasco.\nUbicata nella parte orientale della provincia, era composta da ventuno comuni: Albaretto della Torre, Arguello, Belvedere Langhe, Benevello, Bonvicino, Borgomale, Bosia, Bossolasco, Camerana, Cerreto Langhe, Cissone, Cravanzana, Feisoglio, Lequio Berria, Mombarcaro, Murazzano, Niella Belbo, San Benedetto Belbo, Serravalle Langhe, Somano e Trezzo Tinella, per una superficie complessiva di 218,75\u00a0km2. la popolazione dell'area, secondo il censimento del 2001, ammontava a 8.116 abitanti, per una densit\u00e0 media pari a 37,1 abitanti/km2."}
{"id": "3557143", "revid": "124808", "url": "https://it.wikipedia.org/wiki?curid=3557143", "title": "E l'uomo cre\u00f2 Satana", "text": ""}
{"id": "3557149", "revid": "110157", "url": "https://it.wikipedia.org/wiki?curid=3557149", "title": "John Rutherford (regista)", "text": "Fu in precedenza capo della produzione della Falcon Entertainment.\nNel corso della sua carriera ha diretto circa una settantina di film fra il 1993 ed il 2007.\nHa vinto sei GayVN Awards e tre Grabby Awards, in tutti i casi nella categoria \"miglior regista\". Ha inoltre avuto l'onore nel 2002 di essere inserito nella GayVN Awards Hall of Fame."}
{"id": "3557150", "revid": "123294126", "url": "https://it.wikipedia.org/wiki?curid=3557150", "title": "Castel Giuliano", "text": "Castel Giuliano \u00e8 una frazione della provincia di Roma. Si trova all'interno del territorio del comune di Bracciano, dal centro del quale dista 7,07 chilometri. Antica tenuta della Campagna romana che nel XVI secolo divenne di propriet\u00e0 dei Patrizi Chigi Montoro con il titolo di marchesato per passare nel 1750 ai Patrizi Naro Montoro; confinava con le tenute di Valle Luterana, Sasso e Petrischie e con i territori di Bracciano, Manziana e Cerveteri, ed aveva una estensione di 1341 rubbia pari a ettari 2.414 circa.\nIl castello e il giardino.\nIl giardino del palazzo si sviluppa all'interno dell'edificio e occupa una buona parte del parco, cambiando via via fisionomia, da giardino formale a giardino paesaggistico, accompagnando, dapprima, le strutture architettoniche e il rigore delle corti e dei sentieri regolari, per fondersi, successivamente, con la vegetazione spontanea della macchia mediterranea e convivere con i giochi di luce e ombre delle grandi alberature.\nArchitetture religiose.\nLa chiesa parrocchiale di Castel Giuliano trae origini dalla costruzione della chiesa all'interno del castello, subito dopo l'acquisto della tenuta da parte dei marchesi Patrizi. La chiesa costruita intorno al 1660 fu dedicata a San Filippo Neri, di cui era molto devoto il marchese Patrizio Patrizi di Giovanni. Restaurata nel XVIII secolo, con cinque altari, stucchi e dipinti, si affaccia su un fiorito cortile. Quando la chiesa gentilizia divenne insufficiente per soddisfare le esigenze dei fedeli, casa Patrizi cedette una parte dei suoi terreni, fuori le mura del castello, per la costruzione di una nuova chiesa. Anch'essa fu intitolata a San Filippo Neri e la costruzione inizi\u00f2 agli inizi degli anni cinquanta, sotto la direzione del parroco don Giulio Cesari e completata da suo successore, monsignor Giuseppe Medov\u00fd. La chiesa fu consacrata il 15 maggio 1955 dal cardinale Eug\u00e8ne Tisserant, vescovo titolare della Diocesi di Porto-Santa Rufina e dedicata al SS. Crocifisso.\nNel 1683 i Patrizi costruirono anche la piccola chiesa di San Rocco, in origine dedicata alla Santa Croce. Anticamente era utilizzata regolarmente per le funzioni liturgiche e quando agli inizi del XX secolo fu aperto il cimitero dietro la chiesa, ne divenne la cappella centrale."}
{"id": "3557151", "revid": "486946", "url": "https://it.wikipedia.org/wiki?curid=3557151", "title": "John Astley", "text": ""}
{"id": "3557157", "revid": "767487", "url": "https://it.wikipedia.org/wiki?curid=3557157", "title": "Carlos Diarte", "text": "Biografia.\nMinore di otto fratelli, Diarte nacque il 26 gennaio 1954 ad Asunci\u00f3n, la capitale del Paraguay, da una famiglia di origine Guaran\u00ed.\nQuando aveva due anni suo padre abbandon\u00f2 la famiglia e Carlos Diarte crebbe con la madre, che si impegn\u00f2 affinch\u00e9 i figli studiassero oltre a svolgere umili lavori.\nEra un appassionato di musica, suonava la chitarra, incise un disco e cant\u00f2 alla radio e in televisione.\nAmava anche la letteratura, scrisse molti racconti e poesie.\nNel 2010 gli vennero diagnosticati un tumore vertebrale e un tumore al colon. A causa di questi problemi di salute lasci\u00f2 la Guinea Equatoriale, dove lavorava come commissario tecnico, per tornare a Valencia, dove avrebbe ricevuto cure migliori.\nDopo una lunga lotta contro la malattia, \u00e8 morto il 29 giugno 2011, all'et\u00e0 di 57 anni, all\"'Hospital Doctor Peset\" di Valencia. Ha lasciato quattro figli.\nCaratteristiche tecniche.\nEra molto forte fisicamente, abile nei dribbling e nei colpi di testa.\nAveva un passo rapido e lungo e per questo Mario Rivarola, suo compagno di squadra all'Olimpia, lo soprannomin\u00f2 \"El Lobo\" (Il lupo).\nCarriera.\nGiocatore.\nClub.\nEsord\u00ec nel Club Olimpia nel 1970, a 16 anni. Nel 1971 aiut\u00f2 la squadra della sua citt\u00e0 a vincere la Primera Divisi\u00f3n de Paraguay.\nIl 9 gennaio 1974, grazie all'operato di Avelino Chaves, si trasfer\u00ec in Spagna per giocare nel . Il costo del trasferimento fu di sette milioni di pesetas.\nIn Aragona, sotto la guida di Luis Carriega, trov\u00f2 i connazionali Saturnino Arr\u00faa, Felipe Santiago Ocampos, Jorge Insfr\u00e1n e Adolfo Soto. Questo gruppo di paraguaiani \u00e8 ricordato ancora oggi come \"Los Zaraguayos\". Diarte rest\u00f2 per tre stagioni a Saragozza e fu per tre volte il capocannoniere della squadra.\n\"Los Zaraguayos\" giocarono un buon calcio ma non vinsero nessun titolo.\nNella stagione 1973-1974 il Real Saragozza arriv\u00f2 al terzo posto in campionato e nella stagione successiva arriv\u00f2 secondo, raggiungendo il miglior piazzamento di sempre della storia del club aragonese.\nIl 25 giugno 1976 gli aragonesi furono sconfitti dall'Atl\u00e9tico Madrid nella finale della perdendo 1-0 con un gol di G\u00e1rate.\nUna volta sconfissero il segnando sette reti. Il Real Madrid dopo quella partita tent\u00f2 di ingaggiare Diarte, che aveva conosciuto anche Santiago Bernab\u00e9u, ma il trasferimento salt\u00f2 all'ultimo momento per ragioni sentimentali.\nDiarte fu convinto a lasciare Saragozza dall'allenatore paraguaiano del Valencia, Heriberto Herrera, che una notte si present\u00f2 a casa dell'attaccante per dirgli che con lui i valenziani sarebbero diventati campioni. \nCos\u00ec Diarte pass\u00f2 al Valencia per 60 milioni di pesetas.\nLa sua prima stagione a Valencia fu molto buona, con 16 gol segnati.\nNella stagione 1978-1979 vinse la Coppa del Re e poi lasci\u00f2 il club per passare al Salamanca.\nNella sua unica stagione a Salamanca gioc\u00f2 31 partite e segn\u00f2 sette gol, poi pass\u00f2 al Betis Siviglia.\nNel 1983 lasci\u00f2 la Spagna per giocare con la squadra francese del Saint-\u00c9tienne. Nel 1986 torn\u00f2 in patria, al Club Olimpia, dove chiuse la carriera da giocatore.\nNazionale.\nPrese parte al Campionato sudamericano di calcio Under-19 1971, vincendo il titolo. Diarte esord\u00ec con la Nazionale paraguaiana il 4 luglio 1971, quando Aurelio Ram\u00f3n Gonz\u00e1lez lo fece scendere in campo contro l'Argentina in una partita della Copa Rosa Cheva.\nGioc\u00f2 per l'ultima volta con la maglia del Paraguay il 7 giugno 1981, in una partita contro il Cile.\nIn totale gioc\u00f2 14 partite senza mai segnare.\nAllenatore.\nInizi\u00f2 la carriera da allenatore nel 1988, come assistente al Valencia. Successivamente ha allenato il Deportivo Alginet.\nNella stagione 1996-1997 ha preso il posto di Santiago Mart\u00edn Prado sulla panchina dell'Atl\u00e9tico Madrid B, in Segunda Divisi\u00f3n. Ha allenato la squadra in 26 incontri prima di essere sostituito da Wilfredo Guti\u00e9rrez a due giornate dalla fine. L'Atl\u00e9tico ha terminato il campionato al dodicesimo posto.\nNella stagione 1998-1999 \u00e8 tornato al Salamanca, in Primera Divisi\u00f3n. La squadra durante quella stagione aveva cambiato per quattro volte l'allenatore e Diarte nelle ultime nove giornate non riusc\u00ec a migliorare la situazione poich\u00e9 il Salamanca concluse il campionato all'ultimo posto.\nNella stagione 2000-2001 ha allenato il Gimn\u00e0stic de Tarragona, in Segunda Divisi\u00f3n. Anche la squadra catalana aveva cambiato pi\u00f9 volte l'allenatore e Diarte non \u00e8 riuscito ad evitare la retrocessione.\nDopo le esperienze in Spagna \u00e8 tornato in Sudamerica, dove ha allenato il Guarani, l'Olimpia e l'Atl\u00e9tico Colegiales.\nNel 2009 \u00e8 diventato commissario tecnico della Guinea Equatoriale.\nCon la Nazionale del piccolo stato africano ha raggiunto la finale della Coupe CEMAC 2009, persa 3-0 contro la Repubblica Centroafricana. Nel 2010 ha dovuto abbandonare l'incarico per problemi di salute."}
{"id": "3557159", "revid": "520814", "url": "https://it.wikipedia.org/wiki?curid=3557159", "title": "Carlos Mart\u00ednez Diarte", "text": ""}
{"id": "3557163", "revid": "22475", "url": "https://it.wikipedia.org/wiki?curid=3557163", "title": "Cyan Worlds", "text": "Cyan Worlds, Inc. (precedentemente Cyan, Inc. e Cyan Productions) \u00e8 una azienda che si occupa dello sviluppo di videogiochi, fondata dai fratelli Rand e Robyn Miller nel 1987, e principalmente nota per aver creato la serie di videogiochi \"Myst\". Dopo che \"Myst\" ed il suo sequel ' hanno venduto milioni di copie, la Cyan realizz\u00f2 l'avventura massively multiplayer online ', che \u00e8 stato annullato e ripreso pi\u00f9 volte nel corso degli anni. Per chiarire nuove direzioni per l'azienda, il presidente Rand Miller ha cambiato il nome da \"Cyan\" a \"Cyan Worlds,\" dopo la pubblicazione di \"Riven\". L'azienda si trova a Mead, Washington."}
{"id": "3557170", "revid": "71155", "url": "https://it.wikipedia.org/wiki?curid=3557170", "title": "Giuni Russo. Da un'estate al mare al Carmelo", "text": "Giuni Russo. Da un'estate al mare al Carmelo \u00e8 un cofanetto contenente la biografia della cantautrice italiana Giuni Russo, scritta da Bianca Pitzorno ed edita da Bompiani, un EP con brani inediti e il DVD con la ristampa del docufilm \"La sua figura\".\nIl libro \u00e8 di 288 pagine ed \u00e8 stato pubblicato il 7 settembre 2009.\nEP \"Giuni Russo\".\nIn questo EP \"Giuni Russo\", vengono pubblicate quattro tracce di demo originali, inedite.\nTra i demo originali, compare la prima versione inedita di \"Morir\u00f2 d'amore\", che fu boicottata, per ben due volte (Sanremo 1989 e Sanremo 1997), in quanto definito da Pippo Baudo, \"stonato\", ma poi ammesso, incredulamente, a Sanremo 2003.\nIn questa splendida versione, l'arrangiamento \u00e8 curato, sempre da Roberto Colombo, ma senza la collaborazione di Franco Battiato e per il testo, di Vania Magelli.\nL'inedito \"La sua voce (Come sei bella)\", scritto dalla stessa Giuni, a met\u00e0 anni novanta.\nUn altro demo originale \u00e8 la prima versione di \"Moro perch\u00e9 non moro\", scritta dalla stessa Giuni con Maria Antonietta Sisini, nel 1995.\nInfine, un altro brano inedito \u00e8 \"Pekino\", pubblicato nella sua unica versione \"live\" e tratto dal concerto di Giuni, presso l'Auditorium di Milano, il 4 aprile 2001.\nIl brano \u00e8 una libera e personale interpretazione rielaborata, ispirata da musiche e canti del Teatro di Pechino.\nDVD \"La sua figura\".\n\u00c8 la ripubblicazione del docufilm \"La sua figura\", diretto da Franco Battiato ed uscito il 16 novembre 2007, prodotto da Maria Antonietta Sisini.\nSi tratta di un ritratto artistico e umano inedito di Giuni Russo, attraverso filmati d'archivio, che vanno dagli esordi alle ultime apparizioni televisive, con la partecipazione dal vivo di artisti come Alice, Lene Lovich, The Mab e dell'attrice Piera Degli Esposti. Giuni si racconta, nel corso di un'intervista, da Paolo Piccioli, dell'aprile 2001 e del settembre 2002."}
{"id": "3557175", "revid": "125877297", "url": "https://it.wikipedia.org/wiki?curid=3557175", "title": "Anna Chlumsky", "text": "Biografia.\nLa sua famiglia ha origini ceche, come si evince dal suo cognome. \u00c8 cugina di Vik Foxx.\nChlumsky \u00e8 entrata nel mondo dello spettacolo in giovane et\u00e0, facendo da modella con la madre in una campagna pubblicitaria. \u00c8 divenuta famosa infatti gi\u00e0 da bambina, interpretando Vera Sultenfuss nel film \"Pap\u00e0, ho trovato un amico\" (1991) e nel suo sequel, \"Il mio primo bacio\" (1994), recitando accanto a Dan Aykroyd e Jamie Lee Curtis.\nInoltre ha fatto un provino per interpretare Lex in \"Jurassic Park\", ruolo che alla fine \u00e8 andato a Ariana Richards.\nNel 1995 \u00e8 stata protagonista, assieme a Christina Ricci, del film \"Un'amicizia pericolosa\".\nNon intendendo proseguire la carriera di attrice, per un certo periodo si \u00e8 allontanata dalla recitazione: ha frequentato l'Universit\u00e0 di Chicago e si \u00e8 laureata in Studi internazionali nel 2002. Dopo la laurea ha lavorato come assistente editoriale ma, trovando il lavoro insoddisfacente, ha deciso di tornare a recitare.\n\u00c8 comparsa in alcuni episodi dei telefilm \"Ultime dal cielo\", \"Law &amp; Order\", \"30 Rock\" e \"Cupid\". Dal 2012 fa parte del cast della serie televisiva \"Veep - Vicepresidente incompetente\".\nVita privata.\nAnna \u00e8 sposata dal 2008 con Shaun So. La coppia ha due figlie, Penelope Joan So, nata l'11 luglio 2013 e Clara Elisabeth So, nata il 28 luglio 2016."}
{"id": "3557184", "revid": "31886", "url": "https://it.wikipedia.org/wiki?curid=3557184", "title": "Oliver Queen (Smallville)", "text": "Oliver Jonas Queen \u00e8 un personaggio della serie televisiva \"Smallville\", interpretato da Justin Hartley, liberamente ispirato al personaggio dei fumetti DC Comics Freccia Verde. \u00c8 inizialmente apparso in diversi episodi della sesta stagione e in un episodio della settima stagione. Successivamente \u00e8 entrato a far parte del cast regolare dall'ottava stagione.\nAntefatti.\nIl miliardario Oliver Queen, figlio di Robert e Laura Queen, proprietari delle industrie omonime e appartenenti ad una delle pi\u00f9 ricche famiglie dello Stato americano (insieme ai Luthor, ai Teague, ai Swann e alla rispettiva assistente Bridget Crosby), mentre si trovava su di uno yacht per un party, si ubriaca e cade in mare; naufraga su di un'isola deserta e, per sopravvivere, si costruisce un rudimentale arco di legno con il quale riesce a cacciare; dopo settimane di pratica, diventa eccezionale. Viene salvato da una barca che in seguito scoprir\u00e0 essere di alcuni trafficanti di droga; con la nuova abilit\u00e0 appresa, Oliver sgomina la banda e la fa arrestare.\nSuccessivamente, indossando un costume da \"Robin Hood\" e usando le sue risorse economiche per finanziare il suo arsenale e rafforzando il suo corpo tramite diverse arti marziali, Oliver Queen diventa Freccia Verde, il giustiziere di Star City.\nBiografia del personaggio.\nOliver rimane orfano di entrambi i genitori dopo la pioggia di meteoriti del 1989 (anche se in realt\u00e0 furono uccisi su ordine da Lionel Luthor). Da adolescente frequenta la prestigiosa \"Excelsior Academy\" a Metropolis insieme a Lex Luthor, che tratter\u00e0 con atteggiamenti da bullo.\nSi trasferisce a Metropolis, nella Queen Tower, durante la sesta stagione. A met\u00e0 di quella stagione lascer\u00e0 la citt\u00e0 per poi ritornarci nell'ottava.\nDi giorno \u00e8 un miliardario playboy, che ama l'attivit\u00e0 fisica e lo yoga, ma di notte \u00e8 il supereroe Freccia Verde (il nome \u00e8 dato da Lois). Sebbene non possegga super poteri, a parte la mira infallibile, \u00e8 un esperto di diverse arti marziali e riesce ad avere un ampio arsenale tecnologico a sua disposizione, grazie alle industrie Queen che lavorano nel campo della cibernetica, delle armi e della farmaceutica. Cos\u00ec \u00e8 dotato di visori notturni e congegni particolari (frecce soporifere e frecce ad energia elettrostatica). Il suo equipaggiamento e il suo costume da Robin Hood del nuovo millennio, sono nascosti dietro la parete del suo ufficio. Grazie al travestimento e ad una voce camuffata, riesce a celare la sua identit\u00e0.\nSi scopre che la sua missione \u00e8 quella di combattere Lex Luthor e i suoi folli progetti, in particolar modo il 33.1. Per fare ci\u00f2 si avvale della collaborazione di altri ragazzi dotati di particolari abilit\u00e0 (non indotte dai meteoriti). Nella sesta stagione ha reclutato nella sua squadra Bart Allen/Impulse, Arthur Curry/Aquaman e Victor Stone/Cyborg, mentre Dinah Lance/Black Canary (nella settima), e si avvale della collaborazione di Clark Kent. Insieme formano la Lega della Giustizia. Le loro missioni consistono principalmente nel sabotaggio dei laboratori della LuthorCorp. sparsi in giro per il mondo, inoltre Oliver si offre di aiutare tutti coloro che hanno dei poteri, magari gi\u00e0 vittime di esperimenti di Lex.\nAl contrario di Clark, la sua personalit\u00e0 non \u00e8 completamente positiva. Infatti non disdegna l'uso di metodi illegali per raggiungere i suoi scopi e a volte \u00e8 incline a scatti di rabbia.\nMentre la senatrice Martha Kent chiedeva il suo appoggio finanziario nella sesta stagione, Oliver conosce Lois Lane e i due iniziano una relazione. Lois \u00e8 anche ossessionata da Freccia Verde e fa di tutto per scoprire la sua vera identit\u00e0. \u00c8 quasi vicina a farlo se non fosse per Clark che, conoscendo chi \u00e8 veramente Oliver Queen, decide di calarsi nei suoi panni per sviarla. Oliver, non potendo rivelarle il suo segreto, quando deve lasciare la citt\u00e0 decide anche di troncare il loro fidanzamento. Nella stagione successiva torna a Metropolis e sembra che le cose tra lui e Lois si stiano per aggiustare, ma la ragazza scopre il suo segreto e decide di lasciarlo, in quanto non riuscirebbe a condividerlo con il resto del mondo.\nNell'ottava stagione, dopo aver salvato Clark sperduto nell'Artide, scopre che i genitori sono morti per colpa di Lionel Luthor, quindi il suo obiettivo \u00e8 trovare lo scomparso Lex e vendicarsi. Intanto incontrer\u00e0 un nuovo avversario in Tess Mercer. Durante questa serie si scopriranno molte cose sulle sue origini: Oliver, infatti, naufrago in un'isola deserta, passer\u00e0 due anni cacciando animali con arco e freccia per sopravvivere. Riuscir\u00e0 a mettersi in salvo solo grazie alla stessa Tess, con la quale in seguito allaccer\u00e0 una relazione, finita male.\nVerso la fine della serie, Clark Kent si allontaner\u00e0 da lui, non condividendo l'assassinio di Lex; sempre in questo periodo la missione di Oliver diventa fermare Davis Bloome.\nNella nona stagione, dopo un periodo buio in cui si perde completamente tra alcool e droghe, Oliver si riconcilia con Clark, e comincia una relazione amorosa con la collega nella Lega ella Giustizia Chloe Sullivan. Dopo la scomparsa di quest'ultima, nella decima stagione, rivela al mondo la sua doppia identit\u00e0. Nel quindicesimo episodio dell'ultima serie di Smallville si sposa con Chloe Sullivan, e decide di trasferirsi a Star City con lei e continuare a combattere il crimine nella sua citt\u00e0. Torna a Metropolis per aiutare Clark contro l'Oscurit\u00e0 e Darkseid (che nel frattempo l'ha infettato) ma alla fine della serie viene liberato dal marchio malefico e aiuta Clark a debellare la minaccia. In seguito Oliver e Chloe hanno un figlio: Jonathan."}
{"id": "3557187", "revid": "123072615", "url": "https://it.wikipedia.org/wiki?curid=3557187", "title": "Petzi", "text": "Petzi (Rasmus Klump) \u00e8 un personaggio immaginario protagonista di una serie di libri illustrati per bambini, ideata in Danimarca nel 1951 da Carla (19 settembre 1906 - 6 dicembre 2001) e Vilhelm Hansen (6 maggio 1900 - 3 dicembre 1992).\nStoria editoriale.\nIn Danimarca sono state pubblicate 36 storie. In Italia sono state pubblicate da Vallardi, in tre edizioni, a partire dal 1974. Ogni libro conteneva tre storie, cio\u00e8 tre libri della serie originale danese, tuttavia solo 30 delle 36 storie sono state tradotte in italiano. Venne edito anche dal \"Corriere dei Piccoli\".\nPersonaggi.\nI personaggi principali sono:\nElenco delle storie.\n1.\" Petzi e la nave\" (X/1973):\n2. \"Petzi nel Paese del Sonno\" (X/1973):\n3. \"Petzi al polo\" (X/1973):\n4. \"Petzi fa il giro del mondo\" (III/1974 prima edizione, I/1978 seconda edizione)\n5. \"Petzi in Pingonesia\":\n6. \"Petzi alla ricerca del tesoro\" (X/1994):\n7. \"Petzi e il sommergibile\":\n8. \"Petzi in Dragolandia\":\n9. \"Petzi e l'albero magico\":\n10. \"Petzi e l'avventura sul fiume\" (IV/1980):\nSono state pubblicate, sempre da Vallardi, altre due storie: "}
{"id": "3557194", "revid": "200154", "url": "https://it.wikipedia.org/wiki?curid=3557194", "title": "Nobel per la Pace", "text": ""}
{"id": "3557200", "revid": "6923", "url": "https://it.wikipedia.org/wiki?curid=3557200", "title": "Scribblenauts (serie)", "text": "Scribblenauts \u00e8 una serie di videogiochi sviluppata da 5th Cell e pubblicata da Warner Bros. Interactive Entertainment.\nL'originalit\u00e0 della serie.\nLa serie ha avuto successo per l'originalit\u00e0 del capitolo principale, che introduce la possibilit\u00e0 di inserire quello che si desidera nel gameplay trovando molteplici soluzioni per arrivare a un obiettivo. Il giocatore pu\u00f2 scrivere sullo schermo tattile della console il nome di oggetti, animali, persone e questi si materializzano nello schermo cos\u00ec da permettere di proseguire nel livello (salvo parole con sfondo volgare o protette da copyright). Nel gioco sono presenti circa 28.000 vocaboli.\nStarite.\nIn Scribblenauts Unlimited gli Starite vengono descritte come piccole stelle che nascono dalla felicit\u00e0 della gente, ma in Super Scribblenauts e in parte anche in altri, gli Starite si possono prendere superando ostacoli, o, generalmente, completando la missione.\nI capitoli.\nIl primo capitolo introduce 28.000 vocaboli ed \u00e8 stato pubblicato nel 2009. Il secondo capitolo, oltre a nuovi vocaboli, aggiunge la possibilit\u00e0 di scrivere aggettivi. Il \"Remix\" \u00e8 un porting su iOS con grafica migliorata e presenta 40 livelli scelti tra il primo e il secondo capitolo, pi\u00f9 10 nuovi. \"Unlimited\", per Nintendo 3DS, Wii U e Microsoft Windows, permette di unire tra loro i vari oggetti creati.\n\"Unmasked\", per Nintendo 3DS, Wii U e Microsoft Windows, include vari eroi della DC Comics ed \u00e8 stato pubblicato a fine 2013."}
{"id": "3557201", "revid": "547992", "url": "https://it.wikipedia.org/wiki?curid=3557201", "title": "Il commissario Corso", "text": "Il commissario Corso \u00e8 una serie televisiva poliziesca italiana del 1991 con protagonista Diego Abatantuono, diretta da Alberto Sironi nella prima stagione e da Gianni Lepre nella seconda stagione. Fa parte di una coproduzione europea: una serie madre intitolata Eurocops che incorpora anche altre stagioni di altre produzioni poliziesche di nazioni europee.\nIn totale \"Il commissario Corso\" conta due stagioni, e tredici episodi trasmessi fra il 1991 ed il 1992 da Rai Due.\nIn un'intervista concessa anni dopo da Abatantauono a \"TV Sorrisi e canzoni\", in occasione della programmazione della fiction \"Il giudice Mastrangelo\", l'attore dichiar\u00f2 che considerava \"Il commissario Corso\" cosa non degna di nota, ritenendo invece \"Il giudice Mastrangelo\" il suo vero debutto in una serie televisiva."}
{"id": "3557202", "revid": "22475", "url": "https://it.wikipedia.org/wiki?curid=3557202", "title": "Oldsmobile Cutlass Ciera", "text": "La Cutlass Ciera \u00e8 un'autovettura mid-size prodotta dalla Oldsmobile dal 1982 al 1996 in due serie. In totale vennero costruiti 2.910.000 esemplari. La versione familiare, in vendita dal 1984, fu conosciuta come Cutlass Cruiser. Nell'ultimo anno di commercializzazione tutte le versioni del modello furono denominate semplicemente Ciera.\nIl contesto.\nIl marchio Oldsmobile apparteneva al gruppo General Motors, e quindi le vetture di tale marca avevano molte caratteristiche in comune con le automobili prodotte dalle altre Case automobilistiche del gruppo. In particolare, la Cutlass Ciera condivideva il pianale A a trazione anteriore della General Motors con la Buick Century, la Pontiac 6000 e la Chevrolet Celebrity. Sia la Oldsmobile che la Chevrolet utilizzarono il nome \u201cCelebrity\u201d per le loro vetture, con la prima che lo applic\u00f2, come livello di allestimento, a diversi modelli.\nLa Cutlass Ciera era disponibile in tre versioni, due porte coup\u00e9, quattro porte berlina e quattro porte familiare. Quest'ultima era conosciuta come Cutlass Cruiser. La Cutlass Ciera condivideva il nome Cutlass con la piccola Cutlass Calais e la pi\u00f9 grande Cutlass Supreme. Del modello vennero anche commercializzate le versioni \"GT\" e \"Holiday Coup\u00e9\".\nErano disponibili due tipi di trasmissioni automatiche, una a tre ed un'altra a quattro rapporti. Il motore era installato anteriormente.\nLa Cutlass Ciera sostitu\u00ec la quinta serie della Cutlass e fu rimpiazzata dalla sesta serie del modello appena citato.\nLa prima serie.\nLa produzione inizi\u00f2 il 28 settembre 1981 negli stabilimenti General Motors di Doraville, in Georgia, Stati Uniti d'America; la commercializzazione inizi\u00f2 per\u00f2 l'anno successivo. Nel 1984 esord\u00ec la Cutlass Cruiser, nome dato alla Cutlass Ciera versione familiare.\nLa Cutlass Ciera fu offerta in due livelli di allestimento, base e \"Brougham\". L'allestimento base comprendeva un motore a quattro cilindri da 2,5 L di cilindrata, un divanetto per i passeggeri posteriori e gli interni in tessuto. L'allestimento \"Brougham\" invece includeva dei propulsori V6 da 2,8 L o 3,8 L (quest'ultimo utilizzato anche su modelli Buick), oppure un motore Diesel V6 da 4,3 L; le Cutlass Ciera \"Brougham\" possedevano inoltre degli interni pi\u00f9 lussuosi con inserti in vinile, braccioli in pelle installati sui pannelli delle porte ed alzacristalli elettrici.\nNel 1985 la Cutlass Ciera fu oggetto di un restyling, che port\u00f2 all'installazione di una nuova calandra, di fari anteriori pi\u00f9 lisci e di nuovi fanali posteriori. Nel 1986 la calandra fu dotata di sezioni di ventilazione pi\u00f9 grandi e le coup\u00e9 furono provviste di un tettuccio pi\u00f9 arrotondato che non condividevano con nessun altro modello montato sul pianale A della General Motors. Nel 1987 la Cutlass Ciera fu di nuovo oggetto di un restyling, con la rivisitazione della calandra, il ritiro dal mercato del motore V6 da 2,8 L e lo spostamento, da una collocazione laterale destra al centro, del logo Oldsmobile posizionato sul volante. Nel 1988 alla Cutlass Ciera furono installati dei fari anteriori compositi e venne introdotta la nuova versione \"International Series\", con il contemporaneo ritiro dell'allestimento \"Brougham\".\nLa \"International Series\" includeva un emblema formato da bandiere di varie nazioni sotto la scritta \u201cCutlass Ciera\u201d. Era solo disponibile in versione berlina o coup\u00e9, ed era equipaggiata con il motore V6 Buick da 3,8 L di cilindrata, una trasmissione automatica a quattro rapporti, un doppio sistema di scarico e gli alzacristalli elettrici.\nDal 1983 al 1986 furono costruiti 814 esemplari di Cutlass Ciera cabriolet da \"Hess &amp; Eisenhardt\".\nLa seconda serie.\nLa Cutlass Ciera fu aggiornata nel 1989, con la berlina che ricevette un nuovo tettuccio dalla linea pi\u00f9 moderna. Sia le coup\u00e9 che le berline ebbero una nuova coda ridisegnata, con i fari posteriori degli esemplari prodotti nel 1989 e nel 1990 che furono personalizzati con il logo della Oldsmobile collocato in posizione centrale. Successivamente, i modelli costruiti dal 1991 al 1996 ebbero nuovi fari posteriori a tre segmenti. Dal 1990 le cinture di sicurezza anteriori non vennero pi\u00f9 ancorate al montante centrale ma alle porte.\nNel 1992 la coup\u00e9 e la \"International Series\" furono tolte dal listino; nonostante questo, la Cutlass Ciera fu il modello Oldsmobile pi\u00f9 venduto nel 1992, con 140.000 esemplari. Nel 1993 il motore \"Tech IV\" da 2,5 L di cilindrata fu rimpiazzato da un propulsore a valvole in testa da 2,2 L. Nello stesso anno le ruote a raggi furono sostituite da ruote in acciaio. Nel 1994 l'airbag lato guida divent\u00f2 di serie.\nNel 1996, ultimo anno di produzione, furono tolti i nomi Cutlass e Cruiser dalla denominazione della vettura. Il modello, sia nella versione berlina che in quella familiare, fu quindi commercializzato come \u201cOldsmobile Ciera\u201d. La produzione della Ciera termin\u00f2 il 30 agosto 1996. Fu sostituita dalla sesta serie della Cutlass, che si basava sul pianale N della General Motors.\nAllestimenti.\nI livelli di allestimento per la Cutlass Ciera e la Ciera commercializzati dal 1989 al 1996 sono elencati qui sotto in ordine di prezzo:"}
{"id": "3557204", "revid": "126257", "url": "https://it.wikipedia.org/wiki?curid=3557204", "title": "Oldsmobile Ciera", "text": ""}
{"id": "3557205", "revid": "126257", "url": "https://it.wikipedia.org/wiki?curid=3557205", "title": "Oldsmobile Cutlass Cruiser", "text": ""}
{"id": "3557207", "revid": "599013", "url": "https://it.wikipedia.org/wiki?curid=3557207", "title": "Lilija Nurutdinova", "text": ""}
{"id": "3557211", "revid": "298229", "url": "https://it.wikipedia.org/wiki?curid=3557211", "title": "Liliya Nurutdinova", "text": ""}
{"id": "3557214", "revid": "767487", "url": "https://it.wikipedia.org/wiki?curid=3557214", "title": "Nidia Pausich", "text": "Carriera.\nHa vinto otto scudetti (per un totale di 341 presenze e 1881 punti nella massima serie), partecipato a un mondiale e sei europei e ha giocato 136 gare (797 punti) con la Nazionale italiana.\nIn seguito allenatrice (ha conquistato anche una promozione in A1 nel 1977 e si \u00e8 occupata di bambini e portatori di handicap), dal 2008 \u00e8 nella Italia Basket Hall of Fame.\nPalmar\u00e8s.\nA.P.U. Udine: 1958-'59, 1959-'60, 1960-'61, 2\u00ba posto in Serie AF 1956-57, 2\u00ba posto in Serie AF 1957-58;\nA.P. Onda Pavia: 2\u00ba posto in Serie AF 1963-64;\nA.S. Vicenza: 1964-'65, 1965-'66, 1966-'67, 1967-'68, 1968-'69"}
{"id": "3557215", "revid": "1543377", "url": "https://it.wikipedia.org/wiki?curid=3557215", "title": "Basket Trapani 1999-2000", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1999-2000.\nDivise di gioco.\nIl fornitore ufficiale di materiale tecnico per la stagione 1999-2000 \u00e8 Reebok.\nStagione.\nIl Basket Trapani 1999-2000 ha preso parte alla Serie B1 arrivando 13\u00ba nel Girone B e mantenendo la categoria dopo i Play-out sconfiggendo lo Sporting Club Gira. Sponsor: Banca Popolare S. Angelo\nRoster 1999-00.\n\"Scheda sul sito della Lega Nazionale Pallacanestro\""}
{"id": "3557216", "revid": "1543377", "url": "https://it.wikipedia.org/wiki?curid=3557216", "title": "Basket Trapani 2000-2001", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1999-2000.\nDivise di gioco.\nIl fornitore ufficiale di materiale tecnico per la stagione 2000-2001 \u00e8 Reebok.\nStagione.\nIl Basket Trapani 2000-2001, sponsor \"Banca Popolare Sant'Angelo\", ha preso parte al campionato di Serie B d'Eccellenza.\nSi \u00e8 classificato al 12\u00ba posto nel serie B1 Girone B 2000-01.\nRoster 2000-01.\n\"Scheda sul sito della Lega Nazionale Pallacanestro\""}
{"id": "3557219", "revid": "1543377", "url": "https://it.wikipedia.org/wiki?curid=3557219", "title": "Basket Trapani 2001-2002", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2001-2002.\nDivise di gioco.\nIl fornitore ufficiale di materiale tecnico per la stagione 2001-2002 \u00e8 HM.\nStagione.\nIl Basket Trapani 2001-2002 ha preso parte al campionato di Serie B d'Eccellenza.\nSi \u00e8 classificato al 6\u00ba posto nel serie B1 Girone B 2001-02, eliminata ai quarti di play-off dal New Wash Montichiari.\nRoster 2001-02.\n\"Scheda sul sito della Lega Nazionale Pallacanestro\""}
{"id": "3557220", "revid": "287204", "url": "https://it.wikipedia.org/wiki?curid=3557220", "title": "Basket Trapani 2002-2003", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2002-2003.\nDivise di gioco.\nIl fornitore ufficiale di materiale tecnico per la stagione 2002-2003 \u00e8 Macron.\nStagione.\nIl Basket Trapani 2002-2003 ha preso parte al campionato di Serie B d'Eccellenza.\nSi \u00e8 classificato al 4\u00ba posto nel campionato di serie B1 2002-03, raggiungendo cos\u00ec i playoff, dove inaspettatamente riusc\u00ed ad arrivare fino alla finalissima per la serie A, venendo sconfitto soltanto dal Banco di Sardegna Sassari, poi promosso in serie A2, per 2-1. La squadra era costruita sull'asse play-pivot Virgilio-Binelli e poteva contare anche sull'esperienza di Zamberlan e Passarelli, egregiamente guidati dal coach, Massimo Bernardi.\nRoster 2002-03.\n\"Scheda sul sito della Lega Nazionale Pallacanestro\"\nI due under della squadra erano Luca Sottana e Stefano Marisi. Tra i giovani, risultarono aggregati alla prima squadra i trapanesi Gaspare Erice (1984, 192\u00a0cm, A), Andrea Di Vita (1986, 182\u00a0cm, PG) Ignazio La Gattuta (1985, 200\u00a0cm, C) ed Ivan Tarantino (1985, 180\u00a0cm, G) ed il trevigiano Edoardo Zinetti (1984, 190\u00a0cm, G)."}
{"id": "3557222", "revid": "287204", "url": "https://it.wikipedia.org/wiki?curid=3557222", "title": "Basket Trapani 2003-2004", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2003-2004.\nDivise di gioco.\nIl fornitore ufficiale di materiale tecnico per la stagione 2003-2004 \u00e8 Macron.\nStagione.\nIl Basket Trapani 2003-2004 ha preso parte al campionato di Serie B d'Eccellenza.\nSi \u00e8 classificato al 2\u00ba posto nel serie B1 Girone B 2003-04, eliminata finale spareggio play-off dalla Tris Rieti. Ripescata in A2.\nRoster 2003-04.\n\"Scheda sul sito della Lega Nazionale Pallacanestro\""}
{"id": "3557223", "revid": "287204", "url": "https://it.wikipedia.org/wiki?curid=3557223", "title": "Basket Trapani 2006-2007", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2006-2007.\nDivise di gioco.\nIl fornitore ufficiale di materiale tecnico per la stagione 2006-2007 \u00e8 Macron.\nStagione.\nIl Basket Trapani 2006-2007 ha preso parte al campionato di Serie B d'Eccellenza. Era sponsorizzato dalla \"Banca Nuova\".\nSi \u00e8 classificato al 2006-07 3\u00ba posto nel serie B1 Girone B, eliminata da Fidenza nei quarti di play-off.\nRoster 2006-07.\n\"Scheda sul sito della Lega Nazionale Pallacanestro\""}
{"id": "3557224", "revid": "287204", "url": "https://it.wikipedia.org/wiki?curid=3557224", "title": "Basket Trapani 2007-2008", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2007-2008.\nDivise di gioco.\nIl fornitore ufficiale di materiale tecnico per la stagione 2007-2008 \u00e8 Macron.\nStagione.\nIl Basket Trapani 2007-2008 ha preso parte al campionato di Serie B d'Eccellenza. Era sponsorizzato dalla \"Banca Nuova\".\nSi \u00e8 classificato al 2007-08 2\u00ba posto della serie B1 Girone B, eliminata finale play-off da Brindisi.\nRoster 2007-08.\n\"Scheda sul sito della Lega Nazionale Pallacanestro\""}
{"id": "3557225", "revid": "123895646", "url": "https://it.wikipedia.org/wiki?curid=3557225", "title": "Basket Trapani 2008-2009", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 2008-2009.\nDivise di gioco.\nIl fornitore ufficiale di materiale tecnico per la stagione 2008-2009 \u00e8 Aries.\nStagione.\nIl Basket Trapani 2008-2009 ha preso parte al campionato di Serie A Dilettanti. Era sponsorizzato dalla \"Banca Nuova\".\nSi \u00e8 classificato al 5\u00ba posto della serie B1 Girone B 2008-09, liminata ai quarti dei play-off dalla Robur Basket Osimo.\nRoster 2008-09.\n \"under\"\n \n \"under\"\n \"under\"\n \"under\"\n \"under\"\n \"under\"\n \"under\"\n\"Scheda sul sito della Lega Nazionale Pallacanestro\""}
{"id": "3557226", "revid": "767487", "url": "https://it.wikipedia.org/wiki?curid=3557226", "title": "Pallacanestro Lago Maggiore 2008-2009", "text": "Questa pagina contiene i dati relativi a Pallacanestro Lago Maggiore per la stagione 2008-2009.\nRoster.\nStaff tecnico.\nCAPO ALLENATORE - Ciocca Cesare\nVICE ALLENATORE - Pettenuzzo Massimo\nVICE ALLENATORE - Di Cerbo Stefano\nMEDICO - Marcangeli Guido\nMASSAGGIATORE - Cerutti Giuseppe\nPREPARATORE ATLETICO - Romerio Alessandro\nI Dirigenti.\nPRESIDENTE - Lombardo Gaetano\nVICE PRESIDENTE - Servini Alberto\nDIRETTORE GENERALE - Dal Negro Carlo\nDIRETTORE SPORTIVO - Creola Fabio\nTEAM MANAGER - Nicoletti Oscar\nGENERAL MANAGER - Giroldi Geremia\nADDETTO STAMPA - Ballarin Paolo\nADDETTO STAMPA - Guenzi Roberto\nSEGRETARIO - Sala Giuliana\nADDETTO STATISTICHE - Graziani Alessandro"}
{"id": "3557227", "revid": "287204", "url": "https://it.wikipedia.org/wiki?curid=3557227", "title": "Pallacanestro Trapani 1996-1997", "text": "Questa voce raccoglie le informazioni riguardanti la Pallacanestro Trapani nelle competizioni ufficiali della stagione 1996-1997.\nDivise di gioco.\nIl fornitore ufficiale di materiale tecnico per la stagione 1996-1997 \u00e8 Champion.\nStagione.\nLa Pallacanestro Trapani 1996-1997 ha preso parte alla Serie B1, dove al termine della \"regular season\" si classific\u00f2 al settimo posto, con 11 gare vinte e 11 perse.\nFu l'ultimo campionato della \"Pallacanestro Trapani\" perch\u00e9 non riusc\u00ec ad iscriversi al campionato successivo, decretando da parte del Consiglio Federale la revoca dell'affiliazione alla FIP.\nRoster 1996-97.\n\"Scheda sul sito della Lega Nazionale Pallacanestro\""}
{"id": "3557228", "revid": "287204", "url": "https://it.wikipedia.org/wiki?curid=3557228", "title": "Libertas Trogylos Basket 1981-1982", "text": "La stagione 1981-1982 della Libertas Trogylos Basket \u00e8 stata la prima disputata in Serie A2 femminile.\nStagione.\nSponsorizzata dalla Latte Sole, la societ\u00e0 siracusana si \u00e8 classificata all'ottavo posto in A2 e si \u00e8 salvata direttamente."}
{"id": "3557230", "revid": "287204", "url": "https://it.wikipedia.org/wiki?curid=3557230", "title": "Libertas Trogylos Basket 1988-1989", "text": "La stagione 1988-1989 della Libertas Trogylos Basket \u00e8 stata la terza consecutiva disputata in Serie A1 femminile.\nLa societ\u00e0 siracusana si \u00e8 classificata al terzo posto nella massima serie e ha vinto lo scudetto battendo in quattro gare la Gemeaz Milano."}
{"id": "3557231", "revid": "287204", "url": "https://it.wikipedia.org/wiki?curid=3557231", "title": "Libertas Trogylos Basket 1989-1990", "text": "La stagione 1989-1990 della Libertas Trogylos Basket \u00e8 stata la quarta consecutiva disputata in Serie A1 femminile.\nLa societ\u00e0 siracusana si \u00e8 classificata al quinto posto nella massima serie ed \u00e8 uscita ai quarti dei play-off contro Vicenza."}
{"id": "3557233", "revid": "287204", "url": "https://it.wikipedia.org/wiki?curid=3557233", "title": "Libertas Trogylos Basket 1998-1999", "text": "La stagione 1998-1999 della Libertas Trogylos Basket \u00e8 stata la tredicesima consecutiva disputata in Serie A1 femminile.\nSponsorizzata dall'Isab Energy, la societ\u00e0 siracusana si \u00e8 classificata al quarto posto nella massima serie ed \u00e8 uscita in semifinale play-off contro Como.\nVerdetti stagionali.\nCompetizioni nazionali\nCompetizioni internazionali"}
{"id": "3557234", "revid": "446353", "url": "https://it.wikipedia.org/wiki?curid=3557234", "title": "HMS Pathfinder", "text": "Due navi da guerra della Royal Navy britannica hanno portato il nome di HMS \"Pathfinder\"."}
{"id": "3557242", "revid": "298229", "url": "https://it.wikipedia.org/wiki?curid=3557242", "title": "Lilia Nurutdinova", "text": ""}
{"id": "3557243", "revid": "21880", "url": "https://it.wikipedia.org/wiki?curid=3557243", "title": "Cavit\u00e0 palleale", "text": "La cavit\u00e0 palleale \u00e8 uno spazio interno dei molluschi che si trova tra il pallio e la conchiglia (in particolare intorno alla zona in cui essi sono direttamente a contatto).\nQuesta cavit\u00e0 pu\u00f2 essere aperta verso l'esterno come nel caso dei bivalvi sommersi.\nIn questa cavit\u00e0 si riversano le urine, i gameti e hanno posto gli organi addetti alla respirazione. \nGasteropodi acquatici.\nLa circolazione d'acqua permette di apportare ossigeno per la respirazione e di far fuoriuscire urine e gameti. L'acqua viene messa in movimento all'interno della cavit\u00e0 palleale da cellule ciliate nei bivalvi o da movimenti muscolari nei cefalopodi.\nGasteropodi terrestri.\nIn alcuni gasteropodi terrestri (gasteropodi polmonati come le chiocciole), la cavit\u00e0 palleale \u00e8 invece a contatto con l'esterno attraverso uno stretto orifizio detto pneumostoma che permette di evitare la disidratazione dell'animale. In questi casi la cavit\u00e0 assolve le funzioni di un polmone con una superficie molto vascolarizzata dove avviene l'ematosi e muscoli molto forti che permettono la ventilazione."}
{"id": "3557247", "revid": "767487", "url": "https://it.wikipedia.org/wiki?curid=3557247", "title": "I Need Your Love (Cappella)", "text": "I Need Your Love \u00e8 un brano del 1996 dei Cappella.\nIl brano suscit\u00f2 interesse soprattutto in Finlandia arrivando a toccare la sesta posizione della classifica. Un riscontro anche se pi\u00f9 lieve lo ebbe in Francia, Austria e nei Paesi Bassi.\nIn Italia si ferm\u00f2 al ventesimo posto.\nTracce.\nCD-Maxi"}
{"id": "3557259", "revid": "22475", "url": "https://it.wikipedia.org/wiki?curid=3557259", "title": "HMS Pathfinder (1904)", "text": "La HMS \"Pathfinder\", prima nave da guerra della Royal Navy britannica a portare questo nome, \u00e8 stata un incrociatore esploratore, primo della classe omonima. Costruita nei cantieri Cammell Laird di Birkenhead, venne impostata nell'agosto 1903, varata il 16 luglio 1904 ed entr\u00f2 in servizio il 18 luglio 1905. Fu affondata all'inizio della prima guerra mondiale dal sottomarino tedesco \"U-21\" comandato da Otto Hersing, diventando la prima nave ad essere mai affondata da un siluro lanciato da un sottomarino, un secolo dopo l'impresa del sottomarino confederato \"Hunley\" contro l\"'Housatonic\" unionista.\nServizio.\nLa nave venne affondata dal sommergibile in agguato al largo, colpita da un unico siluro che fece detonare la santabarbara di prua, disintegrando la nave fino quasi al ponte di comando; senza governo e propulsione, la nave affond\u00f2 rapidamente portando con s\u00e9 la maggior parte dell'equipaggio. Di un equipaggio di quasi 350 persone si salvarono in 11, compreso il comandante Martin Leake."}
{"id": "3557261", "revid": "1272592", "url": "https://it.wikipedia.org/wiki?curid=3557261", "title": "Teramo Calcio 2002-2003", "text": ""}
{"id": "3557265", "revid": "295403", "url": "https://it.wikipedia.org/wiki?curid=3557265", "title": "Coppa Lipton", "text": ""}
{"id": "3557269", "revid": "300067", "url": "https://it.wikipedia.org/wiki?curid=3557269", "title": "Andrija Stipanovi\u0107", "text": "Carriera.\nHa disputato la A1 Liga con l'Hermes Analitica Zagabria e successivamente con il KK Split. Trasferitosi in Belgio, ha militato in Ligue Ethias con Liegi dal 2009 al 2011. Nell'estate 2011 si \u00e8 trasferito alla Juvecaserta Basket.\nIl 2 agosto 2012 firma con la Vanoli Cremona."}
{"id": "3557280", "revid": "76963", "url": "https://it.wikipedia.org/wiki?curid=3557280", "title": "Saori Atsumi", "text": "Dopo essersi autoprodotta il primo album \"Mayonaka no Radio.\" nel 2002 debutta ufficialmente nel 2004 con il singolo \"M\u014dsukoshi\u2026 M\u014dsukoshi\u2026\", usata come sigla di chiusura dell'anime \"Midori Days\".\nAltri suoi brani sono utilizzati come sigle in anime quali \"Genshiken\" (\"Biidama\", 2004), il remake di \"Kujibiki Unbalance\" (\"Ai\", 2006) e nel 2010 \"Mitsudomoe\" con .\nOltre a scrivere e comporre le proprie canzoni, Saori Atsumi ha scritto canzoni per interpreti fra i quali la cantante e doppiatrice Sayuri Iwata."}
{"id": "3557284", "revid": "287204", "url": "https://it.wikipedia.org/wiki?curid=3557284", "title": "Matetica", "text": "La matetica \u00e8 la scienza dell'apprendimento. Il termine fu coniato da Comenius (Johan Amos Komensk\u1e8f) (1592\u20131670) nel suo lavoro \"Spicilegium didacticum\", pubblicato nel 1680. Egli definiva la matetica come l'opposto della didattica intesa come scienza dell'insegnamento. La matetica considera e utilizza i risultati di interesse attuale dalla psicologia pedagogica, alla neurofisiologia e all'informatica.\nSeymour Papert del MIT, matematico, educatore e saggista, spiega la logica alla base del termine \"matetica\" (in Papert, Seymour 1993, cap. 5). La parola, secondo Papert, ha origine dal termine greco \"math\u0113matikos\", che significa \"disposto a imparare\". Egli sentiva che questa parola (o una simile) sarebbe diventata parte integrante del vocabolario sull'educazione come i termini pedagogia o progettazione didattica.\nLaboratorio di matetica.\nCercando di mettere in pratica la filosofia educativa di Seymour Papert due docenti romani in istituti di vario grado per diversi anni, hanno istituito un laboratorio di Matetica proponendosi di stimolare e sostenere docenti e alunni nei loro autonomi processi di apprendimento coinvolgendoli in libere attivit\u00e0 connesse all\u2019uso del computer. Lo scopo era quello di creare un ambiente di apprendimento per incoraggiare esplorazioni e scoperte, e per rendere naturale continui scambi di informazioni sulle proprie esperienze e conoscenze. Un ambiente naturale dove i meno esperti imparano dai pi\u00f9 esperti con reciproco arricchimento. La filosofia educativa che ha ispirato tale laboratorio \u00e8 il Costruzionismo, una teoria dell\u2019apprendimento ed una strategia educativa basate sull\u2019idea che si apprende da attivit\u00e0 costruttive e non dal semplice trasmettere informazioni."}
{"id": "3557285", "revid": "287204", "url": "https://it.wikipedia.org/wiki?curid=3557285", "title": "Convocazioni per la Copa Am\u00e9rica 2011", "text": "Elenco dei giocatori convocati da ciascuna Nazionale partecipante alla Copa Am\u00e9rica 2011.\n\"L'et\u00e0 dei giocatori riportata \u00e8 relativa al 1\u00ba luglio, data di inizio della manifestazione, il numero di presenze e gol al 1\u00ba luglio.\"\nGruppo A.\nArgentina.\nAllenatore: Sergio Batista\nBolivia.\nAllenatore: Gustavo Quinteros\nColombia.\nAllenatore: Hern\u00e1n Dar\u00edo G\u00f3mez\nCosta Rica.\nAllenatore: Ricardo La Volpe\nGruppo B.\nBrasile.\nAllenatore: Mano Menezes\nEcuador.\nAllenatore: Reinaldo Rueda\nParaguay.\nAllenatore: Gerardo Martino\nVenezuela.\nAllenatore: C\u00e9sar Far\u00edas\n \nGruppo C.\nCile.\nAllenatore: Claudio Borghi\nMessico.\nAllenatore: Luis Fernando Tena\nPer\u00f9.\nAllenatore: Sergio Markari\u00e1n\nUruguay.\nAllenatore: \u00d3scar Tab\u00e1rez"}
{"id": "3557298", "revid": "570833", "url": "https://it.wikipedia.org/wiki?curid=3557298", "title": "Francoconteese", "text": ""}
{"id": "3557301", "revid": "287204", "url": "https://it.wikipedia.org/wiki?curid=3557301", "title": "Angel Mentasti", "text": ""}
{"id": "3557302", "revid": "1522738", "url": "https://it.wikipedia.org/wiki?curid=3557302", "title": "In a Heartbeat - I ragazzi del pronto soccorso", "text": "In a Heartbeat - I ragazzi del pronto soccorso \u00e8 una serie televisiva ispirata alle squadre reali di paramedici statunitensi, le quali sono formate da studenti delle scuole superiori dislocati in tutta la nazione. La serie ha debuttato in patria nel 2000 ed \u00e8 andata in onda fino al 2001. La storia segue la vita di diversi teenager che fanno volontariato in una squadra di paramedici part-time, mentre continuano ad andare a scuola e tentano di conciliare il volontariato con la loro vita di normali adolescenti.In Canada la serie \u00e8 stata messa in onda sul canale televisivo Family, mentre negli Stati Uniti, come in Italia, su Disney Channel. La fiction prende spunto dal Post 53, un programma di soccorso d'emergenza reale portato avanti dagli studenti della scuola superiore di Darien, Connecticut. A causa delle critiche ricevute, la serie \u00e8 stata tra le poche delle serie televisive Disney a non raggiungere i 65 episodi.\nTrama.\nLa squadra emergenza \u00e8 composta da Hank Beecham (Danso Gordon), giocatore di football della scuola e soccorritore di grado intermedio nella squadra, Val Lanier (Reagan Pasternak), ottima studentessa e cheerleader, Tyler Connell (Shawn Ashmore), anch'egli giocatore di football e migliore amico di Hank, ed infine Jamie Waite (Christopher Ralph), il nuovo membro della squadra che vi si ritrova, inizialmente, non per sua scelta ma come risultato di un programma che aiuta gli adolescenti problematici a trovare la propria strada. Waite \u00e8 visto come il ribelle del gruppo.\nAltri personaggi regolari nella serie sono Brooke Lanier (Lauren Collins), la sorellina di Val di 12 anni che partecipa alla squadra com volontaria dopo scuola e il cui compito principale \u00e8 quello di amministrare la burocrazia, e Caitie Roth (Jackie Rosenbaum), la migliore amica di Val dallo stile gothic. Caitie \u00e8 anche buona amica di Jamie.\nCritiche.\nLa serie ha ricevuto delle critiche a causa di alcuni suoi contenuti drammatici. La messa in onda su Disney Channel \u00e8 stata fermata dopo un anno dal suo avvio, a causa del cambio di immagine del canale che ha iniziato a puntare su programmi pi\u00f9 leggeri in grado di attirare un pubblico pi\u00f9 giovane."}
{"id": "3557306", "revid": "287204", "url": "https://it.wikipedia.org/wiki?curid=3557306", "title": "Christian August Crusius", "text": "Vita e pensiero.\nCrusius nacque a Leuna, nei pressi di Merseburg in Sassonia. Si istru\u00ec presso l'Universit\u00e0 di Lipsia e divenne professore di teologia nel 1750.\nInizialmente Crusius divenne noto come oppositore della filosofia di Gottfried Leibniz e Christian Wolff. Li attacc\u00f2 soprattutto sulla base dei mali morali che scaturiscono necessariamente, a sua detta, da qualsiasi sistema deterministico e tent\u00f2 di rivendicare la libert\u00e0 della volont\u00e0. Contro Leibniz e Wolff invoc\u00f2 l'unit\u00e0 della rivelazione e della ragione positiva, e respinse la prova ontologica dell'esistenza di Dio. Le sue opere pi\u00f9 importanti di questo periodo furono \"Anweisung, vern\u00fcnftig zu leben\" (\"Guida per vivere ragionevolmente\", 1744), \"Entwurf der nothwendigen Vernunftwahrheiten wiefern sie den zuf\u00e4lligen entgegengesetzt werden\" (\"Profilo delle verit\u00e0 necessarie della ragione nella misura in cui si oppongono alle verit\u00e0 contingenti\", 1745), \"Weg zur Gewissheit und Zuverl\u00e4ssigkeit der menschlichen Erkenntniss\" (\"Percorso di certezza e affidabilit\u00e0 della conoscenza umana\", 1747) e \"Anleitung, \u00fcber nat\u00fcrliche Begebenheiten ordentlich und vorsichtig nachzudenken\" (\"Istruzioni su come riflettere correttamente e con cautela sugli eventi naturali\", 1749). Le opere filosofiche di Crusius ebbero una grande ma breve popolarit\u00e0. La sua critica rivolta a Wolff influenz\u00f2 Immanuel Kant nel momento in cui il suo sistema filosofico era in via di formazione. Le sue dottrine etiche ed epistemologiche sono citate nella \"Dissertazione Inaugurale\" e nella \"Critica della ragion pratica\": Kant \u201cfu profondamente influenzato da Crusius\u201d. \nCrusius dedic\u00f2 la parte successiva della sua vita alla teologia. Fu a capo della \u201cfazione universitaria\u201d che divenne nota per l'opposizione a quella di Johann August Ernesti. I due professori, infatti, adottarono due opposti metodi di esegesi: Ernesti volle sottoporre le Sacre Scritture allo stesso trattamento di esegesi riservato agli altri libri antichi, mentre Crusius rimase saldamente ancorato alla tradizione ecclesiastica ortodossa.\nOpere.\nI capolavori teologici di Crusius sono gli \"Hypomnemata ad theologiam propheticam\" (1764-1778) e \"Kurzer Entwurf den Moraltheologie\" (\"Brevi schemi di teologia morale\", 1772-1773). Il suo capolavoro filosofico \u00e8 invece \"Entwurf der notwendingen Venunftwahrheiten\", (ristampa anastatica: Darmstadt: Wissenschaftliche Buchgesellschaft, 1963). Si oppose all'innovazione in certi settori, come l'accettata paternit\u00e0 di scritti canonici, l'ispirazione verbale e il trattamento delle persone e degli eventi nel Vecchio Testamento. Le sue opinioni influenzarono studiosi successivi del Vecchio Testamento tra i quali E.W. Hengstenberg e Franz Delitzsch.\nMaggiori informazioni su Crusius si possono trovare nella \"Allgemeine Encyclop\u00e4die\" di Ersch e Gruber ed anche nella \"Storia della filosofia\" di J.E. Erdmann, in \"Kant e Crusius\" (1917) di Anton Marquardt."}
{"id": "3557308", "revid": "404137", "url": "https://it.wikipedia.org/wiki?curid=3557308", "title": "Afrikakorps", "text": ""}
{"id": "3557310", "revid": "98319199", "url": "https://it.wikipedia.org/wiki?curid=3557310", "title": "Emilio Luci (auditore fiscale)", "text": "Biografia.\nFiglio del funzionario mediceo Giovanni Luci e di Lucrezia di Giovanni Tolosani, nipote dei colligiani Emilio Luci e Giovanni Maria Tolosani, si form\u00f2 in diritto all'Universit\u00e0 di Pisa, come consuetudine per chi ricopriva incarichi pubblici nel Granducato di Toscana. Ebbe un nipote (Emilio) a sua volta politico e giurista.\nRicopr\u00ec la carica di auditore fiscale per oltre vent'anni, dal 1671 al 1699, anno della sua morte. Insieme al \"depositario generale\" Francesco Feroni, agli auditori Francesco Venturini e Francesco Maria Sergrifi, Emilio Luci fu uno dei principali funzionari granducali, membro di quella classe dirigente, fortemente voluta da Cosimo III de' Medici, che fu \"espressione di una nuova cultura politica, attenta ai cambiamenti in atto nella societ\u00e0 toscana\".\nNel 1675, il Luci fece parte della \"Deputazione per la riforma dei Magistrati\", promossa per volont\u00e0 del granduca, con l'obiettivo di risanare le pi\u00f9 importanti magistrature del Granducato. Nel 1677, il Luci in qualit\u00e0 di auditore fiscale, il Feroni in qualit\u00e0 di Depositario Generale, il senatore Alamanno Arrighi e il senatore Orazio Marucelli, denunciarono nelle loro \"Considerazioni per la riforma del magistrato dei Nove\" la situazione di grave indebitamento, dovute anche alle forti imposte e alle malversazioni di alcuni camarlinghi locali, in cui si trovavano le comunit\u00e0 del contado e di distretto. Dal 1681 al 1693, alcune proposte furono effettivamente sperimentate, ma la situazione non miglior\u00f2 in maniera significativa, tanto che i riformatori settecenteschi poterono denunciare qualche anno dopo le stesse ingiustizie gi\u00e0 evidenziate dal Feroni, dal Luci, dall'Arrighi e dal Marucelli, nel 1677."}
{"id": "3557314", "revid": "93556", "url": "https://it.wikipedia.org/wiki?curid=3557314", "title": "Sport Lisboa e Benfica 1989-1990", "text": "La pagina raccoglie i dati riguardanti il Benfica nelle competizioni ufficiali della stagione 1989-1990.\nStagione.\nNella stagione del ritorno di Sven-G\u00f6ran Eriksson alla guida tecnica, il Benfica si contese inizialmente il secondo posto della stagione 1989-1990 con il Vit\u00f3ria Guimar\u00e3es, arrivando ad occupare stabilmente la piazza d'onore nella zona UEFA per tutto il girone di ritorno. In Coppa dei Campioni la squadra arriv\u00f2 invece a contendersi il trofeo fino all'ultimo atto, perdendo per 1-0 la finale di Vienna contro i detentori del Milan dopo aver eliminato, in semifinale, il favorito Olympique Marsiglia.\nMaglie e sponsor.\nDopo aver disputato l'intera stagione con lo sponsor tecnico Adidas, in occasione della finale di Coppa dei Campioni il Benfica sfoggi\u00f2 una maglietta senza sponsor ufficiale (FNAC), prodotta dalla Hummel."}
{"id": "3557323", "revid": "115874023", "url": "https://it.wikipedia.org/wiki?curid=3557323", "title": "Renato Bartoccini", "text": "Biografia.\nStudi\u00f2 Archeologia alla sapienza - Universit\u00e0 di Roma, dove fu allievo di Dante Vaglieri (1865-1913), di cui nel 1918 sposer\u00e0 la figlia Bianca; si laure\u00f2 il 13 gennaio 1917 durante una licenza della guerra del 1915-18 alla quale si arruol\u00f2 volontario e nel corso rimase ferito e ottenne numerose decorazioni al valore.\nNel 1920 Roberto Paribeni lo invi\u00f2 in Egitto per studiare la fortezza romano-bizantina di Babilonia (Qa\u1e63r ash-Sh\u0101m), a sud del Cairo. Lo stesso anno fu nominato ispettore presso la Soprintendenza ai monumenti e scavi della Tripolitania e gli vennero affidati gli scavi di Sabratha. Bartoccini segu\u00ec inoltre anche gli altri lavori in corso nella regione, e nel 1923 fu nominato soprintendente della Tripolitania, un incarico che conserv\u00f2 fino al 1928. In seguito saranno fatte riserve metodologiche sulle operazioni portate avanti negli anni venti e trenta in Tripolitania, prive del rigore dei metodi stratigrafici ritenuti da molti oggi indispensabili: all'epoca il recupero dei materiali si limitava in genere alle \"opere d'arte\", trascurando le testimonianze di \"cultura materiale\". Bartoccini pubblic\u00f2 tuttavia numerosi scritti di tema africano; organizz\u00f2 fra l'altro anche il I convegno internazionale di archeologia cristiana nel 1925.\nRientrato in Italia nel 1928, fra 1929 e 1933 fu direttore dell'Ufficio autonomo per gli scavi, i monumenti e le opere d'arte della provincia di Ravenna e contemporaneamente capo della missione archeologica italiana in Giordania, iniziando la prima di sette campagne di scavi ad Amman dalle quali si sarebbero ottenuti abbondanti risultati. Nel 1933 fu nominato direttore del Museo archeologico nazionale di Taranto e poi soprintendente ai monumenti e agli scavi delle Puglie.\nDurante la seconda guerra mondiale, Bartoccini fu soprintendente alle antichit\u00e0 a Rodi e, richiamato in servizio militare di complemento come ufficiale di Stato Maggiore, coordin\u00f2 in Grecia l'ufficio assistenza. Ader\u00ec alla Repubblica di Sal\u00f2 e nel 1944 gli fu affidata la missione di tutelare il patrimonio della Scuola archeologica italiana di Atene. Prosciolto dalla Commissione di epurazione del ministero della Pubblica Istruzione, fu destinato all'ufficio esportazione opere d'arte e nel 1950 soprintendente alle antichit\u00e0 dell'Etruria meridionale. In collaborazione con Franco Minissi cur\u00f2 la nuova sistemazione del Museo nazionale etrusco di Villa Giulia. Infine, nel 1955-56 fu soprintendente reggente alle antichit\u00e0 di Roma e studi\u00f2 fra l'altro il celebre sarcofago di Velletri."}
{"id": "3557324", "revid": "580", "url": "https://it.wikipedia.org/wiki?curid=3557324", "title": "Villa Rocca Matilde", "text": "Villa Rocca Matilde (conosciuta anche come villa Matilde o, pi\u00f9 recentemente, come villa Pierce o villa Lauro) \u00e8 una villa monumentale di Napoli, sita in riva al mare alle pendici della collina di Posillipo.\nStoria.\nLa villa sorge sui resti del palazzo seicentesco del cancelliere Orazio d'Acunto. Nel Settecento era conosciuta come \"Villa Firmian\" perch\u00e9 dal 1753 al 1758 era stata la residenza dell\u2019ambasciatore austriaco a Napoli Karl Gotthard von Firmian, poi trasferito a Milano. \nNel 1842 fu acquistata e poi del tutto riedificata dalla nobildonna inglese Louisa Dillon che nel 1812 aveva sposato il famoso ammiraglio inglese sir Richard John Strachan e aveva con lui avuto tre figlie; poi, rimasta vedova, si era unita in seconde nozze con il marchese napoletano Ottavio de Piccolellis, marchese di Salza. La marchesa volle dare alla villa il nome della sua primogenita e quindi la chiam\u00f2 \"Villa Matilde\". \nNel 1871 fu acquisita dal colonnello britannico MacLean che nel 1879 l\u2019affitt\u00f2 per qualche tempo prima a Isma\u2019il Pasha, un ex-governatore ottomano dell\u2019Egitto caduto in disgrazia ed esiliatosi a Napoli con un seguito di 225 persone, e poi al deputato calabrese Achille Fazzari che nel 1882, come ricorda una vecchia epigrafe, vi ospit\u00f2 per due mesi l\u2019amico Giuseppe Garibaldi, arrivato a Napoli il 21 gennaio di quell\u2019anno. \nNel 1883 ne divenne nuovo proprietario l\u2019ingegnere navale George Wightwick Rendel (1833-1902), progettista delle famose cannoniere, che la chiam\u00f2 \"Villa Maraval\", nome dovuto, si crede, alla presenza nel suo grande parco di un esemplare di tale pregiata qualit\u00e0 di castagno, e la restaur\u00f2 dandole l\u2019aspetto che ha adesso. Sembra che nel 1891 vi sia stato ospitato per qualche giorno anche Giosu\u00e8 Carducci. \nNel 1911 fu acquistata dall'armatore siciliano Guglielmo Enrico Peirce, di origini anglo-irlandesi, che la ribattezz\u00f2 appunto in \"Villa Peirce\" e fece eseguire ulteriori abbellimenti negli arredi e nelle decorazioni (in una sala va menzionato l'intervento di Eduardo Dalbono). Deceduto il Peirce nel 1918, la villa pass\u00f2 al figlio Giorgio. L'ultimo proprietario fu l'armatore Achille Lauro, da cui deriva il nome con cui l'edificio \u00e8 oggi popolarmente conosciuto (\"Villa Lauro\").\nIn seguito abbandonata, fu restaurata da una societ\u00e0 privata che ne detiene la propriet\u00e0.\nDal 1996 al 2003 \u00e8 stata usata per le riprese esterne di Palazzo Palladini, il condominio dove \u00e8 ambientata la soap Un posto al sole di Rai 3."}
{"id": "3557328", "revid": "767487", "url": "https://it.wikipedia.org/wiki?curid=3557328", "title": "Edivaldo Rojas Hermoza", "text": "Carriera.\nClub.\nEdivaldo Rojas Hermoza inizi\u00f2 la propria carriera nel calcio professionistico nel 2004 nella prima squadra dell'Atl\u00e9tico Paranaense di Curitiba, con lo pseudonimo \"Bol\u00edvia\", derivato dalle origini della madre. Non arriva a debuttare nel Brasileir\u00e3o, e la societ\u00e0 decise di cederlo in prestito a varie squadre: dapprima la Ferrovi\u00e1ria, poi il Figueirense, compagine di Florian\u00f3polis, con cui debutta il massima serie brasiliana durante l'edizione 2005 della S\u00e9rie A. Dopo due presenze da subentrato, Rojas torna all'Atl\u00e9tico Paranaense, dove viene inserito nella squadra riserve: con essa gioca dal 2006 al 2007. Nel 2008 passa, sempre con la formula del prestito, al Guaratinguet\u00e1, formazione paulista della terza divisione nazionale. Il suo terzo ritorno all'Atl\u00e9tico lo vede esordire in S\u00e9rie A con la maglia rosso-nera. Nel 2008 viene acquistato dal Naval, squadra portoghese, e alla sua prima stagione raccoglie 25 presenze, di cui 15 dall'inizio e 10 a partita iniziata. Diviene poi, a partire dall'annata seguente, uno dei membri fissi della squadra titolare.\nNazionale.\nNel 2011 ha accettato la nazionalit\u00e0 boliviana in quanto la madre \u00e8 del paese andino, e ha disputato la Coppa America 2011, di cui risulter\u00e0 il primo marcatore, segnando il gol dell'1-0 provvisorio all'Argentina, prima che la Bolivia venga raggiunta dall'1-1 finale."}
{"id": "3557332", "revid": "124735154", "url": "https://it.wikipedia.org/wiki?curid=3557332", "title": "Homerton College", "text": "L'Homerton College \u00e8 uno dei collegi costituenti l'Universit\u00e0 di Cambridge. Ha una lunga storia di fondazione che data fino al XVII secolo come luogo di residenza per gli studenti; nel 1976 diventa una \"Societ\u00e0 Approvata\", offrendo solo lauree in \"Education\", tuttora la principale materia offerta dai suoi studenti visto che l'apposito dipartimento \u00e8 situato nel collegio stesso, cosa inusuale a Cambridge. Dal 2007 assume lo statuto ufficiale di collegio, iniziando ad ammettere studenti di diverse facolt\u00e0."}
{"id": "3557337", "revid": "767487", "url": "https://it.wikipedia.org/wiki?curid=3557337", "title": "L'altra verit\u00e0 (film)", "text": "L'altra verit\u00e0 (\"Route Irish\") \u00e8 un film del 2010 diretto da Ken Loach.\nIl titolo originale si riferisce alla designazione militare della strada che collega la citt\u00e0 di Baghdad al suo aeroporto internazionale.\n\u00c8 stato presentato in concorso al 63\u00ba Festival di Cannes ed \u00e8 stato nominato per il Premio Magritte per il miglior film straniero in coproduzione ai Premi Magritte 2012.\nTrama.\nA Liverpool, al funerale del suo amico Frankie Bishop, morto a Baghdad nell'esplosione del mezzo blindato, Fergus Molloy viene avvicinato da Haines, il direttore della compagnia militare privata per la quale entrambi lavoravano, che fa un elogio di Frankie e del suo operato, parlando dei \"contractors\" come nuovi eroi contemporanei.\nLe spiegazioni sulle circostanze della morte che i responsabili della compagnia, Haines e Walker, danno ai familiari, non convincono Molloy, al quale per altro viene consegnato un pacchetto riservatissimo contenente un cellulare arabo, mandatogli proprio dall'amico defunto.\nCon l'aiuto di un musicista iracheno, Fergus scopre nel contenuto del cellulare un video che mostra la squadra di Frankie uccidere un'intera famiglia irachena innocente e i due bambini testimoni. L'episodio \u00e8 avvenuto poche settimane prima della morte di Frankie che nel video \u00e8 scosso e si ribella all'operato dei suoi compagni. Fergus comincia ad indagare grazie ai suoi contatti ancora in Iraq capendo che l'episodio \u00e8 stato insabbiato contro la volont\u00e0 di Frankie di fare giustizia.\nIntanto tra Rachel, la vedova di Frankie, e Fergus, dopo un iniziale attrito, nasce una relazione. Nelson, il principale responsabile della strage, picchia il contatto di Fergus in Iraq e si dirige in Inghilterra. Qui picchia anche il musicista iracheno sottraendogli il cellulare e tutte le prove del suo misfatto. Ma Fergus riesce a catturarlo e, torturandolo con la tecnica del waterboarding, gli estorce la confessione che si aspettava: ad uccidere Frankie \u00e8 stato lui.\nUcciso Nelson, Fergus adempie al suo dovere di informare la mamma dei bambini testimoni della strage che vennero uccisi. Cos\u00ec, con l'amico iracheno telefona alla donna raccontando tutta la storia. Alla promessa di un risarcimento la donna addolorata e sdegnata porge un secco rifiuto.\nDall'Afghanistan torna finalmente Jamie, un meccanico fidatissimo che Fergus attendeva per avere delucidazioni su cosa fosse realmente accaduto in quei giorni in Iraq. Di fronte all'altro reduce Craig, rimasto cieco, Jamie svela la sua verit\u00e0 in un crescendo drammatico che smonta le certezze di Fergus. Risulta chiarito che dopo quel fattaccio Frankie fosse inviso a tutta la compagnia per il suo comportamento e per l'occultamento di quel telefonino con prove compromettenti. Ma \u00e8 altrettanto chiaro che il \"nemico\" Nelson non fu direttamente coinvolto, come in effetti detto chiaramente sotto tortura, prima che gli venisse estorta la confessione: il giorno dell'incidente si trovava in Afghanistan. La responsabilit\u00e0 dell'incidente \u00e8 da attribuire ai capi che mandarono Frankie in missione per intere settimane e senza motivo, sulla terribile \"Route Irish\" con un mezzo inadeguato.\nCos\u00ec a Fergus, chiusosi in se stesso, e ormai totalmente incapace di ritornare alla vita da civile, rimane una sola cosa da fare: uccidere Haines e Walker, i viscidi capi che hanno causato la morte di Frankie. Eliminati i due con un'autobomba e salutata l'amata Rachel con un messaggio telefonico, Fergus si getta in mare da un traghetto.\nProduzione.\nIl film segna il ritorno di Chris Menges come direttore della fotografia per Ken Loach.\nLe riprese sono state effettuate tra Liverpool e la Giordania. Il film sfrutta anche molto materiale documentaristico girato proprio in Iraq.\nCast.\nIl personaggio di Craig \u00e8 interpretato da un reale reduce dell'Iraq, Craig Lundberg."}
{"id": "3557338", "revid": "834", "url": "https://it.wikipedia.org/wiki?curid=3557338", "title": "Route Irish", "text": ""}
{"id": "3557344", "revid": "1711941", "url": "https://it.wikipedia.org/wiki?curid=3557344", "title": "Abd al-Fattah Muru", "text": "Biografia.\nFiglio di un commerciante di lontana ascendenza musulmana spagnola emigrata in Maghreb, compie i suoi studi nel Coll\u00e8ge Sadiki. Prosegue la sua istruzione seguendo i corsi di Giurisprudenza nell'Universit\u00e0 di Tunisi e ottiene una laurea in Giurisprudenza e un'altra in Scienze Islamiche.. Presto aderisce a una confraternita sufi, la ben nota e diffusa Madaniyya, creata all'inizio del XX secolo, che esortava la societ\u00e0 nordafricana in generale e tunisina in particolare, a combattere la presenza straniera (essenzialmente francese, ma anche italiana, visto la consistenza numerica della sua comunit\u00e0) in Tunisia.\nInizia la sua militanza fondamentalista negli anni sessanta, predicando nelle scuole e nelle moschee. Nel 1969 conosce Rashid Ghannushi in una moschea di Tunisi e insieme concordano nel fondare un movimento \"islamico\" in Tunisia. Nel 1973, tentando di organizzare un'assemblea di un centinaio di persone a Susa, M\u016br\u016b, Hmida Ennaifer e Ghannushi sono arrestati dalla polizia. In seguito a ci\u00f2, decide di creare un'organizzazione clandestina (\"Jam\u0101\u02bfa al-Isl\u0101miyya\", ossia \"Societ\u00e0 islamica\") che si struttura in cellule regionali e nazionali. Essa \u00e8 attiva principalmente nelle moschee e nelle universit\u00e0 ed edita un giornale, \"al-Ma\u02bfrifa\" (La conoscenza), diffuso gratuitamente in certe edicole e nelle librerie vicine all'organizzazione. M\u016br\u016b diventa uno dei predicatori di maggior richiamo nella capitale tunisina e il leader della \"Jam\u0101\u02bfa al-Isl\u0101miyya\". Essa diventa nel 1981 la Mouvement de la tendance islamique (Ennahda, cio\u00e8 \"al-Nah\u1e0da\", \"la Rinascita\") di cui M\u016br\u016b \u00e8 il numero due. Tuttavia il movimento diventa rapidamente oggetto di repressione: Muru \u00e8 arrestato e trascorre due anni in carcere. Dopo l'attacco al commissariato di polizia di Bab Souika, nel 1991, \u00e8 nuovamente imprigionato. \u00c8 fatto oggetto nel 1992 di una campagna di diffamazione da parte del regime, che mira a screditarlo a livello personale.\nDopo questa nuova incarcerazione, M\u016br\u016b adotta una linea conciliativa, denuncia la pratica della violenza e annuncia la sospensione della sua militanza all'interno di Ennahda..\nM\u016br\u016b cessa allora ogni attivit\u00e0 politica in Tunisia ma continua ad esercitare la sua professione di avvocato.\nIl 30 gennaio 2011, in seguito al ritorno dall'esilio di R\u0101shid Ghann\u016bsh\u012b, M\u016br\u016b lascia capire che riprender\u00e0 la sua attivit\u00e0 politica. A seguito di un appello del \"predicatore informatico\" Y\u016bsuf al-Qara\u1e0d\u0101w\u012b, Ghannushi dichiara che M\u016br\u016b s'incaricher\u00e0 della campagna elettorale del suo partito in occasione dell'elezione dell'Assemblea costituente nell'ottobre del 2011. M\u016br\u016b smentisce per\u00f2 di appartenere ufficialmente a \"Ennahda\" o a qualsiasi altro partito.\nViene eletto all'Assemblea dei rappresentanti delle persone alle elezioni del 26 ottobre 2014, prima di essere eletto primo vicepresidente. \nIl 25 luglio 2019, alla morte del presidente B\u00e9ji Ca\u00efd Essebsi, subentra come capo del Parlamento quando Mohamed Ennaceur diventa presidente ad interim della Repubblica. Il consiglio della Shura di Ennahdha lo designa il 6 agosto successivo come candidato del partito alle elezioni presidenziali del 15 settembre.\nVita privata.\n\u00c8 padre di quattro ragazzi e di una ragazza. Veste in ogni momento della sua vita il tradizionale abito tunisino, che ha cominciato a indossare all'et\u00e0 di 18 anni."}
{"id": "3557346", "revid": "287204", "url": "https://it.wikipedia.org/wiki?curid=3557346", "title": "15131 Alanalda", "text": "15131 Alanalda \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6170350\u00a0UA e da un'eccentricit\u00e0 di 0,1175255, inclinata di 6,62274\u00b0 rispetto all'eclittica."}
{"id": "3557348", "revid": "287204", "url": "https://it.wikipedia.org/wiki?curid=3557348", "title": "15296 Tantetruus", "text": "15296 Tantetruus \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,3872878\u00a0UA e da un'eccentricit\u00e0 di 0,1298432, inclinata di 2,29130\u00b0 rispetto all'eclittica."}
{"id": "3557349", "revid": "11959", "url": "https://it.wikipedia.org/wiki?curid=3557349", "title": "Yusuf Al-Qaradawi", "text": ""}
{"id": "3557351", "revid": "729019", "url": "https://it.wikipedia.org/wiki?curid=3557351", "title": "Emilio Canevari (generale)", "text": "Biografia.\nGi\u00e0 colonnello nel Regio Esercito, autore di saggi e collaboratore ordinario di \"Il Regime Fascista\" con lo pseudonimo di Maurizio Claremoris, fu fra i firmatari del \"Manifesto della razza\" che dette vita alle leggi razziali fasciste. Un suo saggio del 1938 sull'impiego dell'aviazione nella guerra civile spagnola avrebbe ispirato, nel 1941, l'elaborazione della strategia dell'aviazione statunitense.\nNel 1941 tradusse, con il capo dell'Ufficio Storico dello Stato Maggiore dell'Esercito Ambrogio Bollati, il testo del 1832 del militare e teorico prussiano Carl von Clausewitz \"Della Guerra\".\nDopo la caduta del fascismo e l'Armistizio di Cassibile dell'8 settembre 1943 ader\u00ec alla RSI della quale divenne Segretario Generale dell'Esercito Nazionale Repubblicano al ministro della Difesa nazionale prima di Domenico Chirieleison e Umberto Giglio. Fu poi a capo della missione militare italiana per l'addestramento di quattro divisioni italiane nell'alleata Germania nazista: esord\u00ec siglando, il 16 ottobre, con il generale Buhle per parte tedesca, gli accordi fondamentali per la ricostituzione delle forze armate italiane.\nIl patto prevedeva che l'esercito repubblicano fosse arruolato per coscrizione (e quindi non su base volontaria, come chiedeva Ricci) in Italia e addestrato per sei mesi in Germania da istruttori tedeschi, il tutto a spese delle RSI. Ma l'accordo raggiunto coi tedeschi non venne giudicato positivamente dal Duce e Graziani (Dolfin, segretario personale di Mussolini, sospetta che il dittatore inizialmente non lo avesse nemmeno letto e pare che anche Graziani l'avesse firmato senza prima visionarlo) per cui Canevari, capro espiatorio dell'imbarazzo creatosi, venne allontanato dall'esercito il 4 dicembre 1943 con il pretesto di alcune sue dichiarazioni poco ortodosse verso il fascismo.\nNei mesi successivi oper\u00f2 come ufficiale di collegamento tra Wolff, Graziani e la Milizia Armata responsabile per le questioni concernenti l\u2019arruolamento nelle formazioni di SS italiane; fu anche direttore del settimanale \"Avanguardia\" delle SS italiane tra fine marzo e inizio aprile 1944. Il 22 aprile 1944 fu arrestato per attivit\u00e0 antinazionali ed antitedesche dalle SS a seguito della denuncia del giornalista Felice Bellotti, capo dell'Ufficio propaganda delle SS ed agente di Wolff: condannato alla deportazione nel penitenziario \"Sanatorium\" di Monaco, a seguito dell'intervento del generale Harster gli fu permesso di scontare la detenzione in Italia.\nDopo sei mesi di prigionia a Verona, venne confinato come civile nel paesetto di Torri del Benaco, dove rimase anche dopo la conclusione del conflitto. In un suo memoriale afferm\u00f2 di essere stato arrestato \u00aba scopo di rapina\u00bb da soldati statunitensi il 22 aprile 1947 proprio a Torri del Benaco, per poi essere rilasciato a seguito del pagamento di un riscatto."}
{"id": "3557352", "revid": "287204", "url": "https://it.wikipedia.org/wiki?curid=3557352", "title": "Hughes Hall", "text": "L'Hughes Hall \u00e8 uno dei collegi costituenti l'Universit\u00e0 di Cambridge. \u00c8 uno dei quattro collegi che ammettono solo \"mature students\", cio\u00e8 studenti sopra i 21 anni di et\u00e0: la maggior parte degli studenti risulta quindi essere di livello \"postgraduate\", ma una minoranza segue dei corsi universitari per \"undergraduates\".\nHughes Hall fu inizialmente fondato nel 1885 come un collegio per sole donne, durante i primi tentativi di introdurre il sesso femminile all'interno dell'universit\u00e0. Gli uomini furono ammessi a partire dal 1973. Huges Hall \u00e8 uno dei collegi pi\u00f9 multiculturali, con la rappresentazione di ben 60 nazioni nel mondo fra i suoi 400 studenti. "}
{"id": "3557360", "revid": "287204", "url": "https://it.wikipedia.org/wiki?curid=3557360", "title": "58345 Moomintroll", "text": "58345 Moomintroll \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 1,9294298\u00a0UA e da un'eccentricit\u00e0 di 0,0429479, inclinata di 17,56727\u00b0 rispetto all'eclittica."}
{"id": "3557363", "revid": "287204", "url": "https://it.wikipedia.org/wiki?curid=3557363", "title": "10611 Yanjici", "text": "10611 Yanjici \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1918050\u00a0UA e da un'eccentricit\u00e0 di 0,0833347, inclinata di 11,45741\u00b0 rispetto all'eclittica."}
{"id": "3557365", "revid": "287204", "url": "https://it.wikipedia.org/wiki?curid=3557365", "title": "Lucy Cavendish College", "text": "Il Lucy Cavendish College \u00e8 uno dei collegi costituenti l'Universit\u00e0 di Cambridge. \u00c8 un collegio per sole donne che abbiano pi\u00f9 di 21 anni (quindi \"mature students\"). Il collegio venne fondato nel 1965 per volere di ricercatrici e professoresse all'interno dell'universit\u00e0 le quali ritenevano che le donne non fossero equamente rappresentate a Cambridge e non avessero pari opportunit\u00e0. Nel 1997 gli fu attribuito ufficialmente lo statuto di collegio; prende il nome da Lucy Cavendish, pioniera nelle campagne per una riforma dell'educazione a favore delle donne nel Regno Unito.\n\u00c8 uno dei collegi pi\u00f9 piccoli, con meno di 300 fra \"undergraduates\" e \"postgraduates\"."}
{"id": "3557366", "revid": "287204", "url": "https://it.wikipedia.org/wiki?curid=3557366", "title": "16515 Usman'grad", "text": "16515 Usman'grad \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 3,1680897\u00a0UA e da un'eccentricit\u00e0 di 0,1706419, inclinata di 2,23573\u00b0 rispetto all'eclittica."}
{"id": "3557367", "revid": "1442080", "url": "https://it.wikipedia.org/wiki?curid=3557367", "title": "ABN AMRO World Tennis Tournament 1991 - Doppio", "text": "Il doppio del torneo di tennis ABN AMRO World Tennis Tournament 1991, facente parte dell'ATP Tour, ha avuto come vincitori Patrick Galbraith e Anders J\u00e4rryd che hanno battuto in finale Steve DeVries e David Macpherson 7-6, 6-2."}
{"id": "3557368", "revid": "1386670", "url": "https://it.wikipedia.org/wiki?curid=3557368", "title": "Sezione Amis-de-la-Patrie", "text": "La sezione Amis-de-la-Patrie fu, durante la Rivoluzione francese, una sezione rivoluzionaria parigina.\nStoria.\nCostituita con decreto del 22 giugno 1790 con il nome di sezione Ponceau, fu rinominata sezione Amis-de-la-Patrie nel settembre del 1792. Comprendeva il territorio dell'attuale boulevard de S\u00e9bastopol e le sue adiacenze, da porte Saint-Denis a porte Saint-Martin, da rue aux Ours a rue Saint-Denis. Le riunioni si tenevano nella chiesa della Trinit\u00e0, in rue Bourg-l'Abb\u00e9.\nEra una delle pi\u00f9 popolose, comprendendo 16.650 abitanti dei quali 5.300 operai. I cittadini attivi, cio\u00e8 contribuenti e come tali aventi diritto di voto ed eleggibili, erano 2.300, mentre 500 vivevano sotto la soglia di povert\u00e0.\nIn occasione della reazione termidoriana, la sezione sostenne la Convenzione nazionale che il 27 luglio 1794 vot\u00f2 l'arresto di Robespierre.\nCon la legge del 19 vendemmiaio dell'anno IV (11 ottobre 1795), le sezioni di Parigi furono accorpate in gruppi di quattro e ridotte a 12, e col decreto prefettizio del 10 maggio 1811 la sezione degli Amis-de-la-Patrie divenne il quartiere di Porte-Saint-Denis."}
{"id": "3557371", "revid": "282094", "url": "https://it.wikipedia.org/wiki?curid=3557371", "title": "Sezione Ponceau", "text": ""}
{"id": "3557372", "revid": "171091", "url": "https://it.wikipedia.org/wiki?curid=3557372", "title": "Patrick Ottoz", "text": "Ha un personale di 49\"24, sui 400 m hs, che rappresenta la 8\u00aa miglior prestazione italiana \"all-time\".\nBiografia.\nFiglio di Eddy Ottoz (bronzo olimpico a sui 110 m hs) e Lyana Calvesi (i cui genitori sono stati anch'essi personaggi dell'atletica leggera italiana, Sandro Calvesi, tecnico degli ostacoli ed allenatore del padre Eddy e Gabre Gabric, ex atleta olimpica), nonch\u00e9 fratello di Laurent, atleta di classe mondiale sugli ostacoli alti, che con 13\"42 detiene la 2\u00aa miglior prestazione italiana \"all-time\".\nNegli anni 2000 si \u00e8 sporadicamente dedicato all'atletica master, occupandosi prevalentemente, assieme alla madre, dell'attivit\u00e0 della societ\u00e0 \"Atletica Sandro Calvesi\", prevalentemente come tecnico."}
{"id": "3557375", "revid": "1305772", "url": "https://it.wikipedia.org/wiki?curid=3557375", "title": "Chicago Grand Prix 1991 - Doppio", "text": "Il doppio del torneo di tennis Chicago Grand Prix 1991, facente parte dell'ATP Tour, ha avuto come vincitori Scott Davis e David Pate che hanno battuto in finale Grant Connell e Glenn Michibata 6-4, 5-7, 7-6."}
{"id": "3557377", "revid": "287204", "url": "https://it.wikipedia.org/wiki?curid=3557377", "title": "Copenaghen Open 1991 - Doppio", "text": "Il doppio del torneo di tennis Copenaghen Open 1991, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Mansour Bahrami e Andrej Ol'chovskij 6-3, 6-1."}
{"id": "3557379", "revid": "287204", "url": "https://it.wikipedia.org/wiki?curid=3557379", "title": "Murray Edwards College", "text": "Il Murray Edwards College (precedentemente noto come New Hall) \u00e8 uno dei collegi costituenti l'Universit\u00e0 di Cambridge. Ammette solo donne, sia \"undergraduate\" che \"postgraduate\". \u00c8 stato fondato nel 1954 in un periodo nel quale si stava cercando di aumentare la proporzione delle donne all'interno dell'universit\u00e0. Dato che fu inizialmente fondato senza un particolare benefattore, prese il nome generico di \"New Hall\". Nel 2008, a seguito di una donazione di 30 milioni di sterline da parte di un'ex-alunna, Ros Smith, e di suo marito, Steve Edwards, fu deciso di cambiare il nome del collegio, anche in memoria della prima presidente Rosemary Murray, in \"Murray Edwards College\".\nDi particolare interesse all'interno del collegio \u00e8 la \"New Hall Art Collection\", una collezione di pezzi pregiati di artisti femminili di tutto il mondo."}
{"id": "3557383", "revid": "287204", "url": "https://it.wikipedia.org/wiki?curid=3557383", "title": "18285 Vladplatonov", "text": "18285 Vladplatonov \u00e8 un asteroide della fascia principale. Scoperto nel 1972, presenta un'orbita caratterizzata da un semiasse maggiore pari a 2,6710274\u00a0UA e da un'eccentricit\u00e0 di 0,1248658, inclinata di 12,36452\u00b0 rispetto all'eclittica."}
{"id": "3557386", "revid": "287204", "url": "https://it.wikipedia.org/wiki?curid=3557386", "title": "19962 Martynenko", "text": "19962 Martynenko \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,2833194\u00a0UA e da un'eccentricit\u00e0 di 0,1794349, inclinata di 4,53438\u00b0 rispetto all'eclittica."}
{"id": "3557396", "revid": "648716", "url": "https://it.wikipedia.org/wiki?curid=3557396", "title": "Carbonio-10", "text": "Il carbonio-10 o 10C \u00e8 un isotopo radioattivo del carbonio avente 6 protoni e 4 neutroni.\nNon \u00e8 presente in natura e viene prodotto negli acceleratori.\nDecadimento.\nIl carbonio-10 decade per trasformazione di un protone in neutrone, con conseguente emissione di un positrone.\nUtilizzi.\nLa breve emivita di questo isotopo del carbonio non ne permette nessun utilizzo pratico.\nIsotopi vicini.\nLe caselle colorate corrispondono ad isotopi stabili."}
{"id": "3557410", "revid": "559014", "url": "https://it.wikipedia.org/wiki?curid=3557410", "title": "I Fantastici Quattro (serie di film)", "text": ""}
{"id": "3557417", "revid": "775372", "url": "https://it.wikipedia.org/wiki?curid=3557417", "title": "Sindaci di Marysville (Washington)", "text": "Questa \u00e8 una lista dei sindaci di Marysville, Washington (USA)."}
{"id": "3557418", "revid": "124123", "url": "https://it.wikipedia.org/wiki?curid=3557418", "title": "Ibn Qayyim al-Jawziyya", "text": "Ibn Qayyim al-Jawziyya \u00e8 stato un noto \"faq\u012bh\" musulmano sunnita, autore di commenti coranici (\"Tafs\u012br\"), studioso di astronomia, alchimia, filosofia, psicologia e teologia islamica.\nNome.\nIl suo nome completo era Shams al-Din Abu Abd Allah Muhammad b. Abi Bakr b. Sa'd al-Dimashqi, al-Hanbali al-Zar'i, Ibn Qayyim al-Jawziyya, ma \u00e8 maggiormente noto come \"Ibn Qayyim al-Jawziyya\", che significa \"Figlio del sovrintendente (della Madrasa) al-Jawziyya\", a causa dell'attivit\u00e0 di suo padre Ab\u016b Bakr.\nBiografia.\nNascita e istruzione.\nIbn Qayyim nacque il 7 Safar del 691 del calendario islamico (4 febbraio 1292) nel villaggio di Izra\u02bf, nel Hauran, a sud di Damasco (Siria). Si sa pochissimo della sua fanciullezza, salvo che egli ricevette un'adeguata istruzione islamica direttamente da suo padre, centrata sulla conoscenza della Shari'a, della teologia islamica e della Scienza dei \u02bea\u1e25\u0101d\u012bth. Fin da giovane mostr\u00f2 interesse per le scienze, non solo islamiche. Studi\u00f2 nella Madrasa di cui era sovrintendente suo padre, uno dei migliori centri hanbaliti di Damasco e perfezion\u00f2 poi altrove la sua istruzione, studiando con i migliori studiosi siriani dell'epoca.\nLo studioso Ibn Kathir descrive il desiderio di apprendimento di Ibn Qayyim nel suo famoso libro \"al-Bid\u0101ya wa al-nih\u0101ya\" (L'inizio e la fine): \nMaestri.\nTra gli insegnanti di Ibn Qayyim, oltre suo padre, figurano Shih\u0101b al-\u02bfAbir, Taq\u012b al-D\u012bn Sulaym\u0101n, \u1e62af\u012b al-D\u012bn al-Hind\u012b e Ism\u0101\u02bf\u012bl b. Mu\u1e25ammad al-\u1e24arr\u0101n\u012b. Tuttavia il suo pi\u00f9 importante Maestro fu Ibn Taymiyya, che lo accompagn\u00f2 nel suo tragitto di apprendimento per sedici anni.\nNel ricordare Ibn Qayyim, Ibn Kathir afferm\u00f2:\nA causa delle loro opinioni, sia il Maestro, sia il suo eccezionale discepolo furono perseguitati dalle autorit\u00e0 musulmane dell'epoca, torturati dai governanti tirannici del tempo e umiliati pubblicamente dalle autorit\u00e0 locali, nonch\u00e9 incarcerati nel carcere di Damasco, noto oggi come \"al-Qala\".\nIbn Qayyim e i suoi allievi.\nLa sua carriera pubblica fu abbastanza modesta. L'11 luglio 1342 tenne la sua prima lettura nella moschea al-\u1e62adriyya, dove proseguir\u00e0 a operare come predicatore ( \"w\u0101\u02bfi\u1e93\" ) e a insegnare fino alla morte, venendo allora sostituto dal figlio Jam\u0101l al-D\u012bn \u02bfAbd All\u0101h (m. 1355).\nTra i suoi pi\u00f9 noti allievi vi sono Ibn \u02bfAbd al-H\u0101d\u012b (m. 1343), al-F\u012br\u016bz\u0101b\u0101d\u012b (m. 817 H), Ibn Rajab (m. 795 H), Ibn Kathir, al-Dhahabi (m. 1347) e due stessi suoi figli: Ibr\u0101h\u012bm e Sharaf al-D\u012bn \u02bfAbd All\u0101h.\nIbn Qayyim esplor\u00f2 varie branche del sapere islamico. Ibn Rajab scrisse del suo Maestro:\nVita spirituale.\nEffettu\u00f2 a varie riprese il \"hajj\" a Mecca e dintorni e a volte si trattenne a Mecca per lunghi periodi.\nMorte.\nIbn Qayyim mor\u00ec a 60 anni, il 13 Rajab del 751 H (c. 23 settembre 1350), e fu inumato accanto alla madre, nel cimitero damasceno di B\u0101b al-Sagh\u012br (La porta piccola).\nIbn Qayyim scienziato.\nIbn Qayyim al-Jawziyya fu anche astronomo, astrologo e alchimista. Nel suo \"Mift\u0101\u1e25 D\u0101r al-Sa\u02bf\u0101da\" (La chiave della Casa della felicit\u00e0), egli us\u00f2 argomenti empirici per contestare la ragionevolezza della pratica alchemica e astrologica, come pure delle teorie ad esse associate, quali la divinazione e la trasmutazione dei metalli.\nRiconobbe che le stelle erano enormemente pi\u00f9 grandi dei pianeti e riconobbe che la Via Lattea era una galassia di \"miriadi di stelle\" e che era \"certamente impossibile conoscere la loro influenza\"\nOpere.\nI contributi di Ibn Qayyim al-Jawziyya alla cultura islamica sono numerosi:"}
{"id": "3557422", "revid": "11959", "url": "https://it.wikipedia.org/wiki?curid=3557422", "title": "Ibn Hanbal", "text": ""}
{"id": "3557426", "revid": "117845056", "url": "https://it.wikipedia.org/wiki?curid=3557426", "title": "Carbonio-11", "text": "Il carbonio-11 o 11C \u00e8 un isotopo radioattivo del carbonio avente 6 protoni e 5 neutroni.\nNon \u00e8 presente in natura e pu\u00f2 essere prodotto solo artificialmente, generalmente con l'impiego di ciclotroni.\nDecadimento.\nLa tendenza \u00e8 che un protone divenga neutrone, perdendo la sua carica positiva emettendo un positrone. Infatti Decade per il 99,75% con emissione di positroni e, per il restante, decade per cattura elettronica dando luogo, in ogni caso, a un atomo di boro-11.\nUtilizzi.\nIl carbonio-11 ha una emivita di circa 20 minuti ed \u00e8 usato comunemente come radioisotopo per marcare le molecole per l'uso con la tomografia ad emissione di positroni. In cardiologia, per lo studio del metabolismo dei lipidi, si marca la vitamina A con carbonio-11. Infatti \u00e8 possibile marcare moltissime molecole, come farmaci o composti organici.\nIsotopi vicini.\nLe caselle colorate corrispondono ad isotopi stabili."}
{"id": "3557445", "revid": "404338", "url": "https://it.wikipedia.org/wiki?curid=3557445", "title": "Epatico", "text": ""}
{"id": "3557446", "revid": "404338", "url": "https://it.wikipedia.org/wiki?curid=3557446", "title": "Metabolici", "text": ""}
{"id": "3557449", "revid": "404338", "url": "https://it.wikipedia.org/wiki?curid=3557449", "title": "Mucosa intestinale", "text": ""}
{"id": "3557457", "revid": "110157", "url": "https://it.wikipedia.org/wiki?curid=3557457", "title": "Universit\u00e0 del Liechtenstein", "text": "L'Universit\u00e0 del Liechtenstein \u00e8 l'ateneo della citt\u00e0 di Vaduz, nel principato del Liechtenstein.\nStoria.\nVenne fondata nel 1961 con il nome di \"Abendtechnikum Vaduz\" per la volont\u00e0 del governo del principato e col sostegno di numerose aziende locali. In aggiunta al dipartimento di Ingegneria meccanica, nel 1963 si aggiunsero i dipartimenti di Ingegneria civile e di Architettura. Nel 1985 i vari dipartimenti inerenti allo studio di materie a forte impronta ingegneristica subirono un tale miglioramento da giustificare un distaccamento dall'originale \"Abendtechnikum Vaduz\" ed un loro accorpamento nella \"Liechtensteinische Ingenieurschule\" (LIS).\nNel 1992 la LIS venne riconosciuta come un'universit\u00e0 autonoma delle Scienze Applicate (\"Fachhochschule\"), mentre nell'Universit\u00e0 pubblica fu creato un dipartimento di Economia aziendale. Infine nel 1997 la LIS venne convertita in un'organizzazione pubblica. A seguito di questo avvenimento, vennero chiusi nel 2002 i dipartimenti di Ingegneria meccanica e civile. Contemporaneamente, per\u00f2, venne potenziata la facolt\u00e0 di Economia con la creazione di un nuovo dipartimento e di un istituto (interno allo stesso).\nSempre nel marzo 2002, il campus universitario venne spostato presso un'ex fabbrica tessile riqualificata appena fuori Vaduz.\nNel 2003 e nel 2004 vennero associati i primi due Istituti di ricerca: lo \"SME Centre\" (o \"KMU Zentrum\") ed il \"Liechtenstein Economic Research Centre\".\nNel 2005 la LIS (Fachhochschule) torn\u00f2 a far parte della Universit\u00e0 del Liechtenstein, con la possibilit\u00e0 di offrire dottorati (dal 2008) e programmi di specialistica (2009).\nOrganizzazione.\nIl campus, situato sopra Vaduz nel sito dell'ex cotonificio Spoerry, \u00e8 facilmente raggiungibile con i mezzi pubblici e privati. Praticamente non vi sono parcheggi, se non per il personale. La struttura universitaria \u00e8 cos\u00ec organizzata (in dipartimenti, istituti ed istituti affiliati):\nGli organi amministrativi sono:"}
{"id": "3557469", "revid": "466539", "url": "https://it.wikipedia.org/wiki?curid=3557469", "title": "Supercoppa italiana 1999 (pallacanestro maschile)", "text": "La Supercoppa italiana 1999 fu la 5\u00aa supercoppa italiana di pallacanestro maschile.\nFu vinta da contro .\nIl trofeo \u00e8 stato assegnato in una gara unica, disputata al PalaIgnis di Varese il 4 settembre 1999. Le squadre finaliste sono state quella dei campioni d'Italia in carica della Pallacanestro Varese, e della Virtus Bologna detentrice della Coppa Italia.\nPer la prima volta nella propria storia Varese si aggiudica il trofeo, con il risultato finale di 68-61. Il titolo di MVP dell'incontro \u00e8 stato assegnato ad Andrea Meneghin."}
{"id": "3557470", "revid": "813316", "url": "https://it.wikipedia.org/wiki?curid=3557470", "title": "Jol\u00e1n J\u00e1szai", "text": "Inizi\u00f2 la sua carriera cinematografica nel 1986, a 79 anni, con il film \"Mamiblu\" e la concluse nel 2002, con il film \"Szerelem utols\u00f3 v\u00e9rig\".\nEra nata a R\u00e1batam\u00e1si, nell'allora Austria-Ungheria e mor\u00ec a Piliscsaba in Ungheria, all'et\u00e0 di 101 anni."}
{"id": "3557473", "revid": "767487", "url": "https://it.wikipedia.org/wiki?curid=3557473", "title": "Nov\u00e9 Sady (Slovacchia)", "text": "Nov\u00e9 Sady (in ungherese \"Assak\u00fcrt\") \u00e8 un comune della Slovacchia facente parte del distretto di Nitra, nella regione omonima."}
{"id": "3557474", "revid": "1442080", "url": "https://it.wikipedia.org/wiki?curid=3557474", "title": "Alpenpokal", "text": "L'Alpenpokal (\"Coppa delle Alpi\") fu una competizione calcistica tedesca disputata nel 1941 fra le principali squadre austriache e bavaresi. Cominciata il 27 aprile, termin\u00f2 il 12 luglio.\nGiocata con la formula del girone all'italiana con partite di sola andata, vide la vittoria finale del First Vienna. Curiosamente, le cinque formazioni austriache terminarono ai primi 5 posti della classifica, mentre gli ultimi 5 posti furono occupati dalle formazioni tedesche.\nIl Rapid Vienna non gioc\u00f2 in quanto impegnato nella fase finale del campionato tedesco, che poi vinse."}
{"id": "3557475", "revid": "86343", "url": "https://it.wikipedia.org/wiki?curid=3557475", "title": "Nove Sady", "text": ""}
{"id": "3557481", "revid": "857138", "url": "https://it.wikipedia.org/wiki?curid=3557481", "title": "Nov\u00e9 Sady", "text": "Il toponimo Nov\u00e9 Sady pu\u00f2 riferirsi a diverse localit\u00e0:"}
{"id": "3557483", "revid": "121837", "url": "https://it.wikipedia.org/wiki?curid=3557483", "title": "Supernova a collasso nucleare", "text": ""}
{"id": "3557484", "revid": "125028030", "url": "https://it.wikipedia.org/wiki?curid=3557484", "title": "A\u015f\u0131q \u018fl\u0259sg\u0259r", "text": "\u00c8 morto nel 1926 a 105 anni. Ancora oggi, a distanza di quasi un secolo dalla sua morte, \u00e8 molto popolare e ricordato in Azerbaigian. Nacque nel villaggio di Aghkilsa, nel distretto di Goycha."}
{"id": "3557486", "revid": "1821847", "url": "https://it.wikipedia.org/wiki?curid=3557486", "title": "Battaglia di Caldiero (1796)", "text": "La battaglia di Caldiero del 12 novembre 1796 fu una delle poche vittorie riportate dagli austriaci, nell'occasione guidati dal generale Joseph Alvinczy von Berberek, contro l'esercito francese di Napoleone Bonaparte durante la campagna d'Italia del 1796-1797. La battaglia fu parte di una serie di azioni che si conclusero con la sconfitta austriaca ad Arcole qualche giorno dopo.\nPremesse.\nIl 2 novembre 1796 il Feldzeugmeister Alvinczy lanci\u00f2 un terzo tentativo di rompere l'assedio di Mantova (dove resistevano 23.700 austriaci comandati da W\u00fcrmser) attraversando il fiume Piave con un esercito di 28.000 soldati diretti ad ovest. Allo stesso tempo, altri 18.000 austriaci guidati da Davidovich mossero verso Trento. Per fronteggiare queste due minacce, Bonaparte dispieg\u00f2 una divisione di Vaubois contro Davidovich a nord e un'altra di Mass\u00e9na a Bassano del Grappa; in riserva vennero lasciati 8.300 soldati di Augereau a Verona e altri 4.300 in altri luoghi. Kilmaine rimase invece con 8.800 a bloccare W\u00fcrmser.\nIl 6 novembre, Bonaparte e 19.500 soldati francesi, inclusi i generali Mass\u00e9na, Augereau e una brigata della riserva, ingaggiarono Alvinczy nella battaglia di Bassano, costringendo le sue numericamente superiori divisioni alla ritirata. I francesi persero 3.000 tra morti, feriti e prigionieri, mentre gli austriaci ebbero circa 2.800 perdite. Il giorno successivo, 7 novembre, Davidovich sbaragli\u00f2 Vaubois a Calliano causandogli 4.400 perdite a fronte di 3.500 austriaci fuori combattimento. Bonaparte focalizz\u00f2 allora la sua attenzione a nord e ritir\u00f2 alcune truppe su Verona; Davidovich invece rimase inattivo perch\u00e9 convinto che Mass\u00e9na stesse per rinforzare Vaubois.\nPer l'11 novembre le avanguardie di Alvinczy erano entrate a Caldiero, 15\u00a0km ad est di Verona. Convinto che Verona fosse stata evacuata, il generale austriaco Hohenzollern-Hechingen si spinse avanti ma venne fermato dalle forze di Mass\u00e9na ed Augereau che lo spinsero a nord di Caldiero. Bonaparte decise di attaccare gli austriaci il giorno seguente.\nLe forze in campo.\nFrancesi:\nComandante in capo: Napoleone Bonaparte \nForza totale: 24000 uomini\nAustriaci:\nComandante in capo: Feldzugmeister Barone Allvintzy \nForza totale: 12000 uomini\nLa battaglia.\nBonaparte invi\u00f2 un totale di 13.000 uomini ad attaccare le posizioni di Hohenzollern-Hechingen. Mass\u00e9na punt\u00f2 verso il fianco destro austriaco ed Augereau su quello sinistro, ma le postazioni austriache resistettero. A mezzogiorno, sotto una fitta pioggia che persisteva dal mattino, Mass\u00e9na aveva fatto progressi sul suo fronte, ma nel pomeriggio gli austriaci ricevettero in rinforzo le brigate di Adolf Brabek e Anton Schubir\u017e che, assieme al generale Giovanni Provera, ricacciarono i francesi a Verona entro il calar della notte.\nI francesi persero 1.000 uomini tra morti e feriti, pi\u00f9 altri 800 catturati assieme a due pezzi di artiglieria. Gli austriaci contarono 950 tra morti e feriti e 350 prigionieri. Bonaparte prese in considerazione la ritirata dietro al fiume Adda abbandonando l'assedio di Mantova, ma le esitazioni del nemico lo convinsero ad attaccarlo nuovamente, avendone ragione, dal 15 novembre al 17 novembre ad Arcole."}
{"id": "3557487", "revid": "41347", "url": "https://it.wikipedia.org/wiki?curid=3557487", "title": "Confine tra Andorra e la Spagna", "text": "Il confine tra Andorra e la Spagna ha una lunghezza di 64\u00a0km ed interessa il sud di Andorra e il nord-est della Spagna.\nCaratteristiche.\nAndorra \u00e8 racchiusa tra la Francia e la Spagna. La linea di confine inizia alla triplice frontiera tra Andorra, Francia e Spagna posta ad occidente di Andorra. Segue poi un andamento generale prima verso sud e poi verso nord-est fino alla seconda triplice frontiera tra Andorra, Francia e Spagna.\nTrovandosi Andorra a sud dello spartiacque dei Pirenei le comunicazioni sono per essa pi\u00f9 facili con la Spagna che con la Francia.\nLa linea di confine passa nei pressi del punto culminante di Andorra, la Coma Pedrosa e circonda la valle Madriu Perafita Claror, patrimonio dell'umanit\u00e0 dell'UNESCO."}
{"id": "3557491", "revid": "1784938", "url": "https://it.wikipedia.org/wiki?curid=3557491", "title": "Comitato di sicurezza generale", "text": "Il Comitato di sicurezza generale (in francese, \"Comit\u00e9 de s\u00fbret\u00e9 g\u00e9n\u00e9rale\") fu un'istituzione della Prima Repubblica francese incaricata di dirigere la polizia e la giustizia rivoluzionaria.\nNacque dal \"Comitato di sorveglianza\" dell'Assemblea nazionale legislativa che fu creato il 25 novembre 1791, e prese il nome di \"Comitato di sicurezza generale\" dopo la giornata del 10 agosto 1792. Continu\u00f2 le sue funzioni sotto la Convenzione, dapprima provvisoriamente, poi ufficializzate con decreto del 2 ottobre 1792.\nIl numero dei suoi membri vari\u00f2 da un massimo di trenta a un minimo di nove. Si riuniva nei locali dell'h\u00f4tel de Brionne, ormai scomparso. Il Comitato aveva a sua disposizione dodici agenti della polizia parigina, nominati dalla Comune. Incaricato di applicare le misure di polizia contro i sospetti, li arrestava e li deferiva al tribunale rivoluzionario.\nIl Comitato agiva avendo diviso la Francia in quattro regioni di competenza, una delle quali costituita dalla sola Parigi. Ogni regione era seguita da tre membri e da una dozzina d'impiegati. Un ufficio centrale di sette impiegati era incaricato di ricevere e distribuire i dispacci ricevuti. Vi era una segreteria con sette impiegati, un ufficio esecutivo con due capi servizio e diciotto impiegati, e venti agenti per le missioni speciali. Non si pu\u00f2 quantificare il numero di arresti eseguiti complessivamente: nelle prigioni di Parigi era rinchiusi nel luglio 1794 pi\u00f9 di 8.000 detenuti.\nDalla primavera del 1794 la maggioranza dei suoi membri entr\u00f2 in conflitto con Robespierre, al quale non perdonavano la liquidazione degli h\u00e9bertisti e l'istituzione del culto dell'Essere supremo. Essi non accettarono nemmeno di essere stati messi da parte nella riorganizzazione del tribunale rivoluzionario, affidata a Couthon, e nella creazione nel Comitato di salute pubblica di un ufficio di polizia generale diretto da Robespierre, Couthon e Saint-Just che svuotava le competenze del Comitato. Amar, Jagot, Vadier e Voulland parteciparono cos\u00ec al complotto del 9 termidoro (27 luglio 1794) che rovesci\u00f2 Robespierre.\nIl Comitato di sicurezza generale fu riorganizzato e poi sciolto dal Direttorio che con legge del 2 gennaio 1796 cre\u00f2 al suo posto il Ministero di Polizia generale.\nMembri del Comitato.\nDal marzo al luglio 1794 il comitato fu composto da dodici membri:"}
{"id": "3557492", "revid": "767487", "url": "https://it.wikipedia.org/wiki?curid=3557492", "title": "Mikael Hedlund", "text": "\u00c8 noto principalmente come componente del gruppo melodic death metal Hypocrisy dalla sua nascita ad oggi, unico componente stabile assieme al cantante e chitarrista Peter T\u00e4gtgren.\nInoltre \u00e8 stato chitarrista del gruppo black metal The Abyss, side project degli Hypocrisy, con cui ha pubblicato i dischi \"The Other Side\" e \"Summon the Beast\" nel 1995 e nel 1996. Ha fatto anche parte della band thrash metal War, supergruppo che comprendeva anche T\u00e4gtgren, IT e All degli Abruptum e Blackmoon dei Dark Funeral, pubblicando l'EP \"Total War\" nel 1997. Occasionalmente ha anche lavorato come produttore, lavorando su dischi di Centine, Morgul, Ruination e degli stessi Hypocrisy.\nDiscografia.\nCon gli Hypocrisy.\nEP\nAlbum Live\nRaccolte\nSplit\nSingoli \nDVD\nVHS"}
{"id": "3557493", "revid": "57342", "url": "https://it.wikipedia.org/wiki?curid=3557493", "title": "Cesidio Guazzaroni", "text": "Fu un convinto europeista e per un breve periodo fu anche commissario europeo.\nBiografia.\nFormazione.\nAbruzzese di origine, Guazzaroni studi\u00f2 a Roma, laureandosi in giurisprudenza e scienze politiche. Dal 1937 al 1940 lavor\u00f2 come assistente volontario presso la cattedra di diritto internazionale della Facolt\u00e0 di economia e commercio dell'Universit\u00e0 di Roma.\nCarriera diplomatica.\nNel novembre 1940 Guazzaroni super\u00f2 il concorso diplomatico. Venne assegnato al consolato italiano ad Amburgo e poi all'ambasciata italiana a Berlino, che lasci\u00f2 dopo l'8 settembre 1943. Venne internato in Austria.\nNel 1945 Guazzaroni oper\u00f2 nell'ambasciata italiana a Washington e poi a Mosca fino al 1951.\nNel 1951 fu nominato vice capo di gabinetto del ministro degli esteri Carlo Sforza. Svolse lo stesso incarico con il successivo ministro Alcide Degasperi fino al 1954. Si occup\u00f2 dei negoziati per l'istituzione delle Comunit\u00e0 europee e fu capo del segretariato della delegazione italiana presso la conferenza intergovernativa per il mercato comune e l'Euratom. Fu responsabile del coordinamento dell'azione italiana nelle Comunit\u00e0 europee.\nGuazzaroni fu capo del servizio per la cooperazione economica internazionale dall'agosto 1960 al febbraio 1962. Nel 1962 venne nominato vice direttore presso la direzione generale degli affari economici del ministero degli esteri e segu\u00ec in particolare l'integrazione economica europea. Nel 1967 divenne vice direttore generale degli affari economici del ministero degli esteri e nell'ottobre 1971 fu nominato direttore generale degli affari economici. Il 22 dicembre 1972 fu nominato ambasciatore.\nCommissario europeo.\nIl 13 luglio 1976 Guazzaroni subentr\u00f2 ad Altiero Spinelli come membro della Commissione Ortoli, ottenendo le deleghe alla politica industriale e tecnologica (tranne l'acciaio) ed alla fiscalit\u00e0. Rimase in carica fino al 7 gennaio 1977.\nIn seguito Guazzaroni fu ambasciatore italiano in Svizzera. Fu consigliere per gli affari europei del presidente della repubblica Sandro Pertini.\nImpegno politico e europeista.\nNel novembre 1984 Guazzaroni venne nominato membro del Consiglio nazionale del Partito Repubblicano Italiano.\nGuazzaroni si distinse per il costante e convinto impegno europeista. Tra le altre cose, si impegn\u00f2 per l'introduzione di una legge elettorale uniforme per l'elezione dei membri del Parlamento europeo. Nel 2000 fond\u00f2 presso l'Istituto Sturzo il \"Gruppo dei 10\" per sostenere il progresso dell'integrazione europea.\nGuazzaroni fu attivo anche come pubblicista."}
{"id": "3557494", "revid": "110157", "url": "https://it.wikipedia.org/wiki?curid=3557494", "title": "Pa\u0148a", "text": "Pa\u0148a (in ungherese \"Nemespann\") \u00e8 un comune della Slovacchia facente parte del distretto di Nitra, nella regione omonima."}
{"id": "3557506", "revid": "120957054", "url": "https://it.wikipedia.org/wiki?curid=3557506", "title": "Nova polemica", "text": "Nova polemica \u00e8 un'opera di Olindo Guerrini uscita, sotto lo pseudonimo di Lorenzo Stecchetti, nel 1878 e in seconda edizione (con aggiunte e correzioni) nel 1879.\nL'opera.\nIl libro - in cui \u00e8 rifusa la precedente opera \"Polemica\", uscita nel medesimo 1878 - ebbe un discreto successo, testimoniato dal fatto che vivente il Guerrini ne uscirono ben 18 edizioni. L'opera si compone di un lungo \"Prologo\" e di 33 poesie, per lo pi\u00f9 sonetti.\nNel \"Prologo\" l'autore si difende dalle polemiche che il precedente \"Postuma\" aveva suscitato e lo fa con punte di satira feroce (soprattutto nei confronti dell'idealista Giovanni Rizzi, ma anche contro Luigi Alberti, Felice Cavallotti, Leone Fortis e una miriade di altri scrittori pi\u00f9 o meno noti), tant'\u00e8 che Carducci lo defin\u00ec un \u00abvero gioiello\u00bb. Inoltre, sempre nel \"Prologo\", viene difeso l'amico Guarnerio che, a causa del libretto \"Auxilium\" (dai toni veristi), era stato criticato violentemente in un articolo dal Rizzi e, come scrive Guerrini, aveva avuto \u00abtali tribolazioni da buttar via il pane\u00bb.\nLe 33 poesie, invece, mettono in versi le idee guerriniane su \u00abl'arte per l'arte\u00bb (l'arte cio\u00e8 non deve avere intenti moralistici o educativi). Fra tutte spiccano le poesie ' e ', un sonetto che non dice nulla (come \"Nominativi fritti e mappamondi\" del Burchiello) a significare che l'arte degli idealisti (e cio\u00e8 l'arte morale) potr\u00e0 anche esser buona, ma conduce a risultati senza significato.\nAll'opera del Guerrini risposero, fra gli altri, Luigi Alberti con il suo \"Polemica Novissima\" edito nel 1878, Giovanni Rizzi con la seconda edizione del suo \"Un grido\" e Felice Cavallotti nelle sue \"Anticaglie\".\nStruttura.\nDedica.\nIl libro si apre con una dedica a Otto Hoffmeister, birraio in via Farini, a Bologna.\nPrologo.\n\u00c8 composto da 54 paragrafi ed \u00e8 rivolto al lettore, polemicamente detto \"maligno\" (con ricordo da Baudelaire che aveva parlato di \"hypocrite lecteur\") perch\u00e9 critica i versi dello Stecchetti. Le pagine sono importanti perch\u00e9, in un certo qual modo, si teorizza il verismo poetico.\nEd anche a me da l'innocente cuna.\n\u00c8 un sonetto di endecasillabi, schema ABAB ABAB CDC DCD. \u00c8 la prima poesia che apre la raccolta, in cui il poeta si difende dall'accusa di essere immorale (accusa rivoltagli per la precedente opera \"Postuma\") dicendo che anche lui ha i suoi affetti (due bimbi), che anche lui ha avuto i suoi dolori (la morte del padre), solo che non li mostra in pubblico. \u00c8 citata da Corrado Ricci nel suo libro \"Ricordi bolognesi\".\nIdealisti saggi, ho molto amato.\n\u00c8 un sonetto di endecasillabi, con schema ABAB ABAB CDC DCD. Guerrini risponde ai critici idealisti citando un passo evangelico: i suoi peccati saranno assolti perch\u00e9 ha molto amato (il ricordo evangelico \u00e8 quello della Maddalena.\nIl nome di Maria.\n\u00c8 un sonetto di endecasillabi, schema ABBA ABBA CDC DCD. \u00c8 una poesia dedicata alla moglie del poeta, Maria Nigrisoli. Nel suo volume \"La po\u00e9sie v\u00e9riste en Italie\", Paul Arrighi definiva questa poesia (assieme a \"In musica\" e a \"L\u00e0 su, l\u00e0 su\"), \u00abinsignificante\u00bb.\nA Giosu\u00e8 Carducci.\n\u00c8 un'ode saffica. \u00c8 dedicata a Carducci, verso il quale il poeta nutriva una profonda venerazione. \u00c8 invocato perch\u00e9 con le sue poesie continui a fustigare le mollezze del tempo.\nApostata, marrano e rinnegato.\n\u00c8 un sonetto di endecasillabi, con schema ABAB ABAB CDC DCD.\nA Felice Cavallotti.\nDi questa poesia \u00e8 celebre la quartina \u00abSai, sessant'anni fa, quanto spavento, / Che vaticini orribili e diversi / perch\u00e9 si disse in versi / barba a la barba e non l\"'onor del mento\"!\u00bb Con questa, il poeta intendeva dire che l'arte doveva essere modernizzata, contro i passatismi formali fino ad allora vigenti. D'altra parte il verismo poetico (nel quale Guerrini si identificava) voleva non soltanto uno svecchiamento delle tematiche, ma anche un registro formale nuovo.\nSe nasco un'altra volta a questo mondo.\nAuspica di diventare papa per dare un'indulgenza di cent'anni a chi legge Boccaccio.\nQuando vedrai cader le foglie morte.\nAll'arrivo della stagione fredda, la donna si coprir\u00e0 e nasconder\u00e0 le sue nudit\u00e0 al poeta.\nGiovannin Bong\u00e8e e detti.\nLa poesia \u00e8 dedicata a uno dei personaggi di Carlo Porta.\nAlla Musa.\nSono cinque sonetti dedicati alla musa verista.\nWiener Blut.\n\u00c8 un'ode alcaica di cui si ricorder\u00e0 il D'Annunzio di \"Primo vere\".\nPer nozze.\nUn invito alla donna, la prima notte di nozze, a donarsi senza paura.\nNo, sgualdrina non \u00e8 perch\u00e9 ricusa.\n\u00c8 una risposta a un sonetto di Anselmo Guerrieri Gonzaga.\nIn musica.\nIl poeta vuol morire accanto alla donna amata.\nIn mare.\nIl poeta proclama a gran voce i suoi ideali veristi, che mai rinnegher\u00e0.\nCandide tortorelle innamorate.\nAltra parodia di un sonetto idealista.\nO bianche nubi che ne 'l ciel turchino.\nIl poeta \u00e8 scettico sull'esistenza di Dio.\nClam.\n\u00c8 l'unica poesia in latino dell'intera raccolta. Si tratta di un latino macheronico, sull'esempio di quello di Teofilo Folengo.\nEsser donna vorrei, gobba, schiofosa.\nIl poeta vorrebbe essere una vecchia \"schifosa\" per vedere se gli idealisti, da lei pagati, avrebbero il coraggio di non lodarla nei loro componimenti\nL\u00e0 su, l\u00e0 su, dove salir non anche.\nFinalmente morti, il poeta e l'amata dimenticheranno i veleni di questo mondo.\nA i poeti pinzocheri.\nUn inno al vero, contro gli idealisti (\"poeti pinzocheri\").\nProposta.\n\u00c8 un sonetto di Anselmo Guerrieri Gonzaga che critica il verismo poetico e a cui Guerrini risponde con la poesia successiva.\nRisposta.\n\u00c8 un sonetto che risponde a quello precedente di Anselmo Guerrieri Gonzaga.\nIvstitia.\nDedicata alla rivoluzionaria russa Vera Zassoulitch in cui, nel finale, il poeta auspica la \u00absoluzione finale comunarda\u00bb. I toni accesi della poesia, \u00abturbarono pi\u00f9 di un critico\u00bb come ad esempio Luigi Alberti e Vivarelli Colonna.\nA Ugo Bassini.\nSonetto di endecasillabi. \u00c8 una lirica che non dice nulla (come \"Nominativi fritti e mappamondi\" del Burchiello) a significare che l'arte degli idealisti (e cio\u00e8 l'arte morale) potr\u00e0 anche esser buona, ma conduce a risultati senza significato.\nA le ostriche.\nPoesia nella quale gli idealisti sono assimilati alle ostriche (come le ostriche stanno attaccate agli scogli, cos\u00ec gli idealisti ai loro pregiudizi).\nAll'albergo.\nIl poeta spia dal buco della serratura: scorge due giovani la loro prima notte di nozze. Lei per la prima volta si mostra al suo amato nella sua nudit\u00e0. Ma appare \"liscia, piallata\", ossia \"troppo ideale\"!\nNell'album della Baronessa Costanza Gravina.\nPoesia che ha come sfondo la citt\u00e0 di Napoli.\nPalinodia.\n\u00c8 una risposta polemica a una lirica di Felice Cavallotti.\nL'Annunciazione.\nLirica blasfema, visto che si dice chiaramente che Ges\u00f9 fu frutto dell'unione carnale di Maria con un giovinetto.\nPoveri uccelli che a 'l giardin volate.\nParodia di un sonetto idealista.\nPresto il giorno verr\u00e0 che per le strade.\n\u00c8 un sonetto che auspica una rivolta contro le ingiustizie del tempo. Alla lirica risponder\u00e0 Remigio Zena.\nDies irae.\nSi descrive il giorno del giudizio universale (letteralmente la traduzione \u00e8: \"il giorno dell'ira\"). \u00c8 una poesia composta da sette canti.\nCongedo.\n\u00c8 la lirica finale, in cui ricorrono - come nella poesia iniziale - gli affetti del Guerrini, antidoto all'odio di cui \u00e8 oggetto."}
{"id": "3557507", "revid": "481666", "url": "https://it.wikipedia.org/wiki?curid=3557507", "title": "Miguel Zacar\u00edas", "text": "Diplomatosi in arte drammatica alla Columbia University, gir\u00f2 il suo primo film nel 1933.\nSi scopr\u00ec particolarmente abile nell'individuare nuovi talenti, quali Pedro Armend\u00e1riz, Jorge Negrete e Mar\u00eda F\u00e9lix.\nRegista di oltre cinquanta lungometraggi, diresse l'ultimo film nel 1986 e mor\u00ec il 20 aprile 2006, a 101 anni. Nel 1993 fu insignito del Premio Ariel."}
{"id": "3557515", "revid": "767487", "url": "https://it.wikipedia.org/wiki?curid=3557515", "title": "Podhorany (Nitra)", "text": "Podhorany (in ungherese \"Menyheb\u00e9dszalakusz\", in tedesco \"M\u00e4ltern\") \u00e8 un comune della Slovacchia facente parte del distretto di Nitra, nella regione omonima."}
{"id": "3557516", "revid": "767487", "url": "https://it.wikipedia.org/wiki?curid=3557516", "title": "Der Blaue Reiter (gruppo musicale)", "text": "Der Blaue Reiter \u00e8 una band darkwave neoclassica proveniente dalla Spagna, nata dalle ceneri dei Narsilion e composta da Sathorys Elenorth e Lady Nott.\nLa loro musica \u00e8 caratterizzata da atmosfere malinconiche e marziali e da espliciti riferimenti classici, nonch\u00e9 da potenti percussioni."}
{"id": "3557518", "revid": "92723", "url": "https://it.wikipedia.org/wiki?curid=3557518", "title": "Pohranice", "text": "Pohranice (in ungherese \"Pogr\u00e1ny\") \u00e8 un comune della Slovacchia facente parte del distretto di Nitra, nella regione omonima."}
{"id": "3557523", "revid": "647919", "url": "https://it.wikipedia.org/wiki?curid=3557523", "title": "Linea ad alta velocit\u00e0 Pechino - Shanghai", "text": ""}
{"id": "3557524", "revid": "767487", "url": "https://it.wikipedia.org/wiki?curid=3557524", "title": "Po\u013en\u00fd Kesov", "text": "Po\u013en\u00fd Kesov (in ungherese \"Mez\u0151keszi\") \u00e8 un comune della Slovacchia facente parte del distretto di Nitra, nella regione omonima."}
{"id": "3557525", "revid": "404137", "url": "https://it.wikipedia.org/wiki?curid=3557525", "title": "Rasmus Klump", "text": ""}
{"id": "3557526", "revid": "287204", "url": "https://it.wikipedia.org/wiki?curid=3557526", "title": "Polny Kesov", "text": ""}
{"id": "3557531", "revid": "767487", "url": "https://it.wikipedia.org/wiki?curid=3557531", "title": "Ri\u0161\u0148ovce", "text": "Ri\u0161\u0148ovce (in ungherese \"R\u00e9cs\u00e9ny\") \u00e8 un comune della Slovacchia facente parte del distretto di Nitra, nella regione omonima."}
{"id": "3557532", "revid": "287204", "url": "https://it.wikipedia.org/wiki?curid=3557532", "title": "Risnovce", "text": ""}
{"id": "3557538", "revid": "767487", "url": "https://it.wikipedia.org/wiki?curid=3557538", "title": "Rumanov\u00e1", "text": "Rumanov\u00e1 (in ungherese \"Rom\u00e1nfalva\") \u00e8 un comune della Slovacchia facente parte del distretto di Nitra, nella regione omonima."}
{"id": "3557539", "revid": "287204", "url": "https://it.wikipedia.org/wiki?curid=3557539", "title": "Rumanova", "text": ""}
{"id": "3557543", "revid": "110157", "url": "https://it.wikipedia.org/wiki?curid=3557543", "title": "Sv\u00e4toplukovo", "text": "Sv\u00e4toplukovo (in ungherese \"Salg\u00f3\") \u00e8 un comune della Slovacchia facente parte del distretto di Nitra, nella regione omonima."}
{"id": "3557545", "revid": "287204", "url": "https://it.wikipedia.org/wiki?curid=3557545", "title": "Svatoplukovo", "text": ""}
{"id": "3557549", "revid": "110157", "url": "https://it.wikipedia.org/wiki?curid=3557549", "title": "\u0160tefanovi\u010dov\u00e1", "text": "\u0160tefanovi\u010dov\u00e1 (in ungherese \"Tar\u00e1ny\") \u00e8 un comune della Slovacchia facente parte del distretto di Nitra, nella regione omonima."}
{"id": "3557551", "revid": "404137", "url": "https://it.wikipedia.org/wiki?curid=3557551", "title": "Rasmus Nalle", "text": ""}
{"id": "3557552", "revid": "1169970", "url": "https://it.wikipedia.org/wiki?curid=3557552", "title": "Liborio di Le Mans", "text": "Quarto vescovo di Le Mans e patrono della citt\u00e0 di Paderborn.\nBiografia.\nCome per altri santi del IV secolo, si sa poco della sua vita. Non \u00e8 noto dove e quando nacque ma, essendo stato vescovo di Le Mans dal 348, la sua nascita \u00e8 da collocare nei primi decenni del IV secolo. Fece costruire alcune chiese nei dintorni di Le Mans, per cui la sua attivit\u00e0 evangelizzatrice fu presumibilmente limitata alla Gallia del suo tempo. Si dice che abbia ordinato 217 sacerdoti e 186 diaconi. San Martino di Tours lo assistette quando mor\u00ec nel 397, forse il 23 luglio. Fu sepolto nella basilica apostolica di Le Mans a fianco del suo predecessore, san Giuliano di Le Mans.\nSecondo la leggenda avvennero alcuni miracoli presso la sua tomba. Nell'anno 835 il vescovo Aldrich pose le reliquie del suo corpo nell'altare della cattedrale di Le Mans e l'anno seguente, su istruzioni dell'imperatore Ludovico il Pio, invi\u00f2 le sue spoglie alla diocesi di Paderborn, fondata nel 799 da papa Leone III e dall'imperatore Carlo Magno.\nNel 1977 l'arcivescovo di Paderborn Johannes Joachim Degenhardt ha istituito la \u00abmedaglia San Liborio per l'Unit\u00e0 e la Pace\u00bb, conferita ogni cinque anni a persone che si sono distinte per aver contribuito all'unit\u00e0 dell'Europa sulla base dei princ\u00ecpi cristiani.\nCulto.\nSan Liborio \u00e8 riconosciuto come santo dalla Chiesa cattolica, ma la sua ricorrenza non era prevista nel Messale Romano del 1570 del papa Pio V. Fu inserita nel Calendario romano nel 1702 per il giorno 23 luglio, assieme alla celebrazione di sant'Apollinare di Ravenna.\nA Paderborn si svolge tutti gli anni a cavallo del 23 luglio la \"LiboriFest\", una serie di celebrazioni liturgiche e manifestazioni laiche che dura nove giorni."}
{"id": "3557553", "revid": "287204", "url": "https://it.wikipedia.org/wiki?curid=3557553", "title": "Stefanovicova", "text": ""}
{"id": "3557557", "revid": "767487", "url": "https://it.wikipedia.org/wiki?curid=3557557", "title": "\u0160tit\u00e1re", "text": "\u0160tit\u00e1re (in ungherese \"Als\u00f3csit\u00e1r\") \u00e8 un comune della Slovacchia facente parte del distretto di Nitra, nella regione omonima."}
{"id": "3557558", "revid": "287204", "url": "https://it.wikipedia.org/wiki?curid=3557558", "title": "11828 Vargha", "text": "11828 Vargha \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,3169177\u00a0UA e da un'eccentricit\u00e0 di 0,2103145, inclinata di 7,77283\u00b0 rispetto all'eclittica."}
{"id": "3557559", "revid": "287204", "url": "https://it.wikipedia.org/wiki?curid=3557559", "title": "Stitare", "text": ""}
{"id": "3557561", "revid": "196390", "url": "https://it.wikipedia.org/wiki?curid=3557561", "title": "San Liborio di Le Mans", "text": ""}
{"id": "3557566", "revid": "767487", "url": "https://it.wikipedia.org/wiki?curid=3557566", "title": "\u0160urianky", "text": "\u0160urianky (in ungherese \"Sur\u00e1nyka\") \u00e8 un comune della Slovacchia facente parte del distretto di Nitra, nella regione omonima."}
{"id": "3557567", "revid": "287204", "url": "https://it.wikipedia.org/wiki?curid=3557567", "title": "Surianky", "text": ""}
{"id": "3557578", "revid": "400518", "url": "https://it.wikipedia.org/wiki?curid=3557578", "title": "Gruppo solubile", "text": ""}
{"id": "3557580", "revid": "31269", "url": "https://it.wikipedia.org/wiki?curid=3557580", "title": "Episodi de Il cuore di Cosette", "text": "La serie animata Il cuore di Cosette, adattamento del romanzo \"I miserabili\" di Victor Hugo, \u00e8 stata prodotta nel 1997 dalla Nippon Animation in 52 episodi e ha segnato la riapertura del progetto World Masterpiece Theater (Sekai Meisaku Gekijo) dopo quasi dieci anni dalla sua sospensione. Gli episodi sono stati trasmessi in Giappone a partire dal 7 gennaio 2007 e in Italia dal 23 marzo 2010 sul canale Hiro."}
{"id": "3557581", "revid": "547992", "url": "https://it.wikipedia.org/wiki?curid=3557581", "title": "Paolo List", "text": "Biografia.\nMalato di sclerosi laterale amiotrofica, \u00e8 scomparso nel 2016 all'et\u00e0 di 52 anni.\nCarriera.\nCresce nel , debuttando in Serie C1 a 16 anni e poi giocando con continuit\u00e0 in due stagioni di Serie C2. Nel 1983 passa al dove gioca due anni in Serie C1. In seguito dopo un anno in Serie C2 al , gioca per due stagioni di Serie C1 al .\nNel 1988 fa ritorno al Foggia dove al primo anno conquista la promozione in Serie B e poi dopo due stagioni cadette, contribuisce alla vittoria del campionato 1990-1991 ed alla conseguente promozione in Serie A. List non giocher\u00e0 mai in massima serie visto che nell'estate 1991 passa al dove gioca le sue ultime due stagioni nella serie cadetta.\nLa sua ultima stagione professionistica sar\u00e0 nel nella Serie C2 1995-1996.\nHa totalizzato 120 presenze in Serie B, segnando 10 reti."}
{"id": "3557589", "revid": "400518", "url": "https://it.wikipedia.org/wiki?curid=3557589", "title": "Zemlinsky", "text": ""}
{"id": "3557590", "revid": "1564499", "url": "https://it.wikipedia.org/wiki?curid=3557590", "title": "Kateleios", "text": "Kateleios () \u00e8 un piccolo villaggio situato nell'isola greca di Cefalonia.\nGeografia.\nCircondato da montagne dalla vegetazione arida, che favorisce il propagarsi di numerosi incendi, il paesino \u00e8 diviso in due parti: Ano Katelios (la parte alta), immersa nella campagna e abitata prevalentemente da contadini, e Kato Katelios (la parte bassa) dove si trovano alberghi, affittacamere, noleggi auto e moto, bar, ristoranti, agenzie turistiche e negozi di souvenir che esercitano la loro attivit\u00e0 soltanto durante la stagione estiva.\nLe citt\u00e0 pi\u00f9 vicine sono Skala (12 km) e Lourdata (24 km), mentre il capoluogo Argostoli dista 32 km. \nNonostante Katelios sia servita di una fermata dell'autobus KTEL (sia in direzione Argostoli che in direzione Skala-Poros), la loro scarsa frequenza rende preferibile gli spostamenti mediante taxi o mezzi privati.\nTradizioni e folclore.\nNelle montagne che circondano Katelios si trova il paesino di Markopulo, famoso per il mistero della Madonna dei Serpenti. Ogni anno, esclusivamente tra il 14 e il 16 agosto, degli innocui serpenti (della specie Telescopus fallax) escono dalle loro tane e, secondo le testimonianze di abitanti e turisti, raggiungono il santuario della Madonna di Markopulo."}
{"id": "3557593", "revid": "404137", "url": "https://it.wikipedia.org/wiki?curid=3557593", "title": "Katelios", "text": ""}
{"id": "3557594", "revid": "287204", "url": "https://it.wikipedia.org/wiki?curid=3557594", "title": "Architettura Open Source", "text": "L'Architettura Open Source (OSArc acronimo trasposto dal suo corrispettivo inglese Open Source Architecture) \u00e8 un paradigma emergente che descrive nuovi metodi per la progettazione, costruzione e funzionamento degli edifici, le infrastrutture e gli spazi architettonici in generale. Prendendo spunto da svariate fonti quali, per esempio, la cultura open source, le teorie architettoniche d'avanguardia, la fantascienza, le teorie del linguaggio e molte altre, \"OSArc\" \u00e8 caratterizzato da un approccio inclusivo alla progettazione degli spazi, dall'uso collaborativo dei software progettuali e dal funzionamento trasparente degli edifici e delle citt\u00e0 durante il loro ciclo di vita.\nConcetto.\nCucinare \u00e8 spesso considerato una delle prime forme di open source: l'architettura vernacolare, condividendo in modo libero l'ottimizzazione delle tecnologie edilizie e producendo ricette per gli edifici di tutti i giorni, \u00e8 un'altra forma antica di cultura open source a bassa tecnologia. Una forma contemporanea di architettura vernacolare open source \u00e8 quella praticata dall'Open Architecture Network, fondato da Architecture for Humanity, la quale ha sostituito i vincoli tradizionali dei diritti d'autore con delle licenze Creative Commons, dando cos\u00ec libero accesso alle informazioni progettuali. In modo pi\u00f9 ampio, \"OSArc\" si basa su una piattaforma digitale comune e sugli spazi condivisi del World Wide Web per favorire collaborazioni istantanee al di l\u00e0 dei consueti regimi di competizione e di profitto. Gli strumenti tradizionali della progettazione architettonica, disegni, piante eccetera, sono integrati e via via sostituiti da applicazioni software interattive che si avvalgono di dati relazionali e della connettivit\u00e0 parametrica in rete.\n\"OSArc\" non riguarda solamente la produzione; il modo in cui un determinato progetto \u00e8 percepito, da parte della critica, del pubblico, della clientela e dei ricercatori, spesso pu\u00f2 fare parte del processo progettuale, creando una sorta di circolo critico che pu\u00f2 far decollare, o affondare, un'idea, e in definitiva pu\u00f2 entrare a far parte integrante dello stesso processo.\n\"OSArc\" sostituisce l'architettura statica, fatta di forme geometriche, con dei processi dinamici e partecipativi, network e sistemi informatici. I suoi sostenitori riconoscono una chiara dominanza del codice sulla materia, dei sistemi relazionali sulla composizione architettonica, dei network sulle griglie strutturali, della capacit\u00e0 di adattarsi sulla statica, della vita stessa rispetto alla pianificazione. Il suo fine \u00e8 di trasformare l'architettura da un meccanismo produttivo immutabile, dall'alto verso il basso, in un sistema trasparente ed ecologico, inclusivo, dal basso verso l'alto anche se comprende ancora dei meccanismi dall'alto verso il basso.\n\"OSArc\" si appoggia sia sui dilettanti; sia sull'esperienza dei professionisti, sia sulla genialit\u00e0 delle masse, sia su quella individuale, erodendo la distinzione binaria tra l'autore e la sua audience. \nCos\u00ec come i software sociali, \"OSArc\" riconosce il ruolo fondamentale di tutti i partecipanti a ogni fase progettuale, dal committente ad altri tipi di comunit\u00e0, dai progettisti agli utenti finali, e cerca di sfruttare al meglio l'incredibile capacit\u00e0 dei network di proporzionare i sistemi in modo efficace.\nCustodendo i principi dell'accesso libero e della partecipazione pubblica, \"OSArc\" \u00e8 tipicamente democratica, anche se bisogna dire che esistono varie sfaccettature politiche che vanno considerate, dal subdolo autoritarismo al consensualismo comunitario.\nL'architettura open source rivoluziona tutte le fasi del processo edilizio tradizionale, dalla preparazione delle direttive di progetto alla demolizione e dalla programmazione al recupero e riuso, includendo i seguenti elementi: finanziamento, partecipazione, standard, progettazione, costruzione e uso.\nFinanziamento.\nDestabilizzando la tradizionale gerarchia feudale del committente/architetto/utente, gli ultimi modelli economici, come per esempio le microdonazioni incrementali e le strategie di \"crowdfunding\" come \"Sponsume\" e \"Kickstarter\", offrono nuove vie per l'avvio e lo sviluppo di un progetto. Il finanziamento dei progetti privati si sposta sempre pi\u00f9 verso lo spazio pubblico, offrendo la propriet\u00e0 diffusa piuttosto che quella individuale; d'altra parte il finanziamento di progetti pubblici pu\u00f2 derivare da un sistema pi\u00f9 flessibile e comprensivo rispetto alle imposte e alla tassazione fiscale. \"OSArc\" \u00e8 particolarmente adatta per quei costruttori, gli squatter, i rifugiati o l'esercito, che sono al di fuori dei meccanismi economici convenzionali.\nPartecipazione.\nL'edilizia tradizionale postula programmi di partecipazione in cui il pubblico deve essere 'consultato', spesso con strumenti rozzi come i gruppi di discussione. Questi spesso non rappresentano l'intera comunit\u00e0 e forniscono input limitati, o, peggio, danno sfogo a un'attitudine \"Non Nel Mio Cortile\". Con i modelli economici di \"crowdfunding\", i mezzi di partecipazione fanno parte dello stesso processo, favorendo un tipo di urbanizzazione emergente, in cui l'uso dello spazio \u00e8 ottimizzato nei termini fissati dagli stessi utenti. Questa rivendicazione di potere popolare pu\u00f2 essere interpretata come una leggera versione di Hacktivismo territoriale. \"OSArc\" probabilmente incontrer\u00e0 alcune delle difficolt\u00e0 organizzative tipiche dei software open source, quali la biforcazione dei progetti, l'abbandono degli stessi, l'emergenza di fazioni e un'incompatibilit\u00e0 con le strutture territoriali esistenti. Campagne organizzate all'insegna della paura, dell'incertezza e del dubbio saranno altrettanto probabili.\nStandard.\nUn importante aspetto di \"OSArc\" \u00e8 l'emergenza di standard di collaborazione. La costituzione di standard comuni, aperti e modulari (come la griglia proposta dal progetto OpenStructures o anche da OpenSourcePlace) affronta i problemi di compatibilit\u00e0 dell'hardware e le interfacce tra i vari elementi, permettendo cos\u00ec una collaborazione collettiva attraverso le reti in cui ognuno progetta per l'altro. La costituzione di standard universali incoraggia anche la crescita delle reti di scambi non monetarie (conoscenze, elementi, pezzi, idee) e le collaborazioni a distanza.\nProgettazione.\nGrazie agli algoritmi che permettono la produzione di oggetti di design che sono imparentati fra loro, ma appartengono a categorie diverse, la personalizzazione di massa ha sostituito la standardizzazione. Gli strumenti di progettazione parametrica come Grasshopper, Generative Components, Revit e Digital Project permettono a nuovi gruppi di utenti di esplorare, modificare e interagire con il design virtuale, di sperimentare e collaudare una moltitudine di opzioni a un costo che non \u00e8 mai stato cos\u00ec basso come oggi: i non addetti ai lavori diventano cos\u00ec soggetti partecipanti al processo decisionale del progetto, piuttosto che dei semplici consumatori. I codici e gli schemi open source permettono alle pluralit\u00e0 progettuali di condividere e comparare informazioni e ottimizzare collettivamente la produzione attraverso elementi modulati, accelerando cos\u00ec l'accumulazione storica di una cultura di fondo. BIM (\"Building Information Modeling\"), insieme con altri strumenti e modi simili di collaborazione, permette la co-localizzazione multidisciplinare delle informazioni di progetto e l'integrazione di una serie di piattaforme e programmi cronologici. La realizzazione rapida di prototipi e le tecnologie di stampa 3D permettono a un'audience sempre pi\u00f9 vasta di produrre istantaneamente artefatti materici, sia rappresentativi sia funzionali, anche a scala architettonica.\nCostruzione.\nLo spuntare del movimento Open Source Hardware permette la collaborazione e la condivisione dell'hardware utilizzato nella realizzazione di spazi cinetici o intelligenti, che integrano intimamente tra loro meccanismi, software e hardware. Attraverso i dati forniti da vari sensori e l'uso di questi strumenti, la progettazione diventa un continuo processo evolutivo piuttosto che una metodologia straordinaria e reinventata ogni volta, tipica dell'architettura tradizionale. Questo \u00e8 anche un riconoscimento del fatto che la progettazicne \u00e8 sempre stata un processo senza fine cos\u00ec come anche una collaborazione tra utilizzatori e progettisti. I sistemi operativi per le diverse fasi (progettuali, costruttive e d'uso) prendono la forma di piattaforme aperte che creano un vasto ecosistema di 'applicazioni'. Vari soggetti sono in competizione tra loro per diventare i Linux, i Facebook o gli iTunes del software architettonico occupandosi di \"platform plays\" a scale diverse piuttosto che alla tipica produzione di piante e sezioni. I sensori integrati e l'uso di computer assorbono sempre pi\u00f9 i vari materiali all'interno del pi\u00f9 ampio 'Internet delle cose', evolvendosi verso quello che Bruce Sterling ha definito: \u00ab\"un mondo di Spime\"\u00bb. I materiali comunicano la loro posizione e il loro stato durante la loro manifattura e costruzione, aiutando il loro posizionamento, fissaggio e i susseguenti collaudi, continuando poi a comunicare con i database distribuiti lungo tutto il loro ciclo di vita.\nUso.\nGli \"OSArc\" di oggi permettono agli utenti di controllare e dare forma al loro ambiente personale. Come afferma John Habraken: \u00ab\"Abitare vuol dire progettare\"\u00bb. Quest'aspetto \u00e8 sottolineato dai moderni network sensibili, che trasmettono costantemente le loro propriet\u00e0, condizioni e vari attributi, spesso attraverso sistemi decentralizzati e autonomi. La variet\u00e0 di utenti e utilizzatori fornisce cruciali informazioni sul funzionamento del sistema, spesso attraverso minuscoli dispositivi elettronici o telefoni cellulari, generando un crowdsourcing (come \"crowdfunding\") fatto di una miriade di microdati in grado di diffondere informazioni accurate ed estese in tempo reale. La personalizzazione sostituisce la standardizzazione, poich\u00e9 gli spazi sono 'in grado di riconoscere e rispondere in modo intelligente' ai singoli occupanti. La rappresentazione degli spazi diventa importante alla fine della fase costruttiva, tanto quanto durante la progettazione; il monitoraggio in tempo reale, il feedback e la visualizzazione dell'ambiente diventano parte integrante della vita degli oggetti e dello spazio architettonico. La manutenzione e la gestione diventano fasi estese e inseparabili dal processo edilizio; nell'universo di \"OSArc\", costituito da continui cambiamenti evolutivi, un edificio non \u00e8 mai 'finito'.\nSe gli edifici e le citt\u00e0 di domani saranno come dei 'computer in cui vivere' (con le dovute scuse a Le Corbusier), \"OSArc\" offre una struttura aperta e di collaborazione per la scrittura del loro sistema operativo."}
{"id": "3557595", "revid": "767487", "url": "https://it.wikipedia.org/wiki?curid=3557595", "title": "Storia universale della natura e teoria del cielo", "text": "Storia universale della natura e teoria del cielo (in tedesco \"Allgemeine Naturgeschichte und Theorie des Himmels\") \u00e8 un'opera scritta da Immanuel Kant nel 1755.\nContenuto.\nSecondo le teorie di Kant, il nostro sistema solare \u00e8 semplicemente una versione ridotta dei sistemi a stella fissa come la Via Lattea e altre galassie. La cosmogonia che Kant propone in quest'opera \u00e8 pi\u00f9 vicina alle idee oggi accettate rispetto a quelle di alcuni pensatori a lui contemporanei, come Pierre-Simon Laplace.\nNella sua introduzione alla traduzione inglese del libro di Kant, Stanley Jaki critica il filosofo accusandolo di essere un matematico scadente e minimizza l'importanza del suo contributo alla scienza. Tali critiche appaiono comunque ingiuste."}
{"id": "3557597", "revid": "599013", "url": "https://it.wikipedia.org/wiki?curid=3557597", "title": "Guglielmo Ferrante", "text": "Carriera.\nCrebbe nel Francavilla dove disput\u00f2 due campionati di Serie D e due di Serie C2.\nNel 1980 approda al che lo fa giocare titolare in Serie B e dopo una stagione lo cede all' con cui gioca 13 gare in Serie A (esordio in massima serie il 13 settembre 1981 in occasione del pareggio esterno con la ).\nLa stagione successiva torna a Taranto che dopo 6 partite in Serie C1 lo cede alla dove gioca altri due anni in Serie B.\nNel 1984 passa al Foggia dove gioca due anni in Serie C1, poi passa per un anno in prestito al Celano e quindi fa ritorno in rossonero (al Foggia) per altre due stagioni di Serie C1 e una, la sua ultima, in Serie B.\nIn seguito gioca con la maglie di Castel di Sangro in Serie C2, Ischia Isolaverde in Serie C1 e Fermana nel Campionato Nazionale Dilettanti\nHa totalizzato complessivamente 14 presenze in Serie A e 112 presenze e 3 reti in Serie B."}
{"id": "3557598", "revid": "287204", "url": "https://it.wikipedia.org/wiki?curid=3557598", "title": "Giuseppe Bufalari", "text": "Biografia.\nNato a Firenze nel 1927, insegnante elementare in provincia di Potenza, poi a Porto Ercole, sul mare.\nDa queste esperienze nascono i primi libri: \"La masseria\" (1960, editore Lerici) e \"La barca gialla\" (1966, Editore Einaudi).\nHa scritto altri libri pubblicati da vari editori.\nHa vinto premi letterari ed \u00e8 stato insignito con la medaglia d'oro del presidente della Repubblica nel 1964.\nVive a Firenze, nel rione S.Croce.\nOpere principali.\nLa masseria.\nEditore Lerici, 1960 - Collana narrativa diretta da Romano Bilenchi e Mario Luzi\n\"L'autore, nei primi anni '50, arriva in una lontana masseria lucana, insegnante e assistente sociale, dove si trova a vivere la fine di quella societ\u00e0 arcaica ed i profondi difficili mutamenti che verranno. \"\nTraduzioni: in tedesco per A. Muller Verlag (\"Das tal des Zornes\"), in spagnolo per Plaza e Janes (\"La Maseria\"), in svedese per Gebers Stoccolma (\"Bondgarden\").\nMolti gli interventi critici: sul \"Corriere della Sera del 21/3/1961 Eugenio Montale scrive: \"Un libro vivo, senza ricerche di stile ma in verit\u00e0 scritto benissimo (..) un'indipendenza di giudizio non comune tra gli autori engag\u00e9s\"\nLa Nuova Italia ha pubblicato un'edizione ridotta per le scuole medie.\nLa barca gialla.\nEditore Einaudi ragazzi, 1966 - Giunti Editore, 2000\n\u00c8 il racconto che per primo ha fatto scoprire ai giovani il mondo subacqueo. \"Enrico, figlio di pescatori, nelle sue esplorazioni incontra la ragazzina di uno yacht, nasce un'amicizia speciale. Vanno insieme sott'acqua, dove tutto \u00e8 ancora come all'inizio del mondo, incontrano antichi naufragi, si fanno una casa, scoprono i miti del mare.\"\nTraduzioni:\nin inglese: \"The yellow boat\" (Editore Knopf - N.Y.1969)\nin tedesco: \"Das gelbe Boat\" (Loewes Verlag, 1970)\nin african: \"Dee geel boot\" (Hollandsch Africaansche - Pretoria, 1972)\nin cecoslovacco: \"Zluty Clun\" (Gruppo Albatros - Praga, 1975)\nin spagnolo ed in catalano, rispettivamente: \"La barca amarilla\" e \"La barca groga\" (Grupo Edeb\u00e9 - Barcellona).\nNumerosi gli interventi critici, anche su riviste: Pino Boero, Carla Poesio, Gianni Rodari, Giuseppe Antonelli, Giampaolo Martelli e altri."}
{"id": "3557605", "revid": "1702319", "url": "https://it.wikipedia.org/wiki?curid=3557605", "title": "Duomo di Santo Stefano (Bracciano)", "text": "La chiesa collegiata di Santo Stefano Protomartire, anche nota come duomo di Santo Stefano, \u00e8 un edificio di culto cattolico di Bracciano, in citt\u00e0 metropolitana di Roma Capitale e diocesi di Civita Castellana; fa parte della vicaria del Lago.\nStoria.\nLa chiesa venne edificata all'epoca dei Prefetti di Vico intorno al 1200 ma, la mancanza di una documentazione esauriente, non permette una ricostruzione certa dall'antico impianto. Attorno al 1550 le dimensioni di S. Stefano erano ormai inadeguate e a questo si aggiunse il cattivo stato dell\u2019antica costruzione che obblig\u00f2 il Capitolo ad importanti interventi di ampliamento. La nuova costruzione dovette essere realizzata rapidamente visto che nel 1554 vi fu celebrata, per la prima volta, la festa solenne di maggio in onore di San Sebastiano.\nTra il 1609 e il 1619 vennero anche eseguiti i lavori di restauro e trasformazione del vecchio campanile che assunse la forma che vediamo attualmente. Quello di stile tardo medievale, caratterizzato da tetto a cuspide e finestrelle, era stato infatti colpito per due volte da un fulmine. A causa dell\u2019aumento rapido della popolazione si present\u00f2 la necessit\u00e0 di ingrandire la chiesa e ovviare ai problemi di umidit\u00e0 che la riguardavano. Per questi motivi il Capitolo decise di rivolgersi nel 1638 all\u2019architetto Orazio Turriani. Nel 1685 fu ufficialmente posata la prima pietra del nuovo altare maggiore in muratura, che and\u00f2 a sostituire quello esistente realizzato in legno. Con il rifacimento seicentesco, la chiesa assunse una planimetria a croce latina, con tre navate divise tra loro da due file di pilastri, che prendono luce da una serie di finestroni che si aprono sulle laterali.\nUna profonda trasformazione dell\u2019area antistante la chiesa avvenne nel 1869 con la costruzione dell\u2019attuale gradinata di accesso a due rampe e, nel 1873, con la definitiva sistemazione della piazza a larghe gradinate.\nAi primi del 1900, con la trasformazione della cappella dedicata in origine a S. Antonio e destinata invece ad ospitare la macchina processionale contenente le tavole del SS. Salvatore, pu\u00f2 considerarsi conclusa la storia della \u201cFabbrica di S. Stefano\u201d.\nAl settecento risalgono gli ultimi consistenti lavori di manutenzione, con il rifacimento dell'intera facciata.\nLe entrate della chiesa.\nL'antico \"castrum\" dell'anno 1000 era formato da una cinta muraria priva di merlature, da torrette di guardia, dal mastio, dal palazzo baronale e dalla chiesa, posta all'interno della cinta muraria ma all'esterno delle mura della rocca.\nIn questo modo si formarono due recinti che davano la possibilit\u00e0 ai fedeli di poter entrare in chiesa senza accedere al palazzo baronale.\nIl museo e gli oggetti conservati nella chiesa.\nSono molti gli oggetti di pregio conservati al suo interno: un fonte battesimale del Cinquecento, un ciborio in legno della fine del Cinquecento, un reliquiario in legno dorato datato alla fine del Seicento ed infine due trittici su tavola, di cui uno attribuito a Gregorio e Donato d'Arezzo e datato al 1315, rappresentanti il Redentore e ai lati i santi Giovanni Battista e Nicola, la \"Vergine della Cintolatra\" e i santi Stefano e Lorenzo."}
{"id": "3557621", "revid": "125797728", "url": "https://it.wikipedia.org/wiki?curid=3557621", "title": "Terrence Roderick", "text": "Carriera.\nRoderick ha iniziato la sua carriera sportiva nella Northeast Prep School, nella quale ha fatto emergere le sue doti che hanno suscitato le attenzioni di molti college: Minnesota, Iowa, Xavier, Clemson, Kansas e Florida State.\nPer mantenere sua figlia inizia a lavorare come operaio, fintanto che non viene notato da Manuel Capicchioni e portato nell'estate 2009 all'Arkadia Traiskirchen, club austriaco che fa capo al procuratore Luciano Capicchioni e guidato in panchina dall'allenatore brindisino Andrea Maghelli. Qui dimostra le sue qualit\u00e0, tanto da essere portato in Legadue nella stagione 2010-2011 con la canotta del Basket Rimini Crabs, societ\u00e0 di cui lo stesso Capicchioni \u00e8 proprietario di una quota. Coi riminesi realizza in media 16 punti a partita, nonostante nel girone di ritorno non abbia mai segnato da tre punti.\nIl 22 novembre 2011 firma un contratto con la Vanoli Cremona. Il 30 gennaio seguente i lombardi lo tagliano.\nIl 21 marzo 2012 firma fino al termine della stagione per la Fulgor Libertas Forl\u00ec.\nIl 16 agosto 2012 firma un nuovo contratto con la squadra forlivese anche per la stagione 2012-2013.\nDopo un biennio in Israele, trascorso tra Hapoel Eilat, Maccabi Haifa e Maccabi Kiryat Gat, nella stagione 2015-2016 torna nella Serie A2 italiana vestendo la maglia del Polisportiva Basket Agropoli, per poi passare al Kleb Basket Ferrara nella stagione successiva.\nDopo un anno di inattivit\u00e0, nell'estate 2018 torna in Serie A2 con la maglia del Bergamo Basket 2014 dove disputa un'ottima stagione. Nell'estate 2019 firma per il Napoli Basket, societ\u00e0 neopromossa in Serie A2.\nIl 21 luglio del 2020 fa ritorno, dopo sette anni, alla Pallacanestro Forl\u00ec 2.015."}
{"id": "3557623", "revid": "767487", "url": "https://it.wikipedia.org/wiki?curid=3557623", "title": "Donnino Ferrari", "text": "Fu uno degli allievi prediletti del Petitot, di cui eredit\u00f2 progetti e disegni. Fu architetto civile durante il governo di Ferdinando di Borbone, che nel 1788 gli affid\u00f2 la progettazione della nuova facciata e di altri lavori da eseguire nella Cappella Ducale di San Liborio a Colorno, che terminarono nel 1791. \nIn agosto del 1802 venne nominato professore consigliere con voto dell'Accademia di Belle Arti.\nNel periodo del governo francese (1804-1814) ottenne la cattedra di architettura teorica, che conserv\u00f2 fino alla morte. Comp\u00ec lavori in diverse chiese di Parma, tra cui Santa Maria della Steccata. Nominato architetto imperiale nel 1811, fu incaricato da quell'anno della direzione dei lavori del Palazzo Imperiale di Parma e del Palazzo Ducale di Colorno.\nDopo la restaurazione del Ducato di Parma il ministro Magawly Cerati, designato riordinatore dello Stato dalla duchessa Maria Luigia d\u2019Austria, il 22 dicembre 1815, propose alla duchessa che il Ferrari, avendo ormai raggiunto l'et\u00e0 di 76 anni, venisse messo a riposo e gli fosse concessa una pensione vitalizia di 60 franchi annui."}
{"id": "3557630", "revid": "203463", "url": "https://it.wikipedia.org/wiki?curid=3557630", "title": "Maria Luigia d\u2019Austria", "text": ""}
{"id": "3557634", "revid": "124417109", "url": "https://it.wikipedia.org/wiki?curid=3557634", "title": "Stand (Lenny Kravitz)", "text": "Stand \u00e8 un singolo del cantautore statunitense Lenny Kravitz, pubblicato il 3 giugno 2011 come secondo estratto dal nono album in studio \"Black and White America\".\nLa pubblicazione del singolo \u00e8 stata annunciata dallo stesso Kravitz sul proprio twitter dove aveva lasciato il messaggio \"\"Stand, the first official single (and second release) from \u2018Black And White America\u2019 hits radio 6/6\" (\"Stand, il primo singolo ufficiale (e seconda pubblicazione) da \u2018Black And White America\u2019 sar\u00e0 trasmessa in radio dal 6/6\"\").\nVideo musicale.\nUn teaser trailer del videoclip \u00e8 stato reso disponibile sul canale ufficiale YouTube del cantante il 3 giugno 2011. Nel video, Lenny Kravitz interpreta tre personaggi differenti: uno \u00e8 il conduttore Bart Billingsworth di \"Run for Your Money\", un gameshow che ricorda \"Let's Make a Deal\" (arrivato in Italia con il nome Facciamo un affare), il batterista Bubba Washington e il cantante Desmond Richie della band di casa del programma."}
{"id": "3557635", "revid": "179980", "url": "https://it.wikipedia.org/wiki?curid=3557635", "title": "Central C\u00f3rdoba de Rosario", "text": ""}
{"id": "3557637", "revid": "179980", "url": "https://it.wikipedia.org/wiki?curid=3557637", "title": "San Mart\u00edn de San Juan", "text": ""}
{"id": "3557638", "revid": "179980", "url": "https://it.wikipedia.org/wiki?curid=3557638", "title": "Sportivo Italiano", "text": ""}
{"id": "3557644", "revid": "2051997", "url": "https://it.wikipedia.org/wiki?curid=3557644", "title": "Elementi della filosofia di Newton", "text": "Elementi della filosofia di Newton \u00e8 una delle principali opere del filosofo Voltaire, pubblicata nel 1738 ad Amsterdam col titolo \"\u00c9l\u00e9ments de la philosophie de Newton mis \u00e0 la port\u00e9e de tout le monde\".\nQuesto saggio divulgativo ha contribuito a diffondere le teorie e il pensiero di Isaac Newton e contiene una estesa descrizione delle teorie newtoniane sulla luce e sulla gravitazione.\nStoria editoriale.\nE' stato addirittura ipotizzato che la sua compagna \u00c9milie du Ch\u00e2telet sia stata coautrice e curatrice dell'opera, date le sue notevoli conoscenze di fisica e matematica. Lo suggerisce la presentazione stessa dell'opera: all'occhietto segue una tavola: in alto, su una nuvola, Newton misura col compasso il globo celeste; un po' pi\u00f9 in basso la donna sapiente, sorretta da angioletti e con un grande specchio fra le mani, riflette il fascio di luce che promana dall'alto verso il giovane studioso coronato d'alloro alla scrivania. La tavola del frontespizio \u00e8 il ritratto di Voltaire, e il frontespizio lo indica come autore, la illustrazione seguente (sopra la dedica) ritrae lei, tra la toletta e il globo celeste. La dedica, in versi, di Voltaire proclama: \"Tu mi chiami a te vasto e possente genio,/ Minerva della Francia, immortale \u00c9milie,/ discepola di Newton, e della Verit\u00e0,/ tu penetri i miei sensi coi fuochi della tua chiarezza\"; la prefazione, anch'essa rivolta \"\u00e0 madame la marquise du Ch**\", inizia: \"Non si tratta qui di una marchesa n\u00e9 di una filosofia immaginarie. Lo studio solido che voi avete fatto di molte nuove verit\u00e0, e il frutto di un lavoro rispettabile, sono ci\u00f2 che io offro al pubblico per la vostra gloria, per quella del vostro sesso, e per l'utilit\u00e0 di chiunque vorr\u00e0 coltivare la propria ragione e gioire senza fatica delle vostre ricerche\"l.\nCome anche in \"Trattato di metafisica\" (1934), Fran\u00e7ois-Marie Arouet esprime il suo pensiero filosofico illustrando e spiegando i principi empiristici newtoniani, contrapposti ai modelli cartesiani.\nStruttura.\nL'opera riassume le teorie newtoniane lungo 25 capitoli.\nLa prima parte (14 capitoli) \u00e8 dedicata alla luce: descrive lo stato delle conoscenze sul fenomeno prima degli studi di Newton e le innovazioni da questi portate, ponendo in particolare l'accento sui fenomeni di riflessione e rifrazione, su come questi si rendano visibili (ad esempio con il fenomeno dell'arcobaleno), sulla percezione che l'occhio umano ne ha, sul funzionamento dell'occhio stesso e sulle possibili applicazioni di questi comportamenti della luce in ambito tecnico (ad esempio nel telescopio).\nLa seconda parte (11 capitoli) \u00e8 invece dedicata alla gravit\u00e0 ed alle leggi che regolano l'interazione gravitazionale, con particolare riferimento al movimento dei pianeti ed a come questo sia regolato dalle attrazioni gravitazionali reciproche, partendo dalle teorie di Cartesio, che Newton contesta, per confermare le osservazioni di Galileo Galilei e le leggi di Keplero. Successivamente viene descritta la teoria di Newton secondo cui l'attrazione gravitazionale non \u00e8 limitata alle grandi masse ma \u00e8 estesa a tutta la materia, anche alle particelle pi\u00f9 piccole.\nL'opera \u00e8 infine completata da un glossario che tenta di spiegare in maniera pi\u00f9 semplice i termini utilizzati nell'opera.\nAccoglienza.\nIl saggio di Voltaire provoc\u00f2 immediatamente un gran numero di risposte e critiche, dai pamphlet a un contro-saggio di 400 pagine di Jean Bani\u00e8res.\nTraduzioni in italiano.\nLe pi\u00f9 antiche traduzioni conosciute dell'opera in lingua italiana risalgono entrambe al 1741: entrambe vennero pubblicate a Venezia con il titolo \"Elementi della filosofia del Neuton esposti dal signor di Voltaire tradotti dal francese\", una presso Giammaria Lazzaroni e l'altra presso Sebastiano Coleti."}
{"id": "3557648", "revid": "339392", "url": "https://it.wikipedia.org/wiki?curid=3557648", "title": "X-Men (serie di film)", "text": ""}
{"id": "3557652", "revid": "287204", "url": "https://it.wikipedia.org/wiki?curid=3557652", "title": "Pseudofossile", "text": "Uno pseudofossile \u00e8 un oggetto inorganico, un segno o una traccia che pu\u00f2 essere interpretata come un fossile, sebbene in realt\u00e0 si tratti solamente di formazioni cristalline o di altri fenomeni del tutto naturali, non generati pertanto da un qualsiasi processo di fossilizzazione.\nComposizione.\nAlcuni tipi di depositi minerali possono imitare forme di vita, spesso formando quelle che sembrano essere strutture altamente dettagliate o organizzate. Un esempio comune \u00e8 l'ossido di manganese, che cristallizza in formazioni ad albero o dendritiche lungo le fratture della roccia. Si tratta, fra l'altro, di un processo molto comune in natura: la formazione di brina dendritica su una finestra, proveniente da vapore acqueo, \u00e8 un esempio di questa crescita dei cristalli. Alcuni tipi di concrezioni sono a volte riconosciute come fossili e, occasionalmente, contengono a loro volta fossili, bench\u00e9 in genere non si tratta di fossili di s\u00e9 stessi. Anche la selce in noduli di calcare pu\u00f2 spesso assumere forme che assomigliano a fossili.\nCaratteristiche.\nIl realismo di molti pseudofossili, spesso davvero notevole, pu\u00f2 essere fuorviante o condurre a considerazioni errate. Alcuni dischi di pirite o marcasite possono essere scambiati per fossili di \"Dendraster excentricus\". Anche crepe, fratture o bolle di gas, naturalmente presenti nelle rocce, possono essere difficili da distinguere dai veri fossili. I campioni ai quali non pu\u00f2 essere attribuito con certezza il valore di fossile o pseudofossile sono trattati come fossile dubbio.\nLa classificazione di un reperto come pseudofossile non \u00e8, infatti, sempre scontata o immediata: i dibattiti e le ricerche sui singoli esemplari possono rivelarsi lunghi e difficili. Ci\u00f2 accadde, per esempio, per l'\"Eozoon canadense\", pseudofossile simulante le strutture di tipo stromatolitico proprie di alcune alghe, raccolto a met\u00e0 Ottocento nei terreni archeozoici del Canada. Ritenuto per quasi un secolo la pi\u00f9 antica forma di vita in assoluto, si tratta invece di una complessa concrezione metamorfica di lamelle alternate di calcite bianca e di serpentino verde, attraversate da formazioni simili a canali ramificati. Strutture simili sono state successivamente trovate in blocchi di calcare espulso durante una eruzione del Vesuvio e, di conseguenza, si \u00e8 potuta individuare l'origine dell'\"Eozoon\" nei processi fisici e chimici ad alta temperatura e pressione propri del metamorfismo, escludendo la provenienza organica. Il dibattito sull'interpretazione dell'\"Eozoon canadense\" \u00e8 stato un episodio significativo nella storia della paleontologia e ancora oggi questo tipo di formazione viene presentata come classico esempio di pseudofossile."}
{"id": "3557656", "revid": "287204", "url": "https://it.wikipedia.org/wiki?curid=3557656", "title": "World 10K Bangalore", "text": "La World 10K Bangalore \u00e8 una corsa su strada di 10\u00a0km che si tiene a Bangalore, India, a fine maggio di ogni anno dal 2008.\nLa corsa, che ha lo status di Gold Label nel calendario di World Athletics Label Road Races ed \u00e8 certificata dalla AIMS, inizia e finisce allo Sree Kanteerava Stadium dopo un circuito nelle strade cittadine. A fianco della prova \u00e9lite si svolgono anche altri eventi: una prova per nazioni, una marcia non competitiva di 10\u00a0km, una corsa pi\u00f9 corta di 5,7\u00a0km (chiamata \"Majja Run\"), una 4\u00a0km su sedia a rotelle e una gara master.\nIl record della corsa \u00e8 detenuto dal keniota Geoffrey Kamworor con 27'44\", mentre la connazionale Agnes Tirop possiede il record femminile in 31'19\"."}
{"id": "3557657", "revid": "227910", "url": "https://it.wikipedia.org/wiki?curid=3557657", "title": "Pseudofossili", "text": ""}
{"id": "3557664", "revid": "6923", "url": "https://it.wikipedia.org/wiki?curid=3557664", "title": "Jacobaea incana", "text": "Il Senecione biancheggiante, nome scientifico \"Jacobaea incana\" \u00e8 una pianta erbacea, perenne a fiori gialli, appartenente alla famiglia delle Asteraceae.\nEtimologia.\nIl nome generico (\"Jacobaea\") potrebbe derivare da due fonti possibili: (1) da San Giacomo (o Jacobus); oppure (2) in riferimento all'isola di S. Jago (Capo Verde). L'epiteto specifico (\"incana\" = canuto o grigiastro) fa invece riferimento alle foglie bianco-tomentose.\nIl binomio scientifico attualmente accettato (\"Jacobaea incana\") \u00e8 stato proposto inizialmente da Carl von Linn\u00e9 e perfezionato in seguito dal botanico Jan Frederik Veldkamp (1941 -) nella pubblicazione \"\u201dCompositae Newslett. 44: 7.2006\u201d\" del 2006.\nDescrizione.\nL'altezza di queste piante varia da 4 a 6\u00a0cm (massimo 12\u00a0cm). La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie. Queste piante possiedono al loro interno delle sostanze chimiche quali i lattoni sesquiterpenici e alcaloidi pirrolizidinici Tutta la pianta \u00e8 inoltre bianco-tomentosa a indumento sottile.\nRadici.\nLe radici sono secondarie da rizoma.\nFoglie.\nLe foglie sono pennato-lobate pi\u00f9 lunghe che larghe con nervature pure pennate. La superficie delle foglie \u00e8 bianco-tomentosa. Quella basali sono spatolate e variamente incise. Quelle cauline sono pi\u00f9 strette: lineari-spatolate con 2 \u2013 3 denti acuti per lato. Dimensione delle foglie basali: larghezza 1\u00a0cm; lunghezza 4\u00a0cm.\nInfiorescenza.\nL'infiorescenza \u00e8 formata da diversi capolini in formazione di densi corimbi che normalmente sovrastano l'apparato fogliare. La struttura dei capolini \u00e8 quella tipica delle Asteraceae : un peduncolo sorregge un involucro campanulato composto da pi\u00f9 squame pelose disposte su un unico rango e tutte uguali fra loro, che fanno da protezione al ricettacolo pi\u00f9 o meno piano e nudo (senza pagliette) sul quale s'inseriscono due tipi di fiori: quelli esterni ligulati gialli (da 15 a 20) e quelli interni tubulosi di colore giallo aranciato. Diametro dei capolini: 10 \u2013 15\u00a0mm.\nFiore.\nI fiori sono zigomorfi e tetra-ciclici (formati cio\u00e8 da 4 verticilli: calice \u2013 corolla \u2013 androceo \u2013 gineceo) e pentameri (calice e corolla formati da 5 elementi). Sono inoltre ermafroditi, pi\u00f9 precisamente i fiori del raggio (quelli ligulati) sono femminili; mentre quelli del disco centrale (tubulosi) sono bisessuali.\nFrutti.\nI frutti sono degli acheni cilindrici. Sono inoltre provvisti di un pappo biancastro.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale):\nSistematica.\nLa famiglia di appartenenza della \"Jacobaea incana\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Jacobaea\" contiene poche specie (non pi\u00f9 di una trentina) distribuite in tutto il mondo ma con habitat in preferenza situati in zone temperate.\nIl genere \"Jacobaea\" \u00e8 di recente costituzione (2006). In realt\u00e0 questo gruppo di piante era gi\u00e0 stato individuato nel 1754 dal botanico scozzese Philip Miller (1691 \u2013 1771), ma in seguito le sue specie confluirono nel pi\u00f9 grande genere \"Senecio\" (formando una sezione autonoma: \"Jacobaea\"). Recenti studi filogenetici (sui plastidi e sul DNA nucleare) hanno dimostrato tuttavia che questa sezione forma un clade ben supportato legato solo lontanamente alle altre specie del genere \"Senecio\", giustificando cos\u00ec pienamente la \u201criabilitazione\u201d del \u201cvecchio\u201d genere \"Jacobaea\". Per merito del lavoro citato sono state individuate 27 specie da assegnare al nuovo genere. Le ricerche sono ancora in atto, \u00e8 quindi possibile che altre specie del genere \"Senecio\" si trovino in una posizione migliore nel nuovo genere \"Jacobaea\". Inoltre la recente formazione di questo genere non ha permesso alle varie checklist botaniche di essere prontamente aggiornate, creando cos\u00ec una certa confusione nella tassonomia di questo gruppo.\nLa specie di questa voce (\"J. incana\") secondo alcuni studi fatti all'inizio di questo nuovo millennio venne assegnata alla sopracitata sezione \"Jacobaea\" (e quindi al genere \"Jacobaea\"), caratterizzata da foglie divise (e non), squame dell'involucro erette dopo la caduta degli acheni e piante generalmente perenni. In particolare le analisi di tipo filogenetico mostrano che il sotto-clade formato dalle specie \"J. incana\" insieme ad altre specie come \"J. adonidifolia\", \"J. abrotanifolia\" e \"J. minuta\" \u00e8 il pi\u00f9 basale nel gruppo \"Jacobaea\" (vedi il cladogramma parziale tratto dallo studio citato quando ancora \"Jacobaea\" era una sezione del genere \"Senecio\").\nInoltre, facendo riferimento alle specie spontanee italiane, Sandro Pignatti osserva una stretta affinit\u00e0 di questa specie con altre due: \"Jacobaea uniflora\" e \"Jacabaea persoonii\" (\"Senecio halleri\" e \"Senecio personii\" nella \"\u201dFlora d'Italia\u201d\"). Ipotizza inoltre che queste tre specie potrebbero derivare, alla fine del Terziario, per adattamento all'habitat alpino, dal gruppo \"Gruppo di Jacobaea maritima\" (Gruppo di \"Senecio cineraria\" nella \"\u201dFlora d'Italia\u201d\") tipicamente mediterraneo. (Vedi anche il paragrafo \u201cSpecie simili\u201d)\nIl numero cromosomico di \"J. incana\" \u00e8: 2n = 40.\nVariabilit\u00e0.\nIn Italia sono individuate tre variet\u00e0:\nSottospecie \"incana\".\nLe popolazioni, di questa sottospecie, delle Alpi marittime hanno alcune caratteristiche particolari come la parte apicale delle squame dell'involucro macchiate di scuro, lo stilo corto e l'appendice basale delle antere ben sviluppata.\nIbridi.\nCon la specie \"Jacobaea uniflora\" la pianta di questa voce forma il seguente ibrido interspecifico:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nI \u201csenecioni\u201d (almeno quelli della flora spontanea italiana) non sono molto dissimili uno dall'altro. Il Senecione biancheggiante si distingue in quanto il colore delle foglie \u00e8 molto caratteristico: bianco-grigiastro. Ma anche altri \u201csenecioni\u201d hanno le foglie di questo tipo; qui ne descriviamo alcuni che vivono nelle Alpi:"}
{"id": "3557665", "revid": "486946", "url": "https://it.wikipedia.org/wiki?curid=3557665", "title": "Senecione biancheggiante", "text": ""}
{"id": "3557670", "revid": "1272592", "url": "https://it.wikipedia.org/wiki?curid=3557670", "title": "Josu\u00e9 Mart\u00ednez", "text": "Carriera.\nClub.\nDeportivo Saprissa.\nDopo le prime partite nella formazione del Deportivo Saprissa, con cui esordisce in patria nel calcio professionistico, grazie alle notevoli prestazioni nella Coppa America 2011 ha attirato su di s\u00e9 gli occhi di osservatori di mezza Europa.\nDopo la prima stagione 2009-2010 diventa un punto fermo del Deportivo Saprissa. Tra il 2009, anno di esordio, e il 2011 disputa in totale 76 partite mettendo a segno 21 gol.\nPhiladelphia Union.\nIl 7 dicembre 2011 firma un contratto con il Philadelphia Union per la stagione 2012.\nNazionale.\nDurante la Coppa America 2011 ha giocato da titolare nella partita d'esordio del torneo, persa 1-0 contro la Colombia. Nella seconda partita ha segnato il primo gol della Costa Rica al 59\u00ba minuto.\nStatistiche.\nPresenze e reti nei club.\n\"Statistiche aggiornate al 22 agosto 2011.\""}
{"id": "3557679", "revid": "767487", "url": "https://it.wikipedia.org/wiki?curid=3557679", "title": "Carlos Mu\u00f1oz Rojas", "text": "Carriera.\nClub.\nIl debutto da professionista arriva nel 2007, con il Santiago Wanderers, squadra della sua citt\u00e0 natale.\nNazionale.\nNel 2011 debutta con la Nazionale cilena."}
{"id": "3557680", "revid": "767487", "url": "https://it.wikipedia.org/wiki?curid=3557680", "title": "The Dreadnoughts", "text": "I The Dreadnoughts sono un gruppo celtic punk canadese formatosi nel 2006 a Vancouver."}
{"id": "3557682", "revid": "287204", "url": "https://it.wikipedia.org/wiki?curid=3557682", "title": "Sam Noto", "text": "Biografia.\nDal 1953 fu ingaggiato nel gruppo, \"New Concepts Orchestra\" diretto da Stan Kenton, rimanendovi fino al 1959. Sempre nel 1959, suon\u00f2 nella band codiretta da Louis Bellson e da Pearl Bailey e con Count Basie dal 1964 al 1965. Nello stesso periodo fond\u00f2 assieme a Joe Romano un quintetto a Buffalo. Nella stessa citt\u00e0 apr\u00ec un locale dove si esib\u00ec regolarmente.\nSi rec\u00f2 in seguito a Las Vegas, dove dal 1969 al 1975, fu membro di vari gruppi da ballo. Lavor\u00f2 anche con Red Rodney.\nStabilitosi a Toronto in Canada, nel 1975, suon\u00f2 nei club e nelle sale di registrazione di questa citt\u00e0.\nDiscografia parziale.\ncon Stan Kenton\ncon Rob McConnel\ncon Kenny Drew\ncon Al Cohn e Dexter Gordon"}
{"id": "3557683", "revid": "76963", "url": "https://it.wikipedia.org/wiki?curid=3557683", "title": "Danso Gordon", "text": "Nato nell'Ontario, Gordon ha vissuto ad Halifax, Nuova Scozia, prima di trasferirsi a Los Angeles negli Stati Uniti per perseguire la propria carriera di attore. Il suo primo ruolo televisivo in assoluto \u00e8 stata una comparsa come ospite nella serie di attualit\u00e0 del canale televisivo canadese CBC \"Street Cents\", in seguito al quale \u00e8 stato scelto per recitare in uno spot pubblicitario di calzature sportive insieme alla star del basket Charles Barkley. Questi due ruoli gli hanno aperto le porte della recitazione, in quanto \u00e8 stato poi scelto per partecipare a serie televisive quali \"I viaggiatori\" e lungometraggi quali il film del 1998 \"American History X\", oltre che nella sitcom della NBC \"Hang Time\", in onda il sabato mattina. Uno dei suoi ruoli pi\u00f9 riconosciuti \u00e8 stato quello di Hank Beecham nella serie televisiva originale di Disney Channel \"In a Heartbeat\", basata sulle vite reali degli adolescenti che fanno volontariato come paramedici nelle squadre di soccorso d'emergenza. Altri ruoli sono quelli nella serie originale della N-Network \"South Of Nowhere\" e nel teen drama su internet \"College Daze\", iniziato nel 2007.&lt;br&gt;Per quanto riguarda lavori non affini al mondo dello spettacolo, Gordon \u00e8 co-proprietario di una compagnia di abbigliamento di nome Caleb.\nNel 2007, \u00e8 stato regista del cortometraggio \"COLE\", che ha vinto il premio nella categoria \"Miglior Attore\" al Playhouse West Film Festival dello stesso anno.\nLa sua ultima apparizione televisiva risale al 2010, quando ha partecipato ad uno spot pubblicitario per la State Farm."}
{"id": "3557687", "revid": "1869172", "url": "https://it.wikipedia.org/wiki?curid=3557687", "title": "Missione Impossibile", "text": ""}
{"id": "3557689", "revid": "646926", "url": "https://it.wikipedia.org/wiki?curid=3557689", "title": "CanalOne (rete televisiva)", "text": ""}
{"id": "3557692", "revid": "767487", "url": "https://it.wikipedia.org/wiki?curid=3557692", "title": "Jos\u00e9 Luis Ch\u00e1vez", "text": "Carriera.\nIl 24 dicembre 2012 viene annunciato il suo trasferimento all'Atlas."}
{"id": "3557694", "revid": "161273", "url": "https://it.wikipedia.org/wiki?curid=3557694", "title": "2011 FR143", "text": ""}
{"id": "3557695", "revid": "115874492", "url": "https://it.wikipedia.org/wiki?curid=3557695", "title": "Dante Vaglieri", "text": "Biografia.\nNato a Trieste, si laure\u00f2 all'Universit\u00e0 di Vienna, dove fu allievo di Otto Hirschfeld e di Eugen Bormann. Si trasfer\u00ec poi a Roma dove fu allievo prediletto di Ettore De Ruggiero e di cui sposer\u00e0 la figlia. Collabor\u00f2 attivamente col De Ruggiero nella direzione e nella redazione del \"Dizionario Epigrafico di Antichit\u00e0 Romana\" e della rivista \"La Cultura\". Fu professore ordinario di Epigrafia latina all'Universit\u00e0 di Roma, direttore del Museo nazionale romano alle Terme di Diocleziano, degli scavi al Palatino, dell'Ufficio Scavi di Ostia antica. Mor\u00ec in giovane et\u00e0 sul campo a Ostia antica. La figlia Laura (sposer\u00e0 Edoardo Veccia Scavalli) diventer\u00e0 una nota orientalista; la figlia Bianca sposer\u00e0 invece nel 1918 l'archeologo Renato Bartoccini. La terza figlia Attilia Vaglieri fu tra le prime donne architetto."}
{"id": "3557696", "revid": "729019", "url": "https://it.wikipedia.org/wiki?curid=3557696", "title": "Centrale nucleare di Shin Wolsong", "text": "La centrale nucleare di Shin Wolsong, \u00e8 una centrale nucleare sudcoreana situata presso la citt\u00e0 di Gyeongju nella provincia del Nord Gyeongsang; il complesso energetico \u00e8 composto da due sezioni, la sezione originaria \u00e8 quella di Wolsong che \u00e8 composta da 4 reattori.\nL'impianto \u00e8 composto da 1 reattore OPR1000 ed un altro in costruzione per 1.820 MW totali, sono poi pianificati 2 reattori APR1400 per 2.680 MW totali."}
{"id": "3557699", "revid": "767487", "url": "https://it.wikipedia.org/wiki?curid=3557699", "title": "Rudy Cardozo", "text": ""}
{"id": "3557701", "revid": "71433", "url": "https://it.wikipedia.org/wiki?curid=3557701", "title": "Like Dandelion Dust", "text": ""}
{"id": "3557704", "revid": "2146488", "url": "https://it.wikipedia.org/wiki?curid=3557704", "title": "CanalOne", "text": "CanalOne \u00e8 stata un'emittente televisiva italiana semigeneralista edita da Switchover Media.\nStoria.\nLe trasmissioni del canale incominciarono il 1\u00ba luglio 2011 sul digitale terrestre, all'interno del multiplex TIMB 1. Trasmetteva in , con risoluzione 576i.\nLa rete apparteneva a Switchover Media e il palinsesto avrebbe dovuto essere caratterizzato da anime, cartoni animati, telefilm, wrestling. Il lancio effettivo della rete con la programmazione prevista per\u00f2 \u00e8 stato lungamente posticipato, e per quasi un anno il palinsesto \u00e8 stato costituito da un numero limitato di telefilm e game show trasmessi a ciclo continuo. L'informazione era gestita da CNR News.\nIl 7 maggio 2012 sono definitivamente cessate le trasmissioni di CanalOne, che \u00e8 stato sostituito da Giallo."}
{"id": "3557706", "revid": "767487", "url": "https://it.wikipedia.org/wiki?curid=3557706", "title": "Don Abney", "text": "Biografia.\nDopo gli studi musicali, frequentati alla Manhattan School of Music, suon\u00f2 prima in una banda militare in qualit\u00e0 di cornettista e successivamente in un'orchestra locale.\nNel corso della sua carriera professionale suon\u00f2 nel trio del contrabbassista Eddie Gibbs nel 1947, poi nelle orchestre di: Snub Mosley (nel 1948), Wilbur DeParis (nel 1948-1949), nella band capitanata dal duo Bill Harris e Kai Winding (nel 1951-1952), con il chitarrista Chuck Wayne (nel 1952), con Sy Oliver (sempre nel 1952) e con il batterista Louie Bellson.\nFu in seguito accompagnatore musicale di jazz singer famose come Thelma Carpenter (nel 1954) e Carmen McRae ma divenne maggiormente noto accompagnando Ella Fitzgerald in tanti concerti del Jazz At The Philharmonic (spettacoli organizzati dal produttore Norman Granz al Philharmonic Auditorium di Los Angeles), alla met\u00e0 degli anni cinquanta.\nNegli anni sessanta oper\u00f2 in varie grandi orchestre che si esibivano in spettacoli radiofonici e fu attivo in sala di incisione registrando colonne sonore per alcuni film.\nNel 1969 fu a capo di un proprio trio, dalla fine del 1969 al 1974 fu un membro della big band di Louis Bellson.\nIl suo stile risente dell'influenza di Art Tatum."}
{"id": "3557707", "revid": "536103", "url": "https://it.wikipedia.org/wiki?curid=3557707", "title": "Virus defettivi", "text": ""}
{"id": "3557711", "revid": "1005847", "url": "https://it.wikipedia.org/wiki?curid=3557711", "title": "Detenzione amministrativa", "text": "La detenzione amministrativa \u00e8 una misura di restrizione della libert\u00e0 individuale applicata, senza processo giudiziale, per ragioni di sicurezza, di controllo dell'immigrazione o altro.\nItalia.\nNell'ordinamento Italiano la detenzione amministrativa riguarda il controllo dell'immigrazione. Gli immigranti irregolari vengono trattenuti nei cosiddetti Centri di Permanenza e Rimpatrio (CPR) che vengono utilizzati per identificare e deportare le persone straniere presenti sul territorio italiano prive di un permesso di soggiorno valido.\nPrecedentemente questi centri erano noti come Centri di Permanenza Temporanea (CPT) e Centri di Identificazione ed Espulsione (CIE). Creati dalla legge Turco-Napoletano, nelle successive modifiche hanno visto aumentare in numero massimo di giorni di detenzione previsto da 30 giorni fino agli attuali 180 giorni introdotti dal decreto sicurezza firmato da Matteo Salvini.\nSecondo l'ultimo rapporto del garante dei detenuti, le condizioni di vita nei CPR sono del tutto analoghe a quelli degli istituti di pena con sbarre alle finestre, cancelli e porte. I detenuti sono privati della libert\u00e0 senza tutte le garanzie previste dall'ordinamento detentivo giudiziale o ordinario.\nIsraele.\nBasi normative.\nNell'ordinamento di Israele tale provvedimento si basa sulla Legge sull'autorit\u00e0 in stato d'emergenza emanata nel 1945 durante il mandato britannico della Palestina e modificata nel 1979.\nNel 1951 la Knesset in seduta plenaria invit\u00f2 il Comitato per la Costituzione, Legge e Giustizia a redigere una proposta di legge per abrogare la detenzione amministrativa sulla base della violazione dei principi democratici. La norma non \u00e8 stata modificata ed \u00e8 ancora in vigore. Secondo B'tselem, il Centro israeliano di informazione per i diritti umani nei territori occupati, l'abrogazione non era possibile in quanto la normativa serviva come base giuridica per il governo militare che era in vigore per i cittadini arabi di Israele.\nApplicazione.\nLo stato di detenzione amministrativa \u00e8 usato prevalentemente nei casi in cui gli indizi disponibili consistono in informazioni ottenute per mezzo dei servizi segreti (in particolare lo Shin Bet), e nei casi in cui un processo pubblico potrebbe rilevare informazioni ritenute di sicurezza dalle forze israeliane. \u00c8 prevalentemente applicato verso i presunti militanti pro-palestinesi e loro complici, ed \u00e8 stato applicato anche verso cittadini israeliani (per esempio a seguito dell'uccisione di Yitzhak Rabin).\nIl Ministro della difesa ha l'autorit\u00e0 di decidere detenzioni amministrative per un tempo superiore ai sei mesi qualora reputi che vi sia una ragionevele possibilit\u00e0 che il soggetto metta in pericolo la sicurezza nazionale. Lo stesso ministro pu\u00f2 rinnovare l'ordine.\nUn provvedimento di detenzione amministrativa pu\u00f2 essere appellato presso la corte distrettuale e, se rigettato, alla suprema corte di Israele. La corte distrettuale pu\u00f2 revocare la detenzione se reputa che tale provvedimento sia stato comminato per ragioni differenti dalla sicurezza nazionale (come crimini comuni, manifestazioni, ecc.). La vigilanza generale sulla corretta applicazione della norma spetta al Ministero della giustizia.\nIn Cisgiordania e nella Striscia di Gaza, ogni comandante dell'esercito locale pu\u00f2 diramare un ordine di detenzione amministrativa, che pu\u00f2 essere appellato presso la locale corte militare e, se negato, alla suprema corte. Anche in questo caso, l'ordine \u00e8 valido per sei mesi, ma pu\u00f2 essere rinnovato a tempo indefinito dall'autorit\u00e0.\nIsraele basa l'uso della detenzione amministrativa nei territori occupati sull'articolo 78 della Quarta Convenzione di Ginevra che afferma \u00abse la Potenza occupante ritiene necessario, per imperiosi motivi di sicurezza, di prendere misure di sicurezza nei confronti di persone protette, essa potr\u00e0 tutt'al pi\u00f9 imporre loro una residenza forzata o procedere al loro internamento.[...]\u00bb. Tuttavia, secondo il vicepresidente del Consiglio europeo Luisa Morgantini, \u00abla detenzione amministrativa \u00e8 consentita dal diritto internazionale, ma soltanto con severe restrizioni alla sua applicazione, al fine di prevenire il pericolo per la sicurezza nazionale rappresentato da un particolare individuo. Israele non ha tuttavia mai specificato i criteri in base ai quali viene definito il concetto di \"sicurezza nazionale\". Pertanto il suo ricorso alla detenzione amministrativa viola le restrizioni previste dal diritto internazionale\u00bb.\nCondizioni e numero di detenuti.\nSecondo il rapporto del 2008 del relatore speciale delle Nazioni Unite John Dugard, \u00abdal 1967 sono stati imprigionati pi\u00f9 di 700.000 palestinesi. Attualmente nelle carceri israeliane vi sono in tutto circa 11.000 detenuti, tra i quali 376 minorenni, 118 donne, 44 membri del Consiglio legislativo palestinese e circa 800 persone in detenzione amministrativa\u00bb.\nIl 9 luglio 2008, il Presidente in carica del consiglio europeo, Jean-Pierre Jouyet, ha affermato che \u00abil Consiglio invita Israele a intraprendere iniziative significative, in particolare come priorit\u00e0 la liberazione di donne, bambini e rappresentanti regolarmente eletti che si trovano in prigione o in detenzione amministrativa\u00bb."}
{"id": "3557712", "revid": "76963", "url": "https://it.wikipedia.org/wiki?curid=3557712", "title": "Jonathan Harris", "text": "\u00c8 morto nel 2002, a 87 anni, per un coagulo di sangue al cuore."}
{"id": "3557719", "revid": "439868", "url": "https://it.wikipedia.org/wiki?curid=3557719", "title": "Matas", "text": "Matas \u00e8 una freguesia nel comune di Our\u00e9m, in Portogallo. Ha un'area di 14,38 km\u00b2 e 1.034 abitanti, con una densit\u00e0 di 73,6 per km\u00b2.\nMonumenti e luoghi d'interesse.\nMatas conserva molti monumenti storici, tra cui la sua Chiesa matrice, chiamata \"Igreja Matriz de Matas\". Altri siti importanti sono A Capela de Outeiro das Matas e il Cemiterio de Pisao."}
{"id": "3557721", "revid": "1534511", "url": "https://it.wikipedia.org/wiki?curid=3557721", "title": "Meccanica appelliana", "text": "La meccanica appelliana, elaborata da Paul \u00c9mile Appell nell'anno 1900, \u00e8 una formulazione alternativa della meccanica razionale che, per via dei concetti di grandezze generalizzate cui fa riferimento, viene trattata nell'ambito della meccanica lagrangiana.\nNonostante si sia storicamente collocata in una posizione meno centrale e conosciuta rispetto alle altre equivalenti formulazioni della meccanica razionale, quella appelliana risulta molto conveniente quando applicata ai sistemi vincolati, infatti, pu\u00f2 essere vista come una variazione del principio di minimo vincolo di Gauss.\nEquazioni del moto di Appell.\nDato un sistema con formula_1 gradi di libert\u00e0, il cui spazio delle fasi \u00e8 generato dalle coppie formula_2, le equazioni del moto di Appell sono definite come:\ndove formula_4 \u00e8 un'accelerazione generalizzata arbitraria e formula_5 \u00e8 la corrispondente forza generalizzata. Da qui si ricava che in un sistema di formula_6 particelle in formula_7il lavoro infinitesimo svolto risulta: \nLa funzione Appelliana \"formula_9\" \u00e8 definita come la somma dei quadrati delle accelerazioni generalizzate del sistema ponderata sulla massa, avendo la dimensione di una forza generalizzata per un'accelerazione generalizzata: \nEquazioni cardinali di Eulero.\nLa validit\u00e0 della formulazione di Appell si pu\u00f2 ridurre a quella delle equazioni di Eulero.\nSi consideri infatti un corpo rigido costituito da \"N\" particelle unite da un vincolo di rigidit\u00e0. La rotazione del corpo pu\u00f2 essere descritta da una velocit\u00e0 angolare formula_11, e dal corrispondente vettore di accelerazione angolare:\nLa forza generalizzata per una rotazione \u00e8 il momento meccanico formula_13, poich\u00e9 il lavoro svolto per una rotazione infinitesima formula_14 \u00e8 pari a formula_15. La velocit\u00e0 della particella k-esima \u00e8:\ndove formula_17 \u00e8 la posizione della particella in coordinate cartesiane e la sua accelerazione corrispondente \u00e8\nPerci\u00f2, l'Appelliana pu\u00f2 essere riscritta come \nImponendo le derivate dell'Appelliana rispetto alle formula_20 come uguali al momento meccanico arriviamo alle equazioni di Eulero:"}
{"id": "3557722", "revid": "648716", "url": "https://it.wikipedia.org/wiki?curid=3557722", "title": "Risonanza ionica ciclotronica", "text": "La risonanza ionica ciclotronica (anche chiamata ionorisonanza ciclotronica) \u00e8 un fenomeno correlato al movimento degli ioni in un campo magnetico, che consiste nel movimento a spirale delle particelle cariche quando queste aumentano la loro energia sotto l'azione del campo magnetico e di una tensione di appropriata radiofrequenza.\nViene sfruttata per accelerare gli ioni in un ciclotrone, e in spettrometria di massa per la misura delle masse prodotte dalla ionizzazione dell'analita utilizzando un analizzatore a risonanza ionica ciclotronica a trasformata di Fourier. Pu\u00f2 essere usata anche per seguire la cinetica delle reazioni chimiche in una miscela di gas diluita, a condizione che siano implicate specie cariche.\nFrequenza di risonanza.\nUno ione in un campo magnetico statico e uniforme si muover\u00e0 con una traiettoria circolare a causa della forza di Lorentz. Il moto circolare si pu\u00f2 sovrapporre con un moto assiale uniforme, risultando in un moto elicoidale, o con un moto uniforme perpendicolare al campo (per esempio in presenza di un campo elettrico o gravitazionale) risultando in un cicloide. La velocit\u00e0 angolare di questo \"moto ciclotronico\", ricavata eguagliando la forza centripeta con la forza di Lorentz, per un dato campo magnetico \"B\" \u00e8 data dall'espressione\ndove \"Z\" indica il numero di cariche positive o negative dello ione, \"e\" \u00e8 la carica elementare ed \"m\" la massa dello ione.\nEsplicitando la velocit\u00e0 angolare in funzione della frequenza, tenendo conto che \u03c9 = 2\u03c0\"f\", si nota come la frequenza \"f\" di risonanza della tensione di eccitazione sia inversamente proporzionale al rapporto \"m/Z\":"}
{"id": "3557730", "revid": "293377", "url": "https://it.wikipedia.org/wiki?curid=3557730", "title": "Calcio ai VI Giochi panamericani", "text": "La sesta edizione del torneo di calcio ai Giochi panamericani si \u00e8 svolta a Cali, Cartago, Buga, Palmira e Tulu\u00e1, in Colombia, dal 31 luglio al 12 agosto 1971. Il formato subisce un'ulteriore modifica rispetto all'edizione precedente: vengono creati tre gironi da quattro squadre, e le prime due squadre classificate accedono al girone finale. Le Nazionali partecipanti sono dodici, due affiliate alla CONMEBOL e dieci alla CONCACAF. A vincere \u00e8 l', che ottiene il suo quarto titolo complessivo."}
{"id": "3557734", "revid": "122764279", "url": "https://it.wikipedia.org/wiki?curid=3557734", "title": "Harry Partch", "text": " Incoraggiato dalla madre Jennie allo studio della musica, da ragazzo impar\u00f2 da solo a suonare l'organo positivo, il violino, la cornetta e il mandolino, mentre per la composizione studi\u00f2 da autodidatta. Fu una delle personalit\u00e0 pi\u00f9 individualiste e originali del Novecento. La sua opera occupa un posto particolare nell'evoluzione della musica contemporanea, in particolare \u00e8 molto rilevante per l'evoluzione della produzione timbrica del suono la sua attivit\u00e0 di inventore e adattatore di strumenti musicali, creati utilizzando anche materie naturali o modificando strumenti preesistenti. \u00c8 inoltre considerato un importante precursore degli happening musicali.\nHa esercitato una notevole influenza anche in ambito rock, come testimoniano gli attestati di stima di artisti quali Tom Waits e Frank Zappa."}
{"id": "3557735", "revid": "2048388", "url": "https://it.wikipedia.org/wiki?curid=3557735", "title": "Francisco Silva", "text": "Carriera.\nClub.\nDebutta da professionista nel 2006 con l'Universidad Cat\u00f3lica. Nel 2007 passa in prestito per un anno al Provincial Osorno per poi far ritorno nel club dove ha debuttato.\nNazionale.\nNel 2007 debutta con la Nazionale cilena e nel 2011 prende parte alla Coppa Am\u00e9rica.\nViene convocato per la Copa Am\u00e9rica Centenario negli Stati Uniti. Calcia e trasforma il rigore decisivo nella finale vinta contro l'Argentina di Leo Messi."}
{"id": "3557737", "revid": "339392", "url": "https://it.wikipedia.org/wiki?curid=3557737", "title": "Appelliana", "text": ""}
{"id": "3557738", "revid": "1543377", "url": "https://it.wikipedia.org/wiki?curid=3557738", "title": "Forze armate dell'Impero austro-ungarico", "text": "Le Forze armate dell'Impero austro-ungarico (in tedesco \"bewaffnete Macht\"), comprendenti le forze armate riunite (il complesso delle forze terrestri e navali dell'impero e dei due regni), lo stato maggiore imperiale e i servizi segreti della duplice monarchia, furono attive con questo nome dal 1867 (\"Ausgleich\") sino alla dissoluzione dell'impero nel 1918. Le forze armate dell'impero austro-ungarico erano tra le pi\u00f9 grandi al mondo: \nanche se non cos\u00ec efficiente come altri eserciti contemporanei, quello austro-ungarico poteva essere considerato per numero, risorse, organizzazione, tecnologia ed addestramento come uno dei principali delle Grandi potenze nel periodo tra la fine ottocento e la prima guerra mondiale.\nAmministrazione ed organizzazione.\nL'organizzazione delle forze armate austro-ungariche rispecchia la suddivisione della duplice monarchia in due stati sovrani, ognuno con un esercito proprio, ma uniti dalla stessa casa dinastica, gli Asburgi. Fu infatti l'imperatore il comandante supremo di tutte le forze, di cui facevano parte anche le cosiddette forze comuni (\"Gemeinsame Wehrmacht\") con l'esercito comune, dal 1889 ufficialmente chiamata k.u.k. Heer, nonch\u00e9 la k.u.k. Kriegsmarine.\nLe forze comuni furono uno delle poche cose che i due stati condividevano insieme. Ad essi spettava la difesa della monarchia anche al di fuori dei confini dell'impero. I due eserciti nazionali dovevano occuparsi invece della difesa dei due stati e non potevano essere normalmente impegnati al fuori dei loro confini. Queste tre forze armate erano soggetti amministrativamente da tre diversi ministeri ma riuniti militarmente sotto un comando unico che in in tempo di pace fu lo Stato maggiore (\"Generalsstab\") e in tempo di guerra il Comando supremo (\"Armeeoberkommando\"). L'imperatore come comandante supremo di tutte le forze aveva a suo fianco due aiutanti generali (\"Generaladjutanten\") e sei aiutanti di campo (\"Fl\u00fcgeladjutanten\").\nCome organo di collegamento tra il comando supremo e i tre ministeri fungeva la cancelleria militare (\"Milit\u00e4rkanzlei\"). Alle dirette dipendenze dell'imperatore erano un ispettore generale delle forze armate dell'impero austro-ungarico (\"Generalinspekteur der gesamten bewaffneten Macht\"), il capo dello stato maggiore (\"Chef des Generalstabs\") e sei ispettori di armata (\"Armeeinspektoren\") ciascuno con aiutante di campo e aiutante personale.\nLa suddivisione amministrativa delle forze armate cre\u00f2 parecchi problemi e fu spesso utilizzata da parte Ungherese come riscatto per ottenere ulteriori concessioni nazionali tenendo presente che anche il ministero della guerra per le forzi comuni dipendeva da una commissione di rappresentanti governativi di entrambi gli stati.I politici ungheresi spingevano infatti al rafforzamento del proprio stato a scapito delle forze armate comuni che venivano visti come un relitto di un'idea unitaria ormai superata. Questi tensioni fungevano da freno sullo sviluppo delle forze armate dell'impero austro-ungarico in un'epoca in cui la corsa agli armamenti giocava un ruolo importante in Europa.\nStoria ed operazioni.\nOrigini.\nLe forze armate austro-ungariche erano le dirette discendenti delle forze armate degli Asburgo nell'ambito del Sacro Romano Impero dal XIII secolo sino al 1804. Per 200 anni, le forze armate austriache avevano formato un bastione difensivo per il continente europeo da eventuali attacchi degli Ottomani i quali solo in due occasioni, nel 1529 e nel 1683, raggiunsero le porte di Vienna per poi essere immediatamente ricacciati entro i propri confini.\nAltre operazioni di successo furono quelle condotte dal principe Eugenio di Savoia, in coordinazione col Duca di Marlborough, in alcune campagne contro Luigi XIV di Francia nella guerra di successione spagnola (1701\u201314). Le guerre combattute contro la Prussia di Federico il Grande per il controllo della Slesia nel 1740\u201348 (la guerra di successione austriaca) e quelle del 1756\u201363 (la guerra dei sette anni) ebbero meno successo. Il potenziale militare della monarchia asburgica durante il XVIII secolo era limitato dalla dipendenza dell'amministrazione dalla dieta imperiale per la riscossione delle tasse e dal controllo assoluto dell'aristocrazia sui contadini.\nL'Austria fu la componente essenziale della coalizione antinapoleonica ma venne sconfitta nel 1800, e nuovamente nel 1805 quando Napoleone occup\u00f2 Vienna dopo la battaglia di Austerlitz e infine nella battaglia di Wagram nel 1809. L'Austria, ad ogni modo, continu\u00f2 la sua opposizione a Napoleone sino alla sconfitta di quest'ultimo nel 1814.\nLe armate mostrarono assoluta fedelt\u00e0 alla causa imperiale nelle rivolte del 1848 e del 1849, sopprimendo le armate rivoluzionarie e restaurando il potere centrale a Vienna, Budapest, Milano e Praga. Nel 1859 l'Austria venne provocata nella guerra contro il Piemonte ed il suo alleato Napoleone III di Francia: la seconda guerra d'indipendenza italiana dur\u00f2 circa tre mesi, ma da entrambi i fronti mobilit\u00f2 grandi eserciti. Gli austriaci vennero sconfitti dopo alcuni combattimenti famosi come le battaglie di Magenta e di Solferino e San Martino e il giovane imperatore Francesco Giuseppe d'Austria assunse personalmente il comando delle operazioni.\nDopo la guerra delle sette settimane, la Prussia stabil\u00ec il proprio primato sull'Austria nell'amministrazione degli stati tedeschi. La battaglia di K\u00f6niggr\u00e4tz fu lo scontro decisivo che comport\u00f2 per l'Austria una perdita di 20.000 uomini oltre a 20.000 tra dispersi e prigionieri. Sul fronte italiano le sorti per\u00f2 si invertirono e gli austriaci trionfarono nella battaglia di Custoza ed in quella navale di Lissa presso le coste della Dalmazia. Dopo questi scontri l'Austria conobbe un periodo di pace lungo 50 anni sino allo scoppio della prima guerra mondiale nel 1914.\nLa causa principale di questi continui fallimenti militari per l'Austria dell'Ottocento era l'inesperienza di alcuni generali unita alla presenza di vari gruppi politici che continuamente bloccavano le adeguate spese da sostenere per il mantenimento dell'esercito. Deleterio fu poi l'utilizzo di tecniche antiquate come l'assalto alla baionetta frontale.\nL'esercito regolare era composto di 12 corpi d'armata per un totale di 240.000 uomini nel 1854, che poteva espandersi in caso di necessit\u00e0 sino a circa 800.000 uomini. Ad ogni modo la velocit\u00e0 sul campo di queste grandi armate non era ottimale rispetto ad altri grandi eserciti europei e scarso era anche l'uso delle ferrovie per spostamenti militari.\n1867\u20131914.\nLa creazione dell'Impero austro-ungarico con il compromesso del 1867 divise l'Impero austriaco in due stati tra loro indipendenti, ovvero l'impero d'Austria e il regno Ungheria. Solo l'esercito, gli affari esteri e le finanze dipendevano direttamente dall'Imperatore che riuniva nella sua persona le due sovranit\u00e0. Fu proprio dopo la costituzione della duplice monarchia che vennero a crearsi nuove leggi sulla coscrizione che corrispondevano meglio ad una situazione statale composta da dieci nazionalit\u00e0 e cinque religioni differenti tra loro, con condizioni politiche ed economiche molto diverse.\nMalgrado tutto, l'Austria-Ungheria dava l'impressione di essere una nazione fortemente militarizzata. Secondo lo storico britannico Edward Crankshaw, non solo l'Imperatore ma tutti gli uomini dell'aristocrazia austriaca indossavano comunemente l'uniforme militare, a parte nelle occasioni di caccia. Non mancavano poi le parate militari e le esibizioni di splendore e forza bellica che erano oggetti di pura propaganda.\nI reggimenti erano organizzati su linee linguistiche anche se il tedesco era la lingua ufficiale di comando. In totale si trovavano ungheresi, croati, serbi, italiani, cechi, sloveni e rumeni a combattere sotto la stessa bandiera, anche se nell'anno 1900 si registrava una forte presenza di ufficiali di lingua tedesca, segno inequivocabile della volont\u00e0 dell'Austria di detenere le posizioni di rilievo.\nDurante l'ultima parte del XIX secolo e l'inizio del XX secolo sino alla prima guerra mondiale, le forze armate austro-ungariche iniziarono un processo di modernizzazione in tutte le pratiche d'esercito in termini di addestramento, formazione, equipaggiamento e dottrina, anche se molte delle antiche tradizioni rimasero in uso. Il capo di stato maggiore Rodolfo Montecuccoli e l'erede al trono arciduca Francesco Ferdinando d'Austria svilupparono fortemente la marina militare, e inoltre vennero fortificate le aree orientali dei confini imperiali e venne promossa la costruzione di grandi pezzi d'artiglieria, grazie anche all'intervento del capo di stato maggiore generale, conte Franz Conrad von H\u00f6tzendorf.\nAnche se l'impero poi non aveva manifestato aspirazioni coloniali, prese parte all'occupazione della Bosnia ed Erzegovina e poi di Novi Pazar, oltre alla spedizione a Creta ed al coinvolgimento nella ribellione dei Boxer.\n1914\u20131918.\nCon lo scoppio della prima guerra mondiale l'esercito austro-ungarico venne diviso in due contingenti, con una pi\u00f9 piccola parte tesa ad attaccare la Serbia mentre gran parte si apprestava a fronteggiare la Russia. L'invasione del 1914 della Serbia si rivel\u00f2 un disastro e l'Impero perse 227.000 uomini su una forza di 450.000 senza aver acquisito alcun territorio.\nSul fronte orientale, i fatti d'arme iniziarono egualmente prendendo una brutta piega. Gli austro-ungarici vennero battuti nella battaglia di Lemberg e si comp\u00ec l'assedio di Przemy\u015bl.\nNel maggio del 1915, l'Italia ader\u00ec alla Triplice intesa, uscendo di fatto dalla triplice alleanza, e scontrandosi dunque contro l'impero austro-ungarico; il fronte italiano rimase quello pi\u00f9 sanguinoso per l'Impero negli ultimi tre anni e mezzo di scontri. Nell'estate di quell'anno, le forze austro-ungariche in unione con quelle tedesche parteciparono alla positiva Offensiva di Gorlice-Tarn\u00f3w. L'impero riusc\u00ec a conquistare la Serbia sul finire del 1915 grazie all'intervento della Germania e della Bulgaria.\nNel 1916, i russi focalizzarono i loro attacchi sull'esercito austro-ungarico nell'Offensiva Brusilov, riconoscendo l'inferiorit\u00e0 numerica dell'esercito imperiale. Le forze dell'impero a causa delle loro ingenti perdite (circa 1 milione di uomini) non si ripresero mai pi\u00f9 ed erano ormai nelle mani dei tedeschi in quanto a direzione delle operazioni.\nGli ultimi due successi condotti dalle forze dell'impero furono la conquista della Romania e la battaglia di Caporetto dove vennero assistiti sempre dai tedeschi.\nCol crollo dell'Impero l'esercito imperiale venne irrimediabilmente compromesso e il rinnovato esercito repubblicano aveva ormai una nuova concezione militare.\nEredit\u00e0.\nMolte delle antiche tradizioni militari austriache vengono ancora oggi mantenute nell'esercito repubblicano austriaco, il Bundesheer. Per esempio ci sono reggimenti che portano ancora nomi storici come il \"Kaiserj\u00e4ger\" ed il \"Rainer\"."}
{"id": "3557740", "revid": "125868715", "url": "https://it.wikipedia.org/wiki?curid=3557740", "title": "Universit\u00e0 di Tel Aviv", "text": "L'Universit\u00e0 di Tel Aviv (; in inglese: \"Tel Aviv University\", da cui l'acronimo \"TAU\") \u00e8 il pi\u00f9 grande ateneo pubblico d'Israele.\nStephen Roth Institute.\nPresso l'universit\u00e0 \u00e8 insediato lo \"Stephen Roth Institute\", un istituto di ricerca che ha come missione lo studio dell'antisemitismo contemporaneo e il razzismo, fondato nell'autunno del 1991. Funge da risorsa di informazioni, offre un forum di discussione accademica, e promuove la ricerca sull'antisemitismo e sul razzismo. Obiettivo principale dell'Istituto \u00e8, infatti, la valorizzazione sociale e politica di questi fenomeni, nel periodo che va dalla fine della seconda guerra mondiale ad oggi, e l'influenza nel relativo contesto storico.\nAttraverso internet promuove il mantenimento di una banca dati su gli incidenti antisemiti in tutto il mondo."}
{"id": "3557742", "revid": "81195", "url": "https://it.wikipedia.org/wiki?curid=3557742", "title": "Risonanza ionica di ciclotrone", "text": ""}
{"id": "3557743", "revid": "180559", "url": "https://it.wikipedia.org/wiki?curid=3557743", "title": "Turgisio de Tracy", "text": "Figlio di Ugone barone normanno, fu tra i baroni che seguirono Guglielmo il Conquistatore nella nota battaglia di Hastings del 1066, segnalandosi per il suo valore.\nNel 1076 fu tra i comandanti normanni impegnati nelle battaglie del Maine.\nSpos\u00f2 una figlia di Juhel de Tontais dalla quale ebbe discendenza."}
{"id": "3557744", "revid": "1494169", "url": "https://it.wikipedia.org/wiki?curid=3557744", "title": "Accademia dei Trasformati (disambigua)", "text": ""}
{"id": "3557745", "revid": "81195", "url": "https://it.wikipedia.org/wiki?curid=3557745", "title": "Risonanza di ciclotrone ionica", "text": ""}
{"id": "3557746", "revid": "81195", "url": "https://it.wikipedia.org/wiki?curid=3557746", "title": "Risonanza ciclotronica ionica", "text": ""}
{"id": "3557748", "revid": "322321", "url": "https://it.wikipedia.org/wiki?curid=3557748", "title": "Rainer Maria Woelki", "text": "Biografia.\nNasce a Colonia il 18 agosto 1956.\nFormazione e ministero sacerdotale.\nCompie gli studi in teologia e filosofia presso le facolt\u00e0 teologiche di Bonn e Friburgo in Brisgovia.\nIl 14 giugno 1985 \u00e8 ordinato presbitero dall'allora cardinale arcivescovo di Colonia Joseph H\u00f6ffner, nella cattedrale cittadina, e incardinato nella medesima arcidiocesi.\nDal 1985 \u00e8 vicario parrocchiale a Neuss, nel 1989 \u00e8 designato cappellano militare a M\u00fcnster e l'anno successivo diviene vicario parrocchiale a Ratingen. In quello stesso anno \u00e8 nominato dall'allora cardinale arcivescovo di Colonia Joachim Meisner, suo segretario. Dal 1997 svolge l'incarico di direttore del \"Collegium Albertinum\". Nel 2000 consegue il dottorato in teologia.\nNel 1999 \u00e8 nominato cappellano di Sua Santit\u00e0.\nMinistero episcopale e cardinalato.\nIl 24 febbraio 2003 papa Giovanni Paolo II lo nomina vescovo ausiliare di Colonia e titolare di Scampa; riceve l'ordinazione episcopale il 30 marzo successivo, nella cattedrale di Colonia, per l'imposizione delle mani del cardinale Joachim Meisner, coconsacranti i vescovi Klaus Dick e Norbert Trelle.\nIl 2 luglio 2011 papa Benedetto XVI lo nomina arcivescovo metropolita di Berlino; succede al cardinale Georg Maximilian Sterzinsky, precedentemente dimessosi per raggiunti limiti di et\u00e0. Il 27 agosto successivo prende possesso dell'arcidiocesi, nella cattedrale di Sant'Edvige.\nNel concistoro del 18 febbraio 2012 lo stesso pontefice lo crea cardinale presbitero di San Giovanni Maria Vianney. Il 29 giugno dello stesso anno riceve il pallio dal papa nella basilica di san Pietro in Vaticano, il giorno successivo prende possesso del suo titolo cardinalizio.\nIl 12 e il 13 marzo partecipa come cardinale elettore al conclave del 2013, che porta all'elezione di papa Francesco.\nL'11 luglio 2014 lo stesso papa Francesco lo nomina arcivescovo metropolita di Colonia; succede al cardinale Joachim Meisner, precedentemente dimessosi per raggiunti limiti di et\u00e0. Il 20 settembre seguente prende possesso dell'arcidiocesi, nella cattedrale di Colonia. Il 29 giugno 2015 riceve da papa Francesco il pallio, che gli viene poi imposto dal nunzio apostolico Nikola Eterovi\u0107 il 27 settembre successivo.\n\u00c8 membro della Congregazione per il culto divino e la disciplina dei sacramenti, della Congregazione per il clero, dell'Amministrazione del patrimonio della Sede Apostolica e del Pontificio consiglio per la promozione dell'unit\u00e0 dei cristiani.\nDal 12 ottobre 2021 al 1\u00ba marzo 2022, previo accordio con la Santa Sede, trascorre un periodo di riflessione lasciando il governo dell'arcidiocesi di Colonia al vescovo ausiliare Rolf Steinh\u00e4user. Questa decisione \u00e8 stata concordata con il papa dopo essere finito anche lui nel vortice della gestione degli abusi nell'arcidiocesi di Colonia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3557751", "revid": "31269", "url": "https://it.wikipedia.org/wiki?curid=3557751", "title": "Isotta Fraschini Tipo 8B", "text": "La Isotta Fraschini Tipo 8B \u00e8 un'autovettura di lusso prodotta dalla Isotta Fraschini dal 1931 al 1936.\nStoria.\nIl modello sostitu\u00ec la Tipo 8A ed aveva installato un motore a otto cilindri in linea da 7372 cm\u00b3 di cilindrata che erogava una potenza di 150 CV. Rispetto al modello che rimpiazz\u00f2 aveva un telaio rivisto. La trasmissione era formata da un cambio a quattro rapporti.\nNon c'\u00e8 certezza sul numero degli esemplari costruiti; sicuramente ne vennero completati 30, ma alcune fonti riportano che ne furono prodotti 82.\nQuesta vettura \u00e8 appartenuta al poeta Gabriele D'Annunzio, ora esposta al Vittoriale degli Italiani."}
{"id": "3557753", "revid": "729019", "url": "https://it.wikipedia.org/wiki?curid=3557753", "title": "Centrale nucleare di Wolsong", "text": "La centrale nucleare di Wolsong, \u00e8 una centrale nucleare sudcoreana situata presso la citt\u00e0 di Gyeongju nella provincia del Nord Gyeongsang; il complesso energetico \u00e8 composto da due sezioni, di cui Wolsong \u00e8 la sezione originaria.\nL'impianto \u00e8 composto da 4 reattori CANDU per 2.722 MW."}
{"id": "3557754", "revid": "2048388", "url": "https://it.wikipedia.org/wiki?curid=3557754", "title": "Felipe Guti\u00e9rrez", "text": "Carriera.\nClub.\nEsordisce da professionista nel 2009 con la maglia dell'Universidad Cat\u00f3lica e nel 2012 passa al per 2,8 milioni di euro.\nNazionale.\nNel 2010 debutta con la Nazionale cilena.\nStatistiche.\n\"Statistiche aggiornate al 4 dicembre 2021\"."}
{"id": "3557759", "revid": "1305772", "url": "https://it.wikipedia.org/wiki?curid=3557759", "title": "Gorod", "text": ""}
{"id": "3557760", "revid": "1543377", "url": "https://it.wikipedia.org/wiki?curid=3557760", "title": "Partecipanti al Tour de France 1930", "text": "Qui di seguito viene riportato l'elenco dei partecipanti al Tour de France 1930."}
{"id": "3557765", "revid": "15756", "url": "https://it.wikipedia.org/wiki?curid=3557765", "title": "Pierre Maroteaux", "text": "Si laure\u00f2 in medicina presso l'Universit\u00e0 di Parigi nel 1952. Diresse la sua ricerca nel campo della genetica arrivando a diventare direttore del \"National Centre of Scientific Research\", presso l\"H\u00f4pital des Enfants Malades\".\nSotto la direzione di Emile Maurice Joseph Lamy studi\u00f2 l'anemia emolitica, le aberrazioni cromosomiche e la mucopolisaccaridosi."}
{"id": "3557766", "revid": "767487", "url": "https://it.wikipedia.org/wiki?curid=3557766", "title": "Emile Maurice Joseph Lamy", "text": "Maurice Emile Joseph Lamy fu figlio del giurista Eug\u00e8ne Lamy e di sua moglie Gaillet. \nInizi\u00f2 la sua carriera in un ospedale per bambini ammalati l\"'H\u00f4pital des Enfants Malades\" di Parigi. Con il contributo di Jean de Grouchy e di Pierre Maroteaux studi\u00f2 l'anemia emolitica, le aberrazioni cromosomiche e la mucopolisaccaridosi."}
{"id": "3557768", "revid": "6923", "url": "https://it.wikipedia.org/wiki?curid=3557768", "title": "Cuore vivo", "text": "Cuore vivo \u00e8 il trentaquattresimo album dei Nomadi, pubblicato il 7 giugno 2011.\nDescrizione.\nIl disco \u00e8 una raccolta di brani del gruppo degli anni 1967 - 1977, reinterpretati in chiave moderna, con l'aggiunta di due inediti.\nSi tratta dell'ultimo album pubblicato con la presenza di Danilo Sacco come componente dei Nomadi; il cantante, infatti, lascia il gruppo alcuni mesi pi\u00f9 tardi, alla fine di dicembre 2011. Da notare come questo disco sia quello in cui Sacco canta di meno rispetto a tutti i precedenti."}
{"id": "3557772", "revid": "1543377", "url": "https://it.wikipedia.org/wiki?curid=3557772", "title": "Sport Lisboa e Benfica 1962-1963", "text": "La pagina raccoglie i dati riguardanti il Benfica nelle competizioni ufficiali della stagione 1962-1963.\nStagione.\nLa stagione 1962-1963, apertasi con la doppia sconfitta in Coppa Intercontinentale contro il Santos di Pel\u00e9, vide l'exploit definitivo degli attaccanti Eus\u00e9bio e Jos\u00e9 Torres che permise alla squadra di tornare alla vittoria del campionato e di raggiungere, per il terzo anno consecutivo, la finale di Coppa dei Campioni dove fu sconfitta in rimonta dai campioni d'Italia del Milan."}
{"id": "3557779", "revid": "41727793", "url": "https://it.wikipedia.org/wiki?curid=3557779", "title": "Buckling", "text": ""}
{"id": "3557780", "revid": "767487", "url": "https://it.wikipedia.org/wiki?curid=3557780", "title": "Mar'ino (Mosca)", "text": "Il quartiere Mar'ino () \u00e8 un quartiere di Mosca sito nel Distretto Sud-orientale. Istituito il 5 maggio 1995, \u00e8 servito dall'omonima fermata della metropolitana di Mosca.\nPrende il nome dall'omonimo villaggio, a sua volta probabilmente battezzato in onore della principessa Marija Jaroslavna, madre di Ivan III di Russia, che ne organizz\u00f2 l'insediamento, sito a nord-ovest del quartiere attuale. Il toponimo fa la sua comparsa in un censimento del 1644; a met\u00e0 del XIX secolo vi si contano 31 abitanti.\nIl territorio viene incluso nella citt\u00e0 di Mosca nel 1960. Dal 1977 vengono eretti nuovi edifici residenziali sull'area del vecchio insediamento."}
{"id": "3557782", "revid": "484362", "url": "https://it.wikipedia.org/wiki?curid=3557782", "title": "Stemmi coloniali tedeschi", "text": "Questa lista di stemmi coloniali tedeschi riporta gli stemmi proposti, ma mai adottati, delle colonie e protettorati dell'Impero tedesco.\nGli stemmi sono simili tra loro: nella parte superiore \u00e8 rappresentata l'aquila imperiale, e nella parte inferiore un simbolo specifico della colonia; nel cartiglio superiore \u00e8 riportato il nome in tedesco della colonia."}
{"id": "3557787", "revid": "28592", "url": "https://it.wikipedia.org/wiki?curid=3557787", "title": "Balletto imperiale russo", "text": ""}
{"id": "3557789", "revid": "831312", "url": "https://it.wikipedia.org/wiki?curid=3557789", "title": "Gian Marco Guidaldi", "text": ""}
{"id": "3557791", "revid": "70217", "url": "https://it.wikipedia.org/wiki?curid=3557791", "title": "Chiesa di San Giovanni Battista (Giulianello)", "text": ""}
{"id": "3557792", "revid": "125751356", "url": "https://it.wikipedia.org/wiki?curid=3557792", "title": "Venulo", "text": "Venulo (latino \"Venulus\") \u00e8 un personaggio della mitologia romana, che appare nell \"Eneide\" di Virgilio (libri 8 e 11) e nelle \"Metamorfosi\" di Ovidio.\nIl mito.\nLe origini.\nVenulo \u00e8 un giovane di Tivoli, suddito e araldo dei re Catillo e Cora, alleati di Turno nella guerra contro i Troiani di Enea sbarcato nel Lazio.\nLa morte in guerra.\nAllo scoppio delle ostilit\u00e0 Venulo viene mandato come ambasciatore presso Diomede, l'eroe acheo tra i protagonisti della guerra di Troia, da poco trasferitosi nell'Italia Meridionale. Turno vorrebbe avere Diomede al suo fianco nel conflitto, ma Venulo, tornato nel Lazio, comunica all'esercito italico che il condottiero greco non se la sente di intervenire nuovamente contro i Troiani. Venulo quindi smette i panni dell'araldo per partecipare attivamente ai fatti bellici, con gli italici che hanno gi\u00e0 sub\u00ecto perdite pesantissime. Il destino si rivela avverso anche al giovane tiburtino, che mentre si trova in groppa al suo destriero viene improvvisamente assalito dalla cavalleria degli Etruschi alleati di Enea. Ed \u00e8 il loro stesso capo, Tarconte, ad avventarsi su Venulo che dopo una lunga e disperata resistenza morir\u00e0."}
{"id": "3557793", "revid": "154893", "url": "https://it.wikipedia.org/wiki?curid=3557793", "title": "Struttura di Widmanstatten", "text": ""}
{"id": "3557794", "revid": "773636", "url": "https://it.wikipedia.org/wiki?curid=3557794", "title": "Accademia di danza", "text": ""}
{"id": "3557795", "revid": "2148245", "url": "https://it.wikipedia.org/wiki?curid=3557795", "title": "Polistes nimpha", "text": "Polistes nimpha (\"Christ. 1791\") \u00e8 una specie appartenente al genere Polistes. Originariamente venne denominata \"Vespa nimphus\" dal naturalista Johann Ludwig Christ.\nCaratteristiche.\nSi riconosce dagli altri polistes per il clipeo giallo con una banda nera centrale, le guance generalmente gialle e l'ultimo urosterno nero o con una macchia rossa apicale. Il nido \u00e8 cartaceo e presenta una colorazione grigio sporco, pi\u00f9 uniforme e scuro rispetto ad altri Polistes, di consistenza simile al cartone e decisamente ruvido.\nInsieme a Polistes dominula, \u00e8 facilmente rinvenibile presso manufatti umani quali travi, sottotetti, serre, cornicioni delle finestre e simili. Tuttavia, \u00e8 discretamente diffusa anche in ambienti di campagna, potendo nidificare fra gli steli d'erba.\nDistribuzione geografica.\n\"Polistes nimpha\" \u00e8 diffusa in buona parte dell'Europa ed in particolare in Turchia, Finlandia, Estonia e Lettonia. Anche in Italia la specie \u00e8 piuttosto comune. Pu\u00f2 inoltre trovarsi in Africa settentrionale, Pakistan, Iran, India (specialmente nel nord del paese), Kazakistan, Mongolia e Cina."}
{"id": "3557796", "revid": "154893", "url": "https://it.wikipedia.org/wiki?curid=3557796", "title": "Bande di Thomson", "text": ""}
{"id": "3557797", "revid": "154893", "url": "https://it.wikipedia.org/wiki?curid=3557797", "title": "Figure di Thomson", "text": ""}
{"id": "3557798", "revid": "154893", "url": "https://it.wikipedia.org/wiki?curid=3557798", "title": "Struttura di Thomson", "text": ""}
{"id": "3557800", "revid": "154893", "url": "https://it.wikipedia.org/wiki?curid=3557800", "title": "Strutture di Widmanst\u00e4tten", "text": ""}
{"id": "3557806", "revid": "92723", "url": "https://it.wikipedia.org/wiki?curid=3557806", "title": "Calcio ai VII Giochi panamericani", "text": "La settima edizione del torneo di calcio ai Giochi panamericani si \u00e8 svolta a Citt\u00e0 del Messico, Guadalajara, Toluca e Puebla, in Messico, dal 13 al 25 ottobre 1975. Il formato subisce un'ulteriore modifica rispetto all'edizione precedente: vengono creati quattro gironi, tre da tre squadre e uno da quattro; passano al turno seguente le prime due classificate, che vengono poi divise in altri due gironi da quattro squadre. Le Nazionali partecipanti sono tredici, quattro affiliate alla CONMEBOL e nove alla CONCACAF. La vittoria fu condivisa da Messico e Brasile."}
{"id": "3557810", "revid": "599013", "url": "https://it.wikipedia.org/wiki?curid=3557810", "title": "H\u00e9ctor Reynoso", "text": "Carriera.\nNazionale.\nNel 2011 debutta con la Nazionale messicana."}
{"id": "3557811", "revid": "96004363", "url": "https://it.wikipedia.org/wiki?curid=3557811", "title": "Palazzo Salviati (Giulianello)", "text": "Il palazzo Salviati, o castello Salviati \u00e8 un castello di Giulianello che si ipotizza costruito nel 143 a.C. dalla famiglia di Giulio Cesare, per la sua nipote Giulia.\nIl castello di Giulianello contiene reperti dell'et\u00e0 del 1100 e 1700. Inoltre al suo interno fu trovata la tomba di San Marco Papa.\nChiesa di San Giovanni Battista.\nLa famiglia Salviati fece costruire a ponente del castello una chiesa. La quale misura 60 metri di lunghezza e 30 di larghezza. \u00c8 dedicata a S. Giovanni Battista ma in realt\u00e0 venne chiamata cos\u00ec per un conte della Famiglia Salviati.\nLa chiesa di Giulianello, oltre ad essere un luogo sacro e religioso \u00e8 anche un luogo storico di grande importanza. Si pu\u00f2 trovare nella Chiesa il famoso Bambinello di Giulianello il quale fu benedetto da Papa Giovanni Paolo II."}
{"id": "3557816", "revid": "547034", "url": "https://it.wikipedia.org/wiki?curid=3557816", "title": "A Republikanska futbolna grupa 1966-1967", "text": "La A Republikanska futbolna grupa 1966-1967 fu la 43\u00aa edizione della massima serie del campionato di calcio bulgaro concluso con la vittoria del Trakia Plovdiv, al suo secondo titolo.\nCapocannoniere del torneo fu Pet\u0103r \u017dekov del PFC Beroe Stara Zagora con 21 reti.\nFormula.\nCome nella stagione precedente le squadre partecipanti furono sedici e disputarono un turno di andata e ritorno per un totale di trenta partite.\nLe ultime due classificate retrocedettero in B RFG.\nLe squadre ammesse alle coppe europee furono tre: i campioni nazionali alla Coppa dei Campioni 1967-1968, la vincitrice della Coppa di Bulgaria alla Coppa delle Coppe 1967-1968 pi\u00f9 un ulteriore club di Plovdiv alla Coppa delle Fiere 1967-1968."}
{"id": "3557821", "revid": "767487", "url": "https://it.wikipedia.org/wiki?curid=3557821", "title": "(S)Ex List", "text": "(S)Ex List (\"What's Your Number?\") \u00e8 un film del 2011 diretto da Mark Mylod, con protagonista Anna Faris.\nIl film \u00e8 un adattamento del romanzo di Karyn Bosnak \"Tutte le volte di D.\"\nTrama.\nUn giorno Ally Darling legge sulle pagine del \"Marie Claire\" i risultati di un'inchiesta secondo cui una donna americana nel corso della vita va a letto con, in media, dieci uomini e mezzo. Resasi conto di essere gi\u00e0 arrivata a quota 19, Ally decide che il ventesimo sar\u00e0 l'uomo della sua vita. Ma una mattina, dopo una notte di baldoria, scopre di aver fatto sesso con il suo capo, Mr Abominevole, sprecando cos\u00ec il suo numero 20. Ally, non volendo superare la soglia dei venti, considerata patologica dagli studi psicologici a cui il giornale fa riferimento, compila una lista dei suoi ex, sperando che tra di loro ci sia il suo principe azzurro. Aiutata dal vicino di casa Colin, si mette alla ricerca degli ex fidanzati, che le riserveranno per\u00f2 delle amare sorprese. Nella sua bizzarra ricerca, Ally scoprir\u00e0 che in amore non serve fare calcoli e che l'uomo dei propri sogni arriva quando meno te lo aspetti, ed \u00e8 colui con il quale puoi essere semplicemente te stessa, senza filtri.\nDistribuzione.\nIl film \u00e8 stato distribuito nelle sale cinematografiche statunitensi il 30 settembre 2011 a cura della 20th Century Fox. Sempre la 20th Century Fox ha distribuito la pellicola in Italia il 4 novembre 2011."}
{"id": "3557822", "revid": "71433", "url": "https://it.wikipedia.org/wiki?curid=3557822", "title": "What's Your Number?", "text": ""}
{"id": "3557824", "revid": "1363832", "url": "https://it.wikipedia.org/wiki?curid=3557824", "title": "Otto Hirschfeld", "text": "Biografia.\nDopo aver studiato a K\u00f6nigsberg, Bonn e Berlino, nel 1863 Hirschfeld consegu\u00ec il dottorato a K\u00f6nigsberg. Consegu\u00ec l'abilitazione nel 1869 a Gottinga e nel 1872 divenne professore di Storia presso l'Universit\u00e0 di Praga. Nel 1876 si trasfer\u00ec all'Universit\u00e0 di Vienna, dove ebbe la cattedre di Storia antica ed Epigrafia e dove lavor\u00f2 con Alexander Conze. Collaboratore di Theodor Mommsen nel \"Corpus Inscriptionum Latinarum\" e nella \"Ephemeris epigraphica\", succedette a Mommsen nel 1885 come professore di storia antica e direttore dell'Istituto di Archeologia a Berlino. Nello stesso tempo fu accolto Accademia delle scienze di Berlino. And\u00f2 in pensione nel 1917.\nHirschfeld fu attivo principalmente nel campo dell'epigrafia latina. Ha pubblicato diversi volumi del \"Corpus Inscriptionum Latinarum\", specialmente con le iscrizioni della Gallia Narbonense (\"Inscriptiones Latinae Galliae Narbonense\", CIL Vol XII 1888) e delle province galliche (\"Inscriptiones Aquitaniae et Lugudunensis\" , prima parte del CIL Vol XIII 1899).\nNel 1885 gli venne dedicata una medaglia."}
{"id": "3557826", "revid": "729019", "url": "https://it.wikipedia.org/wiki?curid=3557826", "title": "LZ 18", "text": "Il dirigibile LZ\u00a018 \"L\u00a02\" era un dirigibile di tipo rigido, con struttura in alluminio e ricoperto in tela, ideato dal conte Ferdinand von Zeppelin e costruito in Germania nei primi anni del 1900 per scopi militari.\nDi dimensioni ragguardevoli, era lungo , con un diametro di 16,6\u00a0m. L'involucro era suddiviso in 18 celle, per un totale di di idrogeno.\nLa gondola di pilotaggio era appesa inferiormente verso prua, mentre una piattaforma nella quale potevano trovare posto 4-5 passeggeri era appesa verso la coda.\nL'equipaggio era costituito da 3 ufficiali, 4 aiutanti e 12 meccanici.\nEra il pi\u00f9 grande dirigibile Zeppelin mai costruito fino a quel momento, ma si incendi\u00f2 in volo a causa dell'esplosione di un motore, in maniera analoga a quanto accadde con l'LZ\u00a014 \"L\u00a01\".\nTecnica.\nLa propulsione era affidata a due coppie di motori Maybach-CX da (180\u00a0CV) ciascuno, posizionate lateralmente sul lato inferiore dell'involucro e sostenute da tralicci.\nLa strumentazione di bordo includeva un radiotelegrafo pi\u00f9 potente di quello presente sull'LZ\u00a014, ed era gestito da due operatori.\nEra presente una coppia di riflettori, alimentati da una dinamo collegata ad una piccola elica.\nL'incidente.\nIl 17 ottobre 1913, durante uno dei primi voli di prova, un motore dello Zeppelin LZ\u00a018 si incendi\u00f2 causando l'esplosione del dirigibile in volo e l'intero equipaggio mor\u00ec nell'incidente.\nLa spiegazione ufficiale dell'epoca fu la seguente:\nLa gondola di pilotaggio dell'LZ\u00a018 era molto ravvicinata all'involucro per garantire una migliore aerodinamica.\nNei modelli precedenti le gondole erano piuttosto distanti dall'involucro e collegate fra loro da un corridoio esterno soprastante scoperto.\nA partire da questo modello, per migliorare ulteriormente l'aerodinamica, il corridoio scoperto venne del tutto eliminato e sostituito da un passaggio interno all'involucro, al quale si accedeva attraverso una apertura quadrata presente nell'involucro di tela, salendo una scaletta d'alluminio.\nSecondo alcuni esperti del tempo, questo particolare costruttivo rese pi\u00f9 critico il rischio di esplosione ma, malgrado questo, tutti i dirigibili Zeppelin successivi adottarono la medesima soluzione."}
{"id": "3557830", "revid": "28592", "url": "https://it.wikipedia.org/wiki?curid=3557830", "title": "Arcivescovo di Narbonne", "text": ""}
{"id": "3557832", "revid": "62748", "url": "https://it.wikipedia.org/wiki?curid=3557832", "title": "OSArc", "text": ""}
{"id": "3557840", "revid": "729019", "url": "https://it.wikipedia.org/wiki?curid=3557840", "title": "Josef Wilhelm von Gallina", "text": "Biografia.\nJosef Wilhelm von Gallina era nato a Graz da una famiglia baronale austriaca di origini italiane. Dopo aver frequentato l'accademia militare di Maria Teresa, nel 1839 ne usc\u00ec come Luogotenente e dal 1848 entr\u00f2 nello stato maggiore.\nGiunto in Italia, prese parte alla Prima guerra d'indipendenza italiana e poi alla Battaglia di Custoza del 1866 per poi rientrare nel 1869 in seno allo staff generale come comandante della 30\u00aa divisione di fanteria di stanza a Lemberg oltre ad ottenere il comando militare di Cracovia. Nel 1873 venne promosso Luogotenente Feldmaresciallo e capo dello stato maggiore dell'esercito.\nMor\u00ec a Vienna nel 1883."}
{"id": "3557841", "revid": "1310927", "url": "https://it.wikipedia.org/wiki?curid=3557841", "title": "Edgar Iv\u00e1n Pacheco", "text": "Carriera.\nClub.\nDopo aver giocato nell'Atlas, nel 2011 si trasferisce al Tigres UANL.\nIl 1\u00ba luglio 2012 si trasferisce al Le\u00f3n.\nNazionale.\nDebutta con la Nazionale messicana nel 2009."}
{"id": "3557845", "revid": "1305772", "url": "https://it.wikipedia.org/wiki?curid=3557845", "title": "Nossa Senhora da Piedade", "text": "Nossa Senhora da Piedade \u00e8 una freguesia del Portogallo nel comune di Our\u00e9m. Ha un'area di 20,52 km\u00b2 e 7.217 abitanti (2011).\nMonumenti e luoghi d'interesse.\nI siti in rilevanza sono principalmente chiese e cappelle.] Le chiese di particolare rilevanza sono e l'Igreja Matriz de Nossa Senhora da Piedade. Le cappelle sono molto diffuse, esse sono: A Capela de Santa Lourinh\u00e3, Capela de S\u00e3o Alqueid\u00e3o, Capela dos Viloes, Capela de S\u00e3o Loucas e Capela de Pinheiro."}
{"id": "3557847", "revid": "729019", "url": "https://it.wikipedia.org/wiki?curid=3557847", "title": "Fortezza di Castel Goffredo", "text": "La fortezza di Castel Goffredo era una struttura fortificata di confine situata a Castel Goffredo.\nStoria.\nIl complesso di opere difensive nel corso dei secoli furono erette per difendere la citt\u00e0 da attacchi ostili. Si potevano distinguere due cinte murarie, una all'interno dell'altra, delle quali rimangono oggi solo alcuni tratti. Le due cinte murarie non furono eseguite contemporaneamente, ma realizzate in tempi diversi ed entrambe rafforzate dai signori di Castel Goffredo, i Gonzaga.\nPrima cinta muraria (X-XI secolo).\nIl primo perimetro fortificato di Castel Goffredo, dotato di fossato a difesa, si form\u00f2 entro le rovine del \"castrum\" romano e fu eretto tra il 900 e il 1000. Al suo interno sorse il primo nucleo urbano e si chiam\u00f2 \"Castellum vetus\", ovvero \u201cCastelvecchio\", conservato quasi integro ai giorni nostri. Il primo documento attestante la struttura fortificata risale al 29 dicembre 1430, quando il signore di Mantova Gianfrancesco Gonzaga disponeva la riparazione del fortilizio. Del luogo si parla anche in un documento del 12 giugno 1480 nel quale Ludovico Gonzaga, vescovo di Mantova e signore di Castel Goffredo, stipul\u00f2 un accordo con il comune circa lo scambio di alcune terre, tra cui l'antica rocca, contro cessione della torre e locali annessi.\nDella prima fortificazione facevano parte anche:\ne quattro porte di accesso:\nin seguito ridotte a due (di Sopra e del Povino) sotto il dominio del marchese Aloisio Gonzaga.\nDella prima cinta si conserva ancora un importante tratto corrispondente al lato nord del Palazzo Gonzaga-Acerbi.\nSeconda cinta muraria e rivellino (XV secolo).\nAll'inizio del Quattrocento, sotto il marchesato di Alessandro Gonzaga, anche il resto dell'agglomerato urbano esterno alla prima fortificazione, venne dotato di un secondo ordine di mura e di rivellino. Tutto attorno alle mura si estendeva un fossato originato dal corso dei torrenti Fuga e Tartarello, mentre una strada di circonvallazione percorreva tutto il perimetro.\nNella \"citt\u00e0 fortezza\", agli inizi del Cinquecento, furono costruiti anche sette torrioni difensivi ad arco circolare cos\u00ec chiamati:\nLudovico Gonzaga, vescovo di Mantova e signore di Castel Goffredo, nel 1480 affid\u00f2 l'incarico di potenziare le mura difensive all'architetto militare Giovanni da Padova.\nAnche il marchese Aloisio Gonzaga (1540) provvide a rafforzare le mura e le porte di accesso alla citt\u00e0.\nDopo il marchesato di Alfonso Gonzaga, che apport\u00f2 solo piccoli miglioramenti alle fortezza, inizi\u00f2 il decadimento delle mura difensive a causa dell'abbandono in cui furono lasciate dai duchi di Mantova e dalle guerre.\nAbbattimento delle mura.\nTra il 1757 e il 1771 inizi\u00f2 il progressivo abbattimento delle opere di difesa, iniziando dal rivellino.\nNel 1817 prese avvio la demolizione della seconda cinta muraria che progressivamente venne conclusa nel 1920.\nDi questa seconda cinta muraria si conserva ancora traccia del \"Torrione di Sant'Antonio\" sul quale, nel 1930, venne costruito un edificio adibito a colonia estiva elioterapica (Parco La Fontanella) e di un tratto di fossato che cingeva le mura a ovest del borgo; una costruzione di civile abitazione sorta sul \"Torrione dei Disciplini\" assieme a un tratto di fossato a sud-ovest del centro abitato.\nDelle porte che chiudevano la citt\u00e0 rimane traccia in due pilastri in marmo della \"Porta Picaloca\" all'ingresso di via Mantova."}
{"id": "3557848", "revid": "298229", "url": "https://it.wikipedia.org/wiki?curid=3557848", "title": "World Athletics Label Road Races", "text": "Le World Athletics Label Road Races sono corse su strada annuali patrocinate dalla World Athletics come le pi\u00f9 importanti nel loro genere.\nL'introduzione dei riconoscimenti fu annunciata nel 2007 dal segretario generale della federazione internazionale Pierre Weiss e da Sean Wallace-Jones, senior manager del comitato delle corse su strada, in seguito ad una discussione al simposio sulla maratona organizzato dall'Association of International Marathons and Distance Races (AIMS), ed ebbe luogo a partire dal 2008.\nLe competizioni sono attualmente ripartite in tre categorie: Elite Platinum Label Races, Elite Label Races e Label Races; alle corse migliori \u00e8 assegnata la Elite Platinum Label Races. Inoltre le gare sono divise in due tipologie:\nCompetizioni.\nAggiornato al 2021."}
{"id": "3557854", "revid": "1310927", "url": "https://it.wikipedia.org/wiki?curid=3557854", "title": "Oribe Peralta", "text": "Durante la campagna di calciomercato della stagione 2011-12 il suo valore aument\u00f2 da 2 a 3 milioni di euro; ci\u00f2 \u00e8 dovuto ai grandi risultati che ottenne durante quella stagione dove riusc\u00ec a realizzare 43 gol, la sua miglior prestazione tuttora. Si colloc\u00f2 nel 12\u00ba posto dei migliori 83 goleador della Primera Divisi\u00f3n messicana, aggiornata all'anno 2012.\nIl 13 dicembre 2013 Peralta divenne il primo calciatore a vincere la edizione di \"Calciatore dell'anno della CONCACAF\". Sempre nel 2013 Peralta termina al 18\u00ba posto nella classifica dei migliori cannonieri del 2013, al pari di Luis Su\u00e1rez ed Edinson Cavani.\nA gennaio 2014 il suo valore di cartellino torna ad aumentare, arrivando a 4,6 milioni di euro, collocando Peralta come il secondo calciatore pi\u00f9 caro di tutto il Messico, secondo solo a Marco Fabi\u00e1n.\nBiografia.\nClub.\nGli inizi.\nNato a \"La Partida\", ubicata presso Torre\u00f3n, nello Stato messicano di Coahuila, Peralta \u00e8 figlio di Miguel \u00c1ngel Peralta e Julieta Morones. Anche suo fratello minore, Obed Peralta, \u00e8 stato un calciatore che arriv\u00f2 a giocare nella Primera A con il Club Tijuana.\nA 13 anni entra a far parte della sua prima squadra di calcio, \"Los Vagos\", nella categoria libera della sua cittadina. Quando Peralta frequentava le scuole superiori nel 1998 ottenne la convocazione nella prima squadra di \"La Partida\" per giocare contro altre selezioni cittadine. Riesce ad entrare nel CESIFUT (centro calcistico messicano, nominato dallo spagnolo \"Centro de Sinergia Futbolista\"), ma rimane fermo un anno per una frattura della tibia e del perone. Al rientro dall'infortunio va a giocare con gli Alacranes de Durango, ed \u00e8 in quel momento che richiama l'attenzione di Oscar Ruggeri, direttore tecnico del Chivas Guadalajara, il quale gli fa ottenere un provino nella societ\u00e0 di Guadalajara.\nPoco dopo Peralta ottiene l'invito a giocare nel suo club da parte di Rub\u00e9n Omar Romano, direttore tecnico del Monarcas Morelia, il quale lo tenne sotto prova per un periodo di due mesi, ma senza che egli percepisca uno stipendio e dove ottenne solo due presenze.\nCarriera nei club.\nNel 2003-2004 si trasferisce e gioca per il Club Le\u00f3n F\u00fatbol Club con cui ottiene 35 presenze segnando 10 gol in campionato.\nNel 2004 passa al Club de F\u00fatbol Monterrey dove fino al 2006 gioca ben 64 partite nella Liga Messicana segnando 11 gol.\nNel 2006 si trasferisce al Club Santos Laguna con cui, eccetto una parentesi in prestito nel 2009 con il Chiapas F\u00fatbol Club (35 presenze e 12 gol), gioca fino al 2014 ben 225 partite nel campionato messicano segnando 82 gol (nel 2011-2012 segna addirittura 43 gol) e affermandosi, grazie anche ai buoni risultati in Nazionale dal 2011 in poi, come uno dei calciatori messicani dal valore del cartellino pi\u00f9 alto in circolazione. Con il Santos Laguna vince anche i Tornei di Clausura 2008 e 2012.\nNel 2014 passa al Club de F\u00fatbol Am\u00e9rica. Nel suo primo anno vince il torneo di Apertura 2014.\nNazionale.\nSebbene il suo debutto con la Nazionale di calcio del Messico avvenne il 9 marzo 2005, in un incontro amichevole contro la Argentina, e la sua seconda presenza avvenne il 27 aprile 2005 (sempre amichevole ma contro la Polonia, la sua terza convocazione avvenne oltre 6 anni dopo (il 4 luglio 2011) in occasione della Copa Am\u00e9rica 2011 nella quale Peralta viene convocato fra i giocatori rappresentanti del Messico nella competizione. Dopo ci\u00f2, viene costantemente convocato con regolarit\u00e0 in Nazionale fino al suo ritiro. Il suo primo gol con la Nazionale messicana avviene il 10 agosto 2011 in occasione di una amichevole contro gli USA.\nNel 2012 Peralta fa parte della rappresentativa calcistica del Messico alle olimpiadi di Londra 2012 dove dar\u00e0 un contributo fondamentale alla conquista della prima medaglia d'oro in tale competizione da parte del Messico.\nSegna infatti 4 gol ;1 contro Svizzera e Giappone e una doppietta nella finale contro il Brasile. \u00c8 il miglior marcatore messicano a un Olimpiade, insieme a Gutierrez. Fra i suoi gol vanno ricordati vari gol in competizioni come la Copa Am\u00e9rica 2011 e la Gold Cup della federazione CONCACAF 2015 (vinta proprio dal Messico). Ma senza dubbio il gol per lui pi\u00f9 speciale viene messo a segno il 13 giugno 2014: nell'incontro Messico-Camerun, dove mette a segno l'1-0 nel Mondiale 2014 in Brasile.\nViene convocato per la Copa Am\u00e9rica Centenario negli Stati Uniti. Segna nella partita vinta 2-0 contro la Giamaica il 9 giugno 2016 al Rose Bowl di Pasadena pochi minuti dopo il suo ingresso in campo nel finale di partita. Nella stessa estate viene convocato per le Olimpiadi 2016 in Brasile. Due anni dopo viene convocato per i Mondiali 2018 disputati in Russia. Dopo la spedizione in Russia lascia la Nazionale (l'annuncio lo aveva fatto prima della competizione).\nVita privata.\nOribe Peralta \u00e8 sposato con M\u00f3nica Quintana ed ha tre figli: Romina Peralta, Diego Peralta e Jer\u00f3nimo Peralta."}
{"id": "3557855", "revid": "436907", "url": "https://it.wikipedia.org/wiki?curid=3557855", "title": "Domenica da coma", "text": "Domenica da coma \u00e8 un singolo del rapper italiano J-Ax, pubblicato il 10 giugno 2011 come primo estratto dal quarto album in studio \"Meglio prima (?)\".\nPer il singolo \u00e8 stato realizzato un videoclip, diretto da Gaetano Morbioli e pubblicato l'11 giugno 2011 sul canale YouTube del rapper."}
{"id": "3557856", "revid": "599013", "url": "https://it.wikipedia.org/wiki?curid=3557856", "title": "Gnoli", "text": ""}
{"id": "3557859", "revid": "729019", "url": "https://it.wikipedia.org/wiki?curid=3557859", "title": "Pontificale (arma)", "text": "Il Pontificale o stocco pontificio era la spada con cui il Papa omaggiava i condottieri distintisi nel servizio della Santa Sede o nella difesa della Cristianit\u00e0. L'arma, originariamente una spada di tipologia non ben precisata, divenne ufficialmente uno stocco tra XIV e XV secolo. Gli ultimi stocchi pontifici datano al XIX secolo.\nStoria.\nL'uso, da parte del Papa, di omaggiare i suoi condottieri con una spada sontuosamente decorata \u00e8 attestato sin dal XII secolo e decadde solo nella seconda met\u00e0 del XIX secolo, unitamente alla fine del potere temporale dei papi. Gli ultimi dati certi riportano il dono dello stocco al Duca di Angoul\u00eame, Luigi Antonio di Borbone-Francia (1775-1844), ma ci furono quasi certamente anche casi successivi.\nOrigini.\nLa prima menzione di uno stocco come spada donata dal pontefice risale al 1386 quando, a Lucca, Papa Urbano VI ne fece dono al condottiero Fortiguerra Fortiguerri. Unitamente alla spada, Fortiguerri ricevette anche un \"berrettone\" sontuosamente ricamato, ornato di perle e del simbolo della colomba pontificia. Da quel momento in avanti, il dono dello spada, ormai \"stocco pontificio\", venne sempre abbinato al dono del \"berrettone\".\nNon \u00e8 ad oggi ben chiaro quali motivi, se effettivamente ve ne furono, spinsero la curia pontificia a scegliere lo stocco come archetipo della spada cerimoniale con la quale omaggiare i \"favoriti\" del Papa. Analizzando altro materiale museale, \u00e8 riscontrabile un generalizzato ricorso al modello \"stocco\" nelle spade di rappresentanza donate dai potentati europei: \u00e8, per esempio, uno stocco la spada cerimoniale donata da Mattia Corvino d'Ungheria al rettore della Repubblica di Ragusa nel 1466 (oggi conservata al Kunsthistorisches Museum di Vienna).\nDiffusione.\nLa produzione e la distribuzione degli stocchi pontifici fu particolarmente prolifica nel corso del Rinascimento: Papa Giulio II arriv\u00f2 a fare dono dello stocco e del \"berrettone\" alla Confederazione Svizzera, alleata della Santa Sede contro il Regno di Francia.\nLa Riforma protestante e le successive Guerre di religione che infiammarono l'Europa tra XVI e XVII secolo provocarono l'attribuzione e distribuzione di parecchi stocchi pontifici. Gli Asburgo, \"campioni della cristianit\u00e0\", ammassarono un gran quantitativo di stocchi pontifici:\nDel pari, anche la costante lotta tra le potenze cattoliche orientali e le armate dell'Impero ottomano (v. Guerre ottomano-asburgiche e Guerre polacco-ottomane), oltre a mantenere acceso il fuoco \"romantico\" della crociata, provoc\u00f2 la realizzazione e l'assegnazione di diversi stocchi pontifici:\nDescrizione.\nLa descrizione dell'arma e la prassi che ne accompagnava l'attribuzione e la consegna sono state efficacemente riassunte dallo storico Pinti:\nI pontificali erano solitamente commissionati a maestri spadai del Lazio o della Toscana. In alcuni casi, si ricorse ad artigiani stranieri: lo stocco donato a Enrico IV di Castiglia nel 1485 era opera di tale Antonio Perez de las Cellas.\nTrattandosi di armi di rappresentanza, questi stocchi erano incredibilmente costosi. Il Pontificale donato nel 1492 da Papa Innocenzo VIII al langravio Guglielmo d'Assia, arma a due mani lunga 138\u00a0cm, venne pagata 168 ducati d'oro allo spadaio Geronimo da Sutri.\nFortune artistiche.\nLa grande importanza attribuit\u00e0 dalle personalit\u00e0 politico-militare del Rinascimento e della prima Et\u00e0 Moderna al ricevimento dello stocco pontificio fece s\u00ec che i condottieri ed i principi omaggiati di quest'arma commissionassero tele raffiguranti quest'importante momento."}
{"id": "3557861", "revid": "332944", "url": "https://it.wikipedia.org/wiki?curid=3557861", "title": "Asbel Kipruto Kiprop", "text": ""}
{"id": "3557865", "revid": "587852", "url": "https://it.wikipedia.org/wiki?curid=3557865", "title": "Christopher Horner", "text": ""}
{"id": "3557873", "revid": "767487", "url": "https://it.wikipedia.org/wiki?curid=3557873", "title": "Museo dell'arte della lana", "text": "Il Museo dell'Arte della Lana \u00e8 un museo dedicato alla lana e alla storia della sua lavorazione nel corso dei secoli. \u00c8 situato a Stia (AR), in Casentino, e ha sede dove un tempo operava l'antico Lanificio di Stia.\nCaratteristiche.\n\u00c8 stato inaugurato nell'autunno 2010 dopo tre anni di lavoro di restauro dello stabile, mirabile esempio di archeologia industriale, che fino alla met\u00e0 del XX secolo costituiva uno dei centri maggiori per la lavorazione della lana in Italia.\nAlcuni locali dello stabilimento sono stati adattati a polo museale e a luogo della memoria di una particolare tipologia di lavorazione, quella del panno Casentino, e centro di diffusione della cultura tessile, forte soprattutto in epoca medioevale nell'area di Firenze dove erano presenti potenti corporazioni (vedi Arte della Lana).\nIl progetto di restauro \u00e8 stato finanziato dalla Fondazione Luigi e Simonetta Lombard, cui appartiene l'area, mentre la parte tecnica \u00e8 stata curata dalla societ\u00e0 di ingegneria ed architettura Comes.\nAl suo interno si tengono laboratori didattici.\nItinerario di visita.\nLa visita al polo museale si articola nelle seguenti sezioni:"}
{"id": "3557874", "revid": "729019", "url": "https://it.wikipedia.org/wiki?curid=3557874", "title": "Walter Diggelmann", "text": "Professionista dal 1938 al 1953, vinse il Campionato di Zurigo nel 1941 e una tappa al Tour de France 1952, quest'ultima fu anche la sua unica vittoria fuori dalla Svizzera.\nCarriera.\nDopo aver vinto nel 1938 il Giro del Mendrisotto, inizi\u00f2 a farsi notare l'anno seguente, piazzandosi terzo sia in una tappa della Paris-Nice che in una del Tour de Suisse; nel 1940 partecip\u00f2 anche al Giro d'Italia in cui sfior\u00f2 il successo, arrivando secondo sia nella ottava che diciannovesima tappa. Sempre nel 1940 colse il suo primo podio nel Campionato di Zurigo, arrivando secondo dietro Robert Zimmermann.\nNel 1941, a causa dell'interessamento di tutti i paesi di maggiore tradizione ciclistica della Seconda guerra mondiale, pot\u00e9 partecipare a sole corse svizzere, riuscendo a vincere il Campionato di Zurigo e arrivando terzo nel campionato nazionale e al Grand Prix de Locle.\nNel 1942 concluse nuovamente sul podio il Campionato di Zurigo e, anche se non vinse, si distinse al Tour de Suisse cogliendo due secondi e un terzo posto in tre tappe.\nAnche il 1943 vide Diggelmann salire sul podio del Campionato di Zurigo; vinse inoltre il Giro dei Tre Laghi e fu secondo nella Nordwest-Schweizer-Rundfahrt. Il biennio successivo fu avaro di corse e soddisfazioni, e ottenne un terzo posto nella Nordwest-Schweizer-Rundfahrt, mentre nel 1946 due secondi posti in altrettante tappe del Tour de Suisse.\nTorn\u00f2 al successo nel 1947 aggiudicandosi due tappe nel Tour de Romandie ed una, la sua prima, al Tour de Suisse.\nNel 1948 vinse nuovamente una tappa al Tour de Suisse e fu attivo in diverse Sei Giorni americane, riuscendo anche a vincere in coppia con Hugo Koblet quella di Chicago, mentre l'anno successivo sempre con Koblet vinse quella di New York al Madison Square Garden.\nDopo un paio di anni in chiaroscuro dove colse solo un terzo posto nella Vienna-Graz-Vienna nel 1951, si ripresent\u00f2 nel 1952 vincendo prima una tappa ancora al Tour de Suisse e poi la nona frazione del Tour de France.\nSi ritir\u00f2 nel 1953, non prima di aver ottenuto un terzo posto nel Giro dei Tre Laghi. Mor\u00ec a Guntalingen presso Waltalingen."}
{"id": "3557877", "revid": "460592", "url": "https://it.wikipedia.org/wiki?curid=3557877", "title": "Velvet Underground (album)", "text": ""}
{"id": "3557878", "revid": "599013", "url": "https://it.wikipedia.org/wiki?curid=3557878", "title": "Domenico Gnoli", "text": ""}
{"id": "3557879", "revid": "1305772", "url": "https://it.wikipedia.org/wiki?curid=3557879", "title": "Benjamin McCulloch", "text": "Biografia.\nNacque nella Contea di Rutherford in Tennessee, quarto dei dodici figli di Alexander McCulloch e Frances Fisher Lenoir. Il padre, laureato alla Yale University, era un ufficiale durante la \"Creek War\" del 1813 e 1814 in Alabama (e a quanto pare alla battaglia di New Orleans nel 1815). Sua madre era figlia di un eminente piantatore della Virginia. La famiglia McCulloch era stata ricca, influente politicamente e socialmente prominente nella Carolina del Nord prima della Rivoluzione americana, ma Alexander aveva sprecato gran parte della sua eredit\u00e0 e non era neanche in grado di educare i suoi figli. (Due dei fratelli maggiori di Benjamin avevano brevemente frequentato una scuola del Tennessee nella quale insegnava il loro vicino di casa, Samuel Houston). Uno dei fratelli minori di Ben fu Henry Eustace McCulloch, anche lui ufficiale confederato e generale. Un altro fratello, Alexander, combatt\u00e9 nella Rivoluzione del Texas e come capitano in Messico.\nLa famiglia McCulloch, come molte altre sulla frontiera, si spost\u00f2 spesso per scelta o per necessit\u00e0. Nei venti anni successivi alla loro partenza dalla Carolina del Nord e alla nascita di Benjamin, vissero nella parte orientale del Tennessee, in Alabama, nel Tennessee occidentale e poi si stabilirono a Dyersburg, dove uno dei loro vicini pi\u00f9 prossimi era David Crockett - che ebbe grande influenza sul giovane Benjamin.\nNel 1834, McCulloch si diresse verso ovest. Ma raggiunse St. Louis troppo tardi per unirsi ai cacciatori di pellicce diretti verso la montagna per la stagione di caccia. Cerc\u00f2 di partecipare a una societ\u00e0 di trasporto merci in direzione di Santa Fe ma non trov\u00f2 disponibilit\u00e0. Si trasfer\u00ec in Wisconsin per indagare sulla possibilit\u00e0 di trovare una miniera di piombo, ma trov\u00f2 tutte le migliori postazioni gi\u00e0 occupate da parte di societ\u00e0 minerarie di grandi dimensioni. Nell'autunno del 1835, torn\u00f2 in Tennessee per riprendere l'attivit\u00e0 di agricoltore.\nCarriera in Texas.\nQuando Davy Crockett si rec\u00f2 in Texas nel 1835 (dopo la sua sconfitta nella campagna ler l'elezione al terzo Congresso), Ben McCulloch - stanco di agricoltura, ma in cerca di avventura - decise di accompagnarlo, cos\u00ec come suo fratello Henry McCulloch. Progettarono di raggiungere i \"Tennessee Boys\" di Crockett a Nacogdoches il giorno di Natale. Benjamin venne colpito dal morbillo, e fu costretto a letto per diverse settimane. I fratelli arrivarono troppo tardi a Nacogdoches, ma si spinsero verso San Antonio. Il ritardo imped\u00ec loro di giungere a San Antonio fino a dopo la battaglia di Alamo.\nMcCulloch si arruol\u00f2 nell'esercito texano di Sam Houston nella sua ritirata ad est del Texas. Assegnato al capitano di artiglieria Isaac N. Moreland alla battaglia di San Jacinto (21 aprile 1836), comand\u00f2 una delle \"Twin Sisters\" - due cannoni da sei libbre inviati, per aiutare i texani, dai cittadini di Cincinnati. A seguito dei successi conseguiti contro le posizioni del Messico ricevette la promozione sul campo a primo luogotenente. Per il suo servizio (risalente a prima del 18 aprile 1836), McCulloch ricevette una donazione di 320 acri di terreno (1,3\u00a0km\u00b2). Nel 1839 ricevette una seconda donazione di 640 acri (2,6\u00a0km\u00b2), per il suo servizio a San Jacinto.\nMcCulloch venne poi aggregato al reggimento di cavalleria del Capitano William H. Smith , ma ha lasciato l'esercito per ritornare in Tennessee. E vi torn\u00f2 pochi mesi dopo con una compagnia di trenta volontari sotto il comando di Robert Crockett, figlio di Davy.\nNel 1838, riprese la professione di rilevatore topografico per la Repubblica del Texas dentro e intorno alla comunit\u00e0 di Seguin, per poi unirsi ai Texas Rangers, come tenente sotto il capitano John Coffee \"Jack\" Hays. Acquis\u00ec una reputazione di combattente indiano, preferendo fucili, pistole e coltelli Bowie alla regolamentare sciabola e carabina.\nA seguito della sua nuova fama, venne eletto alla Camera dei Rappresentanti della Repubblica del Texas nel 1839. La campagna fu controversa, e McCulloch combatt\u00e9 un duello al fucile, l'anno seguente, contro il colonnello Reuben Ross, procurandosi una ferita che lasci\u00f2 il suo braccio destro paralizzato per tutto il resto della sua vita. Benjamin considerava chiusa la questione, ma l'anno successivo vi fu una ripresa, questa volta coinvolgendo Henry McCulloch, che uccise Ross con una pistola.\nNel 1842, McCulloch torn\u00f2 ad un intermittente servizio militare. Alla battaglia di Plum Creek, il 12 agosto 1840, fu scout contro i Comanche, e comand\u00f2 poi l'ala destra dell'esercito Texas. Quando un gruppo di incursori sotto il comando del generale messicano Rafael Vasquez investirono San Antonio nel mese di febbraio 1842, McCulloch fu un elemento di primo piano nella lotta che spinse i messicani al di l\u00e0 del Rio Bravo e Rio Grande. Un secondo raid messicano guidato dal generale Adriano Woll, nel settembre dello stesso anno, conquist\u00f2 nuovamente San Antonio. McCulloch serv\u00ec poi come scout per il capitano dei Rangers Hays. Lui e suo fratello, Henry, parteciparono successivamente alla fallita spedizione Somervell ed entrambi riuscirono a fuggire poco prima che la maggior parte dei texani venissero catturati a Mier, in Messico, il 25 dicembre 1842.\nSamuel Reid, un volontario della Louisiana, descrisse McCulloch e la sua compagnia Ranger come \"uomini in gruppo con lunghe barbe e baffi, vestito con ogni variet\u00e0 di abbigliamento, con una sola eccezione, il cappello stravaccato, l'uniforme inconfondibile di un ranger del Texas, e un paio di pistole alla cintura, [che] erano occupati ad asciugare le loro coperte, alla pulizia delle armi, e alcuni impiegati a cucinare, mentre altri erano impegnati a governare i loro cavalli. Dotati di sembianze ruvide come mai viste prima. Erano senza tende, e un capannone miserabile dava loro l'unico rifugio. Il capitano McCulloch ci ha presentato i suoi ufficiali e molti dei suoi uomini, che apparvero ordinati e ben educati. Ma dal loro aspetto rugoso, era difficile dire chi o cosa fossero. Nonostante il loro aspetto feroce e fuorilegge, vi erano fra loro medici e avvocati e molti erano laureati\". McCulloch partecip\u00f2 anche ad una missione con il maggiore Dahlin.\nLa guerra contro il Messico.\nNel 1845, McCulloch venne eletto dalla Contea di Gonzales al primo parlamento dello stato del Texas dopo la sua entrata nell'Unione. Nella primavera del 1846, fu approvata una legge che lo nominava generale di divisione al comando di tutte le milizie del Texas a ovest del fiume Colorado. Nello stesso anno, con lo scoppio della Guerra messicano-statunitense, mise assieme una compagnia di Rangers che divenne la compagnia A del \"1\u00ba Reggimento volontari a cavallo del Texas\" del colonnello Hays, che erano noti per la loro capacit\u00e0 di viaggiare regolarmente 400 chilometri in dieci giorni o meno. Successivamente venne nominato capo degli scout sotto il generale Zachary Taylor, futuro presidente degli Stati Uniti, con il grado di maggiore, e divenne noto a livello nazionale per le sue imprese audaci nel nord del Messico. (La sua compagnia di scout comprendeva George Wilkins Kendall, direttore del \"New Orleans Picayune\"). A quel punto, McCulloch parlava correntemente spagnolo e le sue conoscenze di boscaiolo gli permettevano di scivolare inosservato avanti e indietro attraverso le linee e pi\u00f9 di una volta penetr\u00f2 fino ad un chilometro dalla tenda di Antonio L\u00f3pez de Santa Anna.\nMcCulloch port\u00f2 la sua compagnia di scouting come fanteria montata alla battaglia di Monterrey e il suo egregio lavoro di ricognizione che precedette la battaglia di Buena Vista salv\u00f2 probabilmente l'esercito di Taylor dal disastro. Dopo Buena Vista venne promosso al grado di maggiore dei volontari degli Stati Uniti.\nAlla fine della guerra, McCulloch venne interpellato dal Magg. Gen. David E. Twiggs, ma prefer\u00ec aderire alla corsa ai campi d'oro della California nel 1849. Mentre non trov\u00f2 mai l'oro, venne eletto sceriffo di Sacramento. (Il suo vecchio comandante, il colonnello Hays, era stato eletto sceriffo di San Francisco, nello stesso giorno). I suoi vecchi amici Samuel Houston e Thomas J. Rusk, ora al Senato degli Stati Uniti, cercarono di organizzare la sua nomina al comando di un reggimento di frontiera dell'esercito, ma la sua mancanza di istruzione formale ag\u00ec contro di lui e la nomina non and\u00f2 a buon fine. Nel 1852, il presidente Franklin Pierce gli promise il comando della cavalleria degli Stati Uniti, ma il Segretario di Stato alla Guerra Jefferson Davis lo assegn\u00f2 invece a Albert Sidney Johnston.\nMcCulloch venne nominato maresciallo degli Stati Uniti per il Distretto Orientale del Texas nel 1852, servendo sotto le amministrazioni di Pierce e Buchanan. Tuttavia, cosciente della sua mancanza di formale educazione militare, spese molto del suo mandato a studiare scienza militare nelle biblioteche a Washington DC. Nel periodo successivo alla guerra dello Utah, nel 1858 fu uno dei commissari inviati a negoziare la pace con Brigham Young in Utah (l'altro era l'ex governatore Lazarus W. Powell del Kentucky).\nGuerra civile.\nIl Texas dichiar\u00f2 la secessione dall'Unione, il 1\u00ba febbraio 1861, e il 14 febbraio, McCulloch ricevette il grado di \"colonel\" dal presidente Jefferson Davis, con il commento che \"per i texani, un momento di preavviso \u00e8 sufficiente quando il loro Stato richiede il loro servizio\". Venne autorizzato a chiedere la resa di tutti i comandi militari federali dello Stato. Successivamente, la mattina del 16 febbraio, il Generale Twiggs, trovando che pi\u00f9 di 1.000 soldati del Texas avevano circondato le sue installazioni in modo ordinato durante la notte, consegn\u00f2 a McCulloch tutte le propriet\u00e0 federali di San Antonio. In cambio le truppe di Twigg avrebbero dovuto poter lasciare lo stato illese. L'11 maggio, il presidente Davis nomin\u00f2 McCulloch generale di brigata.\nMcCulloch venne posto al comando dei territori indiani ed install\u00f2 il suo quartier generale a Little Rock, iniziando a mettendo insieme un esercito d'Occidente, con reggimenti del Texas, Arkansas e Louisiana. Fu fortemente in disaccordo con il Generale Sterling Price del Missouri, ma con l'aiuto del generale di brigata Albert Pike, fu in grado di costruire alleanze per la Confederazione con Cherokee, Choctaw, e Creek.\nIl 10 agosto 1861, le truppe di McCulloch, sebbene relativamente male armate, sconfissero facilmente l'esercito del generale Nathaniel Lyon alla battaglia di Wilson Creek, nel Missouri. \"Abbiamo una media di soli 25 munizioni per uomo,\" rifer\u00ec McCulloch, \"e non possiamo pi\u00f9 riceverne da Fort Smith e Baton Rouge\". Non aveva una grande opinione degli uomini di Price, osservando che essi erano indisciplinati, comandati per lo pi\u00f9 da politici incompetenti e inesperti, e possedevano solo una scarsa dotazione di armi e attrezzature. Per circa 5.000 di loro, la durata dell'arruolamento era gi\u00e0 andata oltre ed erano ansiosi di tornare a casa. La cooperazione tra i contingenti di Arkansas e Missouri era stata debole, con \"poca cordialit\u00e0 tra i due eserciti\". La sua mancanza di fiducia nel Missouri port\u00f2 McCulloch ad esitare quando un audace attacco avrebbe potuto distruggere la forza minore di Lione e dare il Missouri alla Confederazione.\nLa faida continua tra McCulloch e Price port\u00f2 alla nomina del generale Earl Van Dorn al comando generale, Henry Heth e Braxton Bragg avendo rifiutato la nomina. Quando Van Dorn lanci\u00f2 una spedizione contro St. Louis , alla cui strategia McCulloch fu fortemente contrario, fu di nuovo la ricognizione di McCulloch che contribu\u00ec maggiormente a ci\u00f2 che fu il piccolo successo di Van Dorn.\nMcCulloch comand\u00f2 l'ala destra confederata alla battaglia di Pea Ridge (o Taverna Elkhorn), Arkansas, e il 7 marzo 1862, dopo molte manovre, le sue truppe presero la batteria chiave dell'artiglieria dell'Unione. La resistenza degli unionisti aument\u00f2 in tarda mattinata, tuttavia, McCulloch prese ad esplorare le posizioni nemiche, venne colpito da un colpo di fucile, scalzato dalla sella e mor\u00ec sul colpo. McCulloch aveva sempre avuto in antipatia le uniformi dell'esercito ed indossava un abito civile di velluto nero e stivali di gomma, al momento della sua morte. Il colpo fatale \u00e8 stato rivendicato dal cecchino Peter Pelican del 36 Fanteria dell'Illinois.\nIl suo vice e prossimo al comando, Briga. Gen. James M. McIntosh , capo della cavalleria, venne ucciso pochi minuti dopo mentre organizzava il recupero del corpo di McCulloch. Il Confederato Col. Louis H\u00e9bert venne catturato nella stessa carica, e le forze confederate, senza leadership, lentamente crollarono e si ritirarono. Gli storici danno la colpa del disastro confederato a Pea Ridge e la conseguente perdita dell'indifeso Arkansas alla morte del generale Benjamin McCulloch.\nMcCulloch venne sepolto sul campo di battaglia a Pea Ridge, ma venne successivamente rimosso con altre vittime della battaglia e traslato in un cimitero a Little Rock. Egli fu poi inumato nel cimitero di Stato del Texas a Austin. I suoi scritti sono ospitati presso il \"Center for American History\" (un tempo \"Barker Texas History Center\") presso l'Universit\u00e0 del Texas ad Austin. La contea di McCulloch, in Texas, fondata nel 1856 e situata nel centro geografico attuale dello stato, \u00e8 stata chiamata in suo onore. Egli \u00e8 anche uno dei trenta uomini inseriti nella \"Texas Ranger Hall of Fame\" di Fort Fisher, Waco."}
{"id": "3557884", "revid": "1573940", "url": "https://it.wikipedia.org/wiki?curid=3557884", "title": "Ptenochirus jagori", "text": "Il pipistrello della frutta muschiato maggiore (Ptenochirus jagori ) \u00e8 un pipistrello appartenente alla famiglia degli Pteropodidi, endemico dell'Arcipelago delle Filippine.\nDescrizione.\nDimensioni.\nPipistrello di medie dimensioni, con la lunghezza totale tra 120 e 145\u00a0mm, la lunghezza dell'avambraccio tra 76 e 90\u00a0mm, la lunghezza della coda tra 6 e 18\u00a0mm, la lunghezza delle orecchie tra 18 e 25\u00a0mm e un peso fino a 97\u00a0g.\nAspetto.\nLa pelliccia \u00e8 corta. Il colore del dorso \u00e8 marrone scuro, nerastro sulla testa, mentre le parti ventrali sono bruno-grigiastre e cosparse di peli grigiastri pi\u00f9 chiari. In entrambi i sessi \u00e8 presente un ciuffo di peli castani intorno a delle ghiandole situate su ogni lato del collo. Il muso \u00e8 relativamente corto, gli occhi sono grandi. Le orecchie sono lunghe e con l'estremit\u00e0 arrotondata. La coda \u00e8 corta e fuoriesce dall'uropatagio, il quale \u00e8 ridotto ad una sottile membrana lungo la parte interna degli arti inferiori. Il calcar \u00e8 corto. Produce un particolare odore di cannella dolce e muschio. I maschi sono pi\u00f9 grandi e pi\u00f9 scuri delle femmine.\nBiologia.\nComportamento.\nSi rifugia nelle cavit\u00e0 degli alberi o in grotte calcaree poco profonde singolarmente od in gruppi fino a 10 individui.\nAlimentazione.\nSi nutre di frutti di specie native di \"Ficus\", incluso \"Ficus chrysolepis\" e di Banane e su infiorescenze degli alberi del Caff\u00e8, della palma da Cocco e del Kapok.p\nRiproduzione.\nDanno alla luce un piccolo alla volta due volte l'anno. L'aspettativa di vita \u00e8 5-8 anni.\nDistribuzione e habitat.\nQuesta specie \u00e8 diffusa nelle Filippine: Apo, Biliran, Bohol, Bongao, Boracay, Caluya, Provincia di Camiguin, Carabao, Catanduanes, Cebu, Dinagat, Guimaras, Guintarcan, Leyte, Lubang, Luzon, Marinduque, Maripipi, Masbate, Mindanao, Mindoro, Negros, Panay, Polillo, Poro, Samar, Sanga-sanga, Secuban, Semirara, Siargao, Sibay, Sibuyan, Siquijor, Tablas, Tandubas.\n\u00c8 molto abbondante nelle foreste primarie, comune in quelle secondarie, e spesso presente in aree urbane, fino a 1.950 metri di altitudine. \u00c8 meno frequente nelle foreste montane ed assente in quelle umide.\nStato di conservazione.\nLa IUCN Red List, considerato il vasto Areale e l'adattamento agli ambienti degradati, classifica \"P.jagori\" come specie a rischio minimo (LC)."}
{"id": "3557885", "revid": "729019", "url": "https://it.wikipedia.org/wiki?curid=3557885", "title": "Klimov VK-106", "text": "Il Klimov VK-106 (talvolta indicato come M-106) era un motore aeronautico a 12 cilindri a V, raffreddato a liquido. Il suo progetto ebbe inizio nel corso del 1942, ed era inteso come sviluppo del precedente Klimov M-105. L'insorgere di problemi nella fase di collaudo non gli consent\u00ec di superare lo stadio di prototipo.\nStoria, sviluppo e descrizione tecnica.\nSviluppo.\nIl progetto del motore VK-106 venne realizzato da Vladimir Yakovlevich Klimov al fine di migliorare le prestazioni del precedente M-105 (divenuto VK-105, in base al sistema utilizzato dalle autorit\u00e0 sovietiche, che introduceva l'identificazione del progettista mediante l'indicazione delle iniziali del nome).\nIn particolare, in base agli studi realizzati sulla scorta dei risultati dei primi mesi di guerra, si intendevano ottimizzare le prestazioni del propulsore per il suo impiego alle altitudini inferiori ai 4\u00a0000 m, quote alle quali avveniva il maggior numero di combattimenti aerei.\nIl nuovo propulsore nelle sue linee generali manteneva molte delle caratteristiche del predecessore, compresa la possibilit\u00e0 di installare un cannone automatico tra le bancate dei cilindri; in tal modo avrebbe dovuto essere facilmente installato nei velivoli che impiegavano la precedente unit\u00e0.\nIn particolare alcune fonti riportano che alcuni esemplari del caccia Yakovlev Yak-1 vennero equipaggiati con il nuovo motore VK-106 a partire dal gennaio del 1943; tuttavia, in relazione a problemi di raffreddamento che non furono risolti, lo sviluppo dell'unit\u00e0 motrice venne abbandonato ed alcuni dei velivoli vennero presto rimotorizzati con il VK-105.\nDescrizione tecnica.\nLa struttura del VK-106 riprendeva, ancora una volta, quello del lontano capostipite della serie, il francese Hispano-Suiza 12Y dal quale Klimov svilupp\u00f2 una considerevole serie di propulsori.\nIn particolare il VK-106 nasceva per l'impiego al di sotto dei 4\u00a0000 m; vennero pertanto modificate alcune delle sue caratteristiche, al fine di ottimizzarne la resa: venne ridotto il rapporto di compressione (in relazione alla maggiore disponibilit\u00e0 di ossigeno rispetto alle quote pi\u00f9 elevate per le quali era stato progettato il VK-105) e venne semplificato il compressore centrifugo che, pur rimanendo a comando meccanico legato al movimento dell'albero a gomiti, era del tipo ad una sola velocit\u00e0.\nIl risultato finale, secondo le fonti disponibili, port\u00f2 il VK-106 a sviluppare la potenza di 1\u00a0350 CV, con un incremento del 30% rispetto alla versione precedente."}
{"id": "3557886", "revid": "327773", "url": "https://it.wikipedia.org/wiki?curid=3557886", "title": "Lochkoviano", "text": "Nella scala dei tempi geologici, il Lochkoviano rappresenta il primo dei tre stadi stratigrafici o et\u00e0 in cui \u00e8 suddiviso il Devoniano inferiore, la prima delle tre epoche del periodo Devoniano, che a sua volta \u00e8 il quarto dei sei periodi in cui \u00e8 suddivisa l'era del Paleozoico.\nIl Lochkoviano \u00e8 compreso tra 416,0 \u00b1 2,8 e 411,2 \u00b1 2,8 milioni di anni fa (Ma), preceduto dal Pridoli, l'ultima epoca del Siluriano, e seguito dal Praghiano.\nEtimologia.\nIl nome dello stadio Lochkoviano deriva dalla localit\u00e0 di Lochkov, a sud-ovest di Praga, nella Repubblica Ceca.&lt;br&gt;\nLo stadio Lochkoviano fu definito nel 1958, ma originariamente assegnato al periodo Siluriano come suo ultimo stadio. Nel 1982, nel corso del Congresso Geologico Internazionale di Montreal, il Lochkovian fu invece considerato come primo stadio del Devoniano.\nDefinizioni stratigrafiche e GSSP.\nLa base del Lochkoviano, nonch\u00e9 dell'intero periodo Devoniano, \u00e8 definita immediatamente al di sotto della prima comparsa negli orizzonti stratigrafici dei graptoliti della specie \"Monograptus uniformis\". Poco al di sopra si ha anche un'abbondante comparsa di \"Monograptus uniformis uniformis\" e \"Monograptus uniformis angustidens\", considerati marcatori secondari assieme ai trilobiti della specie \"Walburgella rugulosa rugosa\". \nGSSP.\nIl GSSP, il profilo stratigrafico di riferimento della Commissione Internazionale di Stratigrafia, \u00e8 localizzato nello strato 20, nella sezione Klonk, vicino al villaggio di Suchomasty, a circa 35 km a sud-ovest di Praga, nella Repubblica Ceca. L'intera sequenza stratigrafica consiste in un'alternanza di letti e scisti calcarei.\nSuddivisioni.\nIl Lochkoviano contiene quattro biozone di conodonti:"}
{"id": "3557889", "revid": "436907", "url": "https://it.wikipedia.org/wiki?curid=3557889", "title": "Save the World (Swedish House Mafia)", "text": "Save the World \u00e8 un brano musicale del gruppo di musica house svedese Swedish House Mafia. Il brano figura la parte vocale interpretata dal cantante svedese John Martin. \u00c8 stato pubblicato come singolo il 13 maggio 2011 in download digitale, mentre \u00e8 stata trasmessa in anteprima da BBC Radio 1 il 22 aprile 2011.\nVideo musicale.\nIl video musicale prodotto per \"Save the World\" \u00e8 stato diretto da John Watts e vede protagonisti un gruppo di cani, che si comportano come supereroi.\nNella prima parte del video musicale si vedono vari malviventi che commettono alcuni reati, ad esempio rubano una macchina e borseggiano una ragazza. Ma nella seconda parte dei cani intervengono e fermano questi criminali o recuperano la refurtiva."}
{"id": "3557893", "revid": "404137", "url": "https://it.wikipedia.org/wiki?curid=3557893", "title": "San Marco Papa", "text": ""}
{"id": "3557900", "revid": "486946", "url": "https://it.wikipedia.org/wiki?curid=3557900", "title": "Vorob\u00ebvye Gory", "text": ""}
{"id": "3557902", "revid": "28592", "url": "https://it.wikipedia.org/wiki?curid=3557902", "title": "Falso Dimitri II", "text": ""}
{"id": "3557903", "revid": "110157", "url": "https://it.wikipedia.org/wiki?curid=3557903", "title": "Nossa Senhora das Miseric\u00f3rdias", "text": "Nossa Senhora das Misericordias \u00e8 una freguesia nel comune di Our\u00e9m in Portogallo. Ha un'area di 42,35 km\u00b2 e 5 077 abitanti, 123 per km\u00b2."}
{"id": "3557913", "revid": "1833487", "url": "https://it.wikipedia.org/wiki?curid=3557913", "title": "Sugarblues, il mal di zucchero", "text": "Sugarblues, il mal di zucchero (\"Sugar Blues\") \u00e8 un libro a scopo scientifico-divulgativo scritto dall'americano William Dufty nel 1975, e divenuto un best seller.\nDescrizione.\nL'accusa principale di Dufty al saccarosio \u00e8 di causare dipendenza e causare gravi danni al fisico umano, e riporta la negligenza e la accondiscendenza delle istituzioni predisposte alla salute pubblica (in particolare nella societ\u00e0 americana) verso le industrie zuccheriere e le principali lobby di bibite zuccherate, soprattutto la Coca-Cola.\nDufty, un tempo grande consumatore di cibi e bevande zuccherate che ha poi mutato totalmente le sue abitudini alimentari, propugna uno stile di vita e di alimentazione completamente senza zucchero, riportando grandi benefici a livello fisico e mentale.\nTesi principale dell'opera, infatti, anche attraverso precise ricostruzioni storiche, \u00e8 che l'introduzione dello zucchero nella dieta, anche attraverso gli alcolici (rum, distillato dello zucchero), il tabacco (che contiene dal 2 al 20% di zucchero, a seconda del trattamento delle foglie) e i cereali raffinati (riso e grano) abbia causato la diffusione o l'aggravarsi di malattie, tra cui, oltre alle pi\u00f9 note e riconosciute, cio\u00e8 obesit\u00e0, diabete e carie, l'ipertensione, lo scorbuto, il beriberi e la peste bubbonica.\nA livello mentale, lo zucchero svilupperebbe maggiori livelli di aggressivit\u00e0 e di iperattivit\u00e0, specie nei bambini. La sua critica si rivolge anche al trattamento del diabete tramite l'iniezione di insulina."}
{"id": "3557918", "revid": "375960", "url": "https://it.wikipedia.org/wiki?curid=3557918", "title": "Stocco pontificio", "text": ""}
{"id": "3557920", "revid": "1082085", "url": "https://it.wikipedia.org/wiki?curid=3557920", "title": "Self Atletica", "text": "Il Gruppo Sportivo Self Atletica Montanari &amp; Gruzza \u00e8 una societ\u00e0 sportiva di atletica leggera di Reggio Emilia. \u00c8 stata fondata nel 1988 ed opera su due campi d'atletica: il \"Virgilio Camparada\" di Reggio Emilia e il \"Dorando Pietri\" di Correggio.\nStoria.\nGli albori dell'atletica leggera a Reggio Emilia.\nNei primi anni sessanta le societ\u00e0 di atletica di Reggio Emilia erano l'Unipol e la Polisportiva Cooperatori, che si riunirono per formare l'Alco Reggio, collegata con l'Alco Rieti. L'Alco Reggio vinse numerosi allori di grande rilievo nella seconda met\u00e0 degli anni sessanta, in un periodo nel quale l'atletica a Reggio godette di grande popolarit\u00e0. L'Alco perdur\u00f2 fino alla met\u00e0 degli anni settanta, quando la cessata attivit\u00e0 di alcuni dirigenti e atleti caus\u00f2 il termine di un periodo di grandi glorie. Negli ultimi anni l'Alco si colleg\u00f2 con una societ\u00e0 di Parma e con L'AZ Verde, per la quale si tesserarono gli atleti pi\u00f9 forti (fra i quali Renzo Gorini, Fausto Costoli e Angelo Cal\u00f2). In quel periodo un gruppo di atleti fondisti di grande valore, con in testa Eugenio Pattacini e Massimo Repetti, fond\u00f2 il Footing Club, una piccola societ\u00e0 di grandi idee e motivazioni. Alla met\u00e0 degli anni settanta nacque anche l'Atletica Reggio, che sar\u00e0 destinata in futuro a raccogliere allori significativi. Successivamente l'Alco e il Footing Club cessarono ogni attivit\u00e0, sicch\u00e9 all'inizio degli anni ottanta solo l'Atletica Reggio era operativa, con un folto gruppo di atleti e tecnici. Nel 1985 la spinta di uno sponsor determinato origin\u00f2 la nascita della Giglio Reggiana Atletica, che riun\u00ec un buon numero di societ\u00e0 di atletica della provincia, fra le quali l'Atletica Reggio, a partire dalla categoria allievi. Seguirono pochi anni di successi, tuttavia caratterizzati da contrasti all'interno della dirigenza della societ\u00e0.\nLa nascita e gli esordi.\nIl Gruppo Sportivo Self Atletica A.S.D. nasce a San Biagio di Correggio (RE) il 26 novembre del 1988 grazie alla fusione tra la Self Correggio, capitanata da Giuseppe Pagliari e Ivano Vaccari, ed un gruppo che si stacca dalla Giglio Reggiana Atletica, capitanato da Avio Paganini e Alberto Montanari. Lo stesso Avio Paganini diviene presidente della nuova societ\u00e0 e ne disegna il simbolo, che \u00e8 un lupo in atteggiamento di corsa. I primi colori sociali sono il rosso e il grigio ed il primo sponsor \u00e8 la ditta \"Il Ceppo\" di Campagnola Emilia. La Self viene presentata ufficialmente il 1\u00ba aprile 1989 alla Sala delle Farmacie Comunali di Reggio Emilia e durante il primo anno di attivit\u00e0 rimane operativa solo nel settore giovanile, fino alla categoria allievi/e, per poi passare anche al settore assoluto l'anno successivo.\nIl periodo Pace e le prime vittorie.\nNel 1990 lo sponsor diviene la ditta \"Pace\" di Reggio Emilia, che porta ai nuovi colori sociali bianco e arancione, a cui si aggiunger\u00e0 l'azzurro nei primi anni 2000. Nel 1992 la Self vince il primo titolo regionale a squadre, nelle categorie ragazzi e ragazze, e partecipa per la prima volta ai campionati di societ\u00e0 assoluti con la formazione maschile. La squadra femminile invece vi partecipa per la prima volta nel 1993, stesso anno in cui la Self d\u00e0 vita a Reggio Indoor, manifestazione promozionale riservata agli studenti reggiani delle scuole medie, mentre l'anno successivo (1994) arriva il primo successo in campo nazionale, grazie alla vittoria degli allievi nel campionato di specialit\u00e0 di mezzofondo. Il 1996 rappresenta un altro anno storico per la societ\u00e0, grazie alla prima presenza di un atleta in nazionale (Alessandro Garlassi in un incontro under 23 di lanci), al primo titolo italiano individuale (Eleonora Calvi nel salto triplo cadette) e alla prima partecipazione della squadra assoluta maschile alle finali nazionali del CDS. L'anno successivo (1997) \u00e8 la volta dell'esordio nelle finali nazionali per la squadra assoluta femminile, mentre la squadra femminile under 20 approda per la prima volta alla finale A a Modena. Nel 1999 tocca agli allievi fare il loro esordio nella finale A dei societari a Rieti, mentre nello stesso anno prende il via la prima edizione del Trofeo Tania Galeotti, manifestazione organizzata dalla Self che nel 2011 diventer\u00e0 meeting nazionale. Nel 2001 Daniel Sarati diventa il primo campione italiano juniores nei 400 indoor, per poi guidare al titolo anche la staffetta 4x400, nonch\u00e9 il primo atleta a vestire la maglia azzurra ai campionati europei under 20. Nello stesso anno la squadra allievi accede per la prima volta ad una finale A, per poi bissare questo successo l'anno seguente a Clusone, conquistando il quarto posto in Italia. Il 2004 vede invece la realizzazione di altri due importantissimi risultati per l'attivit\u00e0 di squadra, con la prima finale A per la squadra under 23 maschile (a Fano), ma soprattutto con la squadra assoluta maschile, che a Pescara calca per la prima volta il terreno di una finale A1; a livello individuale arriva un altro titolo italiano juniores, grazie a Mirco Spaggiari che vince a sorpresa i 200 indoor. Nel 2005 Lorenzo Franzoni pone un sigillo sul quindicennio di sponsorizzazione della Pace partecipando ai campionati mondiali under 18.\nMontanari &amp; Gruzza e i successi nelle categorie assolute.\nIl 2006 infatti vede il cambio di sponsorizzazione, con l'entrata della Montanari &amp; Gruzza di Villa Gaida (RE) ed il conseguente cambio dei colori sociali a bianco e azzurro; con la nuova divisa addosso Franzoni si riconferma ai vertici nazionali vincendo il titolo italiano indoor juniores di salto triplo. L'anno successivo (2007) anche la squadra assoluta femminile approda per la prima volta alle finali nazionali del campionato di societ\u00e0 su pista mentre iniziano a mettersi in luce i talenti di Michele Calvi, che partecipa ai mondiali under 18, e di Martina Balboni, che prende parte agli europei under 20. Nel 2008 la Balboni si riconferma partecipando ai mondiali under 20 e Maria Vittoria Fontanesi conquista il primo titolo italiano assoluto della Self; nello stesso anno prende il via la prima edizione dell'Ecologic Cross, manifestazione che nel corso degli anni si amplier\u00e0 notevolmente sull'onda delle tematiche dell'ecologia e dell'alimentazione, sempre sotto l'organizzazione della Self. Nel 2009 altre due importantissime nazionali grazie ancora una volta alla Balboni (europei under 23) e a Calvi (europei under 20), il quale chiude anche la categoria juniores con 2 titoli nazionali di decathlon; l'anno seguente lo stesso Calvi porta per la prima volta i colori della Self nella nazionale assoluta, con la partecipazione alla Coppa Europa di prove multiple. Sempre dalle prove multiple nel 2011 arriva poi il primo titolo regionale individuale assoluto a squadre, mentre l'accoppiata Calvi-Balboni, con il primo che nel frattempo \u00e8 entrato a far parte del centro sportivo Esercito, si veste ancora d'azzurro ai campionati europei under 23.\nCampionati di societ\u00e0.\nQuesti i risultati di maggior spessore ottenuti dalla Self nei campionati nazionali di societ\u00e0:\nCampioni italiani.\nLa Self conquista il suo primo titolo italiano giovanile dopo 7 anni di attivit\u00e0 agonistica, quando nel 1996 Eleonora Calvi vince i tricolori di salto triplo cadetti. Il primo successo tra gli assoluti giunge invece 12 anni dopo, grazie alla vittoria di Maria Vittoria Fontanesi ai campionati di Cagliari nel 2008. Michele Calvi \u00e8 invece l'atleta che per pi\u00f9 volte \u00e8 stato in grado di salire sul gradino pi\u00f9 alto del podio in un campionato nazionale.\nPresenze in nazionale.\nLa prima presenza in nazionale di un atleta della Self risale al 1996, quando Alessandro Garlassi partecip\u00f2 ad un triangolare under 23 di lanci. La prima partecipazione in una nazionale di vertice \u00e8 stata ottenuta da Daniel Sarati nel 2001 ai Campionati Europei Under 20. Il primo azzurro della categoria assoluta \u00e8 stato invece Michele Calvi, nella Coppa Europa di prove multiple del 2010 (First League)."}
{"id": "3557922", "revid": "73843", "url": "https://it.wikipedia.org/wiki?curid=3557922", "title": "4x4=12", "text": "4x4=12 \u00e8 il quinto album in studio realizzato dal disc jockey e produttore discografico canadese deadmau5.\nIl titolo dell'album deriva da un errore di calcolo fatto da Zimmerman durante un live stream. Molte canzoni di questo album sono apparse su media popolari, come \"Some Chords\" in \"The Sims 3\" e \"CSI: Scena del Crimine\" (in cui Zimmerman ha fatto un cameo); e \"Sofi Needs a Ladder\" nel film \"Una Notte da Leoni 2\". Zimmerman ha ricevuto due nomination ai Grammy Awards: miglior album Dance/Elettronico, e Miglior Registrazione Dance per il singolo \"Raise Your Weapon\"."}
{"id": "3557923", "revid": "41730113", "url": "https://it.wikipedia.org/wiki?curid=3557923", "title": "Isole Minori Esterne degli Stati Uniti", "text": ""}
{"id": "3557931", "revid": "663330", "url": "https://it.wikipedia.org/wiki?curid=3557931", "title": "Abel Korzeniowski", "text": "Biografia.\nSin dalla prima infanzia ha avuto contatti con la musica: sua madre Barbara suona il violoncello ed entrambi i suoi fratelli Antoni e Andrzej sono musicisti. Si \u00e8 laureato presso l'Accademia di Musica di Cracovia in violoncello e composizione sotto la supervisione di Krzysztof Penderecki. Nel 2009 vince il Premio Ludwik (Nagroda Ludwika) come miglior compositore di musiche per film e spettacoli teatrali.\nNel 2009 ha vinto un San Diego Film Critics Society Award per la migliore colonna sonora del film \"A Single Man\" di Tom Ford ed \u00e8 stato nominato al Golden Globe per la migliore colonna sonora originale per lo stesso film.\nNel 2012, al 69\u00ba Golden Globe, ha ricevuto una nomination per il premio \"Miglior Colonna Sonora\" per il film W.E.."}
{"id": "3557932", "revid": "124808", "url": "https://it.wikipedia.org/wiki?curid=3557932", "title": "Adam Korzeniowski", "text": ""}
{"id": "3557938", "revid": "11959", "url": "https://it.wikipedia.org/wiki?curid=3557938", "title": "Hanbalita", "text": ""}
{"id": "3557947", "revid": "547034", "url": "https://it.wikipedia.org/wiki?curid=3557947", "title": "Aleksandr Ditjatin", "text": "Biografia.\nDitjatin \u00e8 il detentore, al pari del nuotatore statunitense Michael Phelps, del record di titoli conquistati in una sola edizione dei Giochi olimpici grazie alle otto medaglie conquistate ai Giochi della XXII Olimpiade di Mosca del 1980 (tre ori, quattro argenti e un bronzo). Al netto delle gare di squadra detiene, con sette medaglie (due ori, quattro argenti e un bronzo individuali a ), il record di medaglie olimpiche a livello individuale in una singola edizione.\nNel 2004 \u00e8 stato inserito nella International Gymnastics Hall of fame."}
{"id": "3557950", "revid": "125869979", "url": "https://it.wikipedia.org/wiki?curid=3557950", "title": "Una famiglia di matti", "text": "Una famiglia di matti (\"Call of the Cuckoo\", nell'originale inglese) \u00e8 un cortometraggio del 1927 con protagonista Max Davidson e interpretato tra gli altri anche da Stanlio e Ollio, diretto da Clyde Bruckman.\nTrama.\nPap\u00e0 Gimplewart, esasperato da una famiglia di vicini matti che genera continuamente confusione e schiamazzi, cerca di vendere la propria casa.\nGimplewart, attraverso un annuncio su un quotidiano, riesce, al secondo tentativo, a permutare la propria magione con un'altra casa, apparentemente migliore e sicuramente pi\u00f9 tranquilla. In realt\u00e0 la nuova villa, costruita con materiali scadenti, crea mille inconvenienti: le porte si staccano, la balaustra delle scale crolla, la vasca da bagno perde e si spacca, mentre l'acqua, filtrando attraverso il pavimento, piove letteralmente nei piatti degli invitati a cena seduti a tavola al pianterreno. Mentre la casa lentamente rischia di crollare al suolo il povero Gimplewart si accorge che i suoi vicini matti si sono trasferiti a fianco alla sua nuova abitazione.\nDistribuzione.\nIn Italia la comica \u00e8 stato distribuita nel Dvd \"STANLIO E OLLIO - COMICHE INDIMENTICABILI\", da DNA Srl, in versione originale con cartelli in italiano, in un'edizione curata dallo studioso di Storia del Cinema Riccardo Cusin."}
{"id": "3557952", "revid": "28592", "url": "https://it.wikipedia.org/wiki?curid=3557952", "title": "Fortezza di N\u00f6teborg", "text": ""}
{"id": "3557954", "revid": "212348", "url": "https://it.wikipedia.org/wiki?curid=3557954", "title": "Ore\u0161ek", "text": ""}
{"id": "3557958", "revid": "41730699", "url": "https://it.wikipedia.org/wiki?curid=3557958", "title": "Isola di Navassa", "text": ""}
{"id": "3557959", "revid": "729019", "url": "https://it.wikipedia.org/wiki?curid=3557959", "title": "Football League Championship 2011-2012", "text": "La Football League Championship 2011-2012 o Npower League per motivi di sponsorizzazione, fu la 109\u00aa edizione del campionato di calcio di seconda divisione.\nAl termine della stagione precedente sono state promosse in Premier League il Queens Park Rangers, il Norwich City, che sono arrivate rispettivamente 1\u00aa e 2\u00aa al termine della stagione regolare, mentre lo Swansea City \u00e8 riuscito a raggiungere la promozione attraverso i Play-off (era arrivata 3\u00aa al termine della stagione regolare).\nIl Preston (22\u00aa), lo Sheffield United (23\u00aa) e lo Scunthorpe United (24\u00aa) non sono riuscite, invece, a mantenere la categoria e sono retrocesse in League One.\nQueste sei squadre sono state rimpiazzate dalle tre retrocesse dalla Premier League: il Birmingham City (nonostante la vittoria nella Carling Cup e un buon inizio di campionato), il Blackpool ed il West Ham che sono arrivate, rispettivamente, 18\u00aa, 19\u00aa e 20\u00aa e dalle tre neopromosse provenienti dalla League One: il Brighton &amp; Hove, il Peterborough ed il Southampton.\nInoltre da questa stagione la Football Association (FA) e la FAW decideranno insieme le azioni disciplinari da prendere nei confronti dei club gallesi in Premier League ed in Championship (quindi lo Swansea City e il Cardiff City)."}
{"id": "3557962", "revid": "642594", "url": "https://it.wikipedia.org/wiki?curid=3557962", "title": "Oreshek", "text": ""}
{"id": "3557966", "revid": "28592", "url": "https://it.wikipedia.org/wiki?curid=3557966", "title": "Trattato di Ore\u0161ek", "text": ""}
{"id": "3557970", "revid": "41730820", "url": "https://it.wikipedia.org/wiki?curid=3557970", "title": "Atollo di Palmyra", "text": ""}
{"id": "3557976", "revid": "28592", "url": "https://it.wikipedia.org/wiki?curid=3557976", "title": "Repubblica Autonoma di Carelia", "text": ""}
{"id": "3557977", "revid": "729019", "url": "https://it.wikipedia.org/wiki?curid=3557977", "title": "Isotta Fraschini Tipo 8C Monterosa", "text": "La Tipo 8C Monterosa \u00e8 un prototipo di autovettura della Isotta Fraschini realizzato tra il 1947 e il 1949.\nStoria.\nIl modello fu concepito alla ripresa della normale attivit\u00e0 industriale dell'Isotta Fraschini, dopo la pausa dovuta alla seconda guerra mondiale durante la quale la Casa automobilistica convert\u00ec la propria produzione per scopi bellici.\nLa Tipo 8C Monterosa, la cui denominazione \u00e8 dovuta alla via in cui aveva sede l'azienda milanese, monta un motore posteriore V8 quadro da 3400 cm\u00b3 di cilindrata, con trazione posteriore e trasmissione comandata da cambio a cinque rapporti.. Il propulsore sviluppa una potenza di 125 CV ed \u00e8 in grado di spingere la vettura ad una velocit\u00e0 massima di 170 km/h, con un consumo medio 15 litri/100 km.\nL'autotelaio \u00e8 a piattaforma con traverse e sostiene l'avantreno a ruote indipendenti, bracci trasversali oscillanti, elementi elastici in gomma ed ammortizzatori idraulici, mentre il retrotreno, sempre a ruote indipendenti con ammortizzatori idraulici, \u00e8 dotato di bracci longitudinali e trasversali con elementi elastici in gomma. I freni sono a tamburo con comando idraulico, sulle 4 ruote.\nLa \"Monterosa\" rappresent\u00f2 il canto del cigno della prestigiosa marca meneghina e non raggiunse la fase produttiva. Gli autotelai pre-serie costruiti vennero allestiti in versione berlina a 4 porte dalla carrozzeria Zagato, berlina due porte dalla carrozzeria Touring e cabriolet dalla carrozzeria Boneschi. Tutte le versioni avevano 6 posti.."}
{"id": "3557978", "revid": "126257", "url": "https://it.wikipedia.org/wiki?curid=3557978", "title": "Isotta Fraschini 8C Monterosa", "text": ""}
{"id": "3557981", "revid": "126257", "url": "https://it.wikipedia.org/wiki?curid=3557981", "title": "Isotta Fraschini 8B", "text": ""}
{"id": "3557983", "revid": "126257", "url": "https://it.wikipedia.org/wiki?curid=3557983", "title": "Isotta Fraschini 8A", "text": ""}
{"id": "3557984", "revid": "126257", "url": "https://it.wikipedia.org/wiki?curid=3557984", "title": "Isotta Fraschini 8", "text": ""}
{"id": "3557985", "revid": "123061930", "url": "https://it.wikipedia.org/wiki?curid=3557985", "title": "Sergio Cosentino", "text": "Biografia.\nA 17 anni entra nel gruppo \"Mamma non piangere.\" Durante un concerto presso il \"Murales\" di Roma viene notato da Sonia Magagnini, futura produttrice di \"Domenica In\", che lo convince a tentare la strada della comicit\u00e0. Nel 1980 comincia cos\u00ec ad esibirsi come cabarettista nei locali di Milano e di tutta Italia. Nel 1984 conosce Antonio Ricci che lo chiama a partecipare per qualche puntata a \"Drive In\" nel personaggio del pianista pazzo che si esibisce a bordo di un Ape Piaggio. Nel 1985 viene chiamato da Maurizio Nichetti ad interpretare la parte di coprotagonista nel film \"Il Bi e il Ba\" con Nino Frassica e Leo Gullotta. Per tutti gli anni ottanta e la prima met\u00e0 degli anni novanta lavora come cabarettista esibendosi in migliaia di spettacoli in tutta Italia. Contemporaneamente partecipa a numerose trasmissioni televisive e radiofoniche. Nel 1996 viene chiamato da Marco Milano come autore, ed inizia cos\u00ec una lunga collaborazione. Nel 1997 Sergio viene chiamato da Salvatore De Pasquale a collaborare a due speciali per Telemontecarlo e firma cos\u00ec in qualit\u00e0 di autore i suoi primi programmi televisivi assieme a De Pasquale e a Gino Landi, autore anche della regia. In quel programma conosce Stefano Masciarelli con il quale comincia a collaborare. Nel 1998 viene chiamato in qualit\u00e0 di collaboratore ai testi per la trasmissione \"Titanic\" di Rai Due con protagonista Massimo Boldi. Da quel momento, Sergio Cosentino diviene autore di Massimo Boldi scrivendo le sue battute in tutti i suoi film campioni di incasso. Durante i primi anni 2000 diventa autore di alcuni tra i pi\u00f9 noti comici italiani come Enrico Montesano, Massimo Boldi, I Fichi d'India, Gianfranco D'Angelo, Enrico Beruschi, Beppe Braida, Max Pisu, Enzo Salvi, Stefano Masciarelli, Paolo Migone, Alessandro Di Carlo, i Pali e Dispari, Alessandra Ierse e tanti altri e firma o partecipa in qualit\u00e0 di battutista a programmi televisivi di successo come \"Zelig\", \"Colorado\", \"Scherzi a parte\", \"Striscia la Notizia, Ballando con le Stelle, Quelli che il Calcio, Convenscion, Telegatto, Oscar della Tv, Miss Italia, La sai l'ultima, Una giornata Particolare, Momenti di Gloria, Domenica In, Le Iene, Paperissima, C'\u00e8 Posta per te, Stasera pago io, Uno di noi, Casa Mosca, Telematti e tanti altri. Per il teatro scrive, dirige e produce Ora \u00e8 possibile spegnere il computer, La Famiglia Martinelli e Quel tranviere chiamato Desiderio tutte con Enrico Beruschi ed altri noti attori.\"\nQuest'ultima commedia \u00e8 stata co-prodotta dalla Talevisione della Svizzera italiana che la manda in onda ancora oggi con grandi indici di ascolto. Ne 2014 Sergio pubblica il libro \"500 Battute\" con la prefazione di Massimo Boldi.\nCon alcuni dei suoi \"clienti pi\u00f9 famosi, Sergio Cosentino, ha pubblicato libri per Mondadori, Rizzoli e Feltrinelli.\nAttualmente Sergio Vive e lavora tra l\"italia e gli Stati Uniti."}
{"id": "3557986", "revid": "521302", "url": "https://it.wikipedia.org/wiki?curid=3557986", "title": "Coppa America 2011", "text": ""}
{"id": "3557988", "revid": "76963", "url": "https://it.wikipedia.org/wiki?curid=3557988", "title": "Shigeru Umebayashi", "text": "Biografia.\nDopo essere stato leader di un gruppo musicale new wave giapponese, gli EX, Shigeru Umebayashi inizi\u00f2 a comporre musiche e colonne sonore per film nel 1985, quando il gruppo si sciolse. Umebayashi ha al suo attivo pi\u00f9 di quaranta film giapponesi e cinesi ed \u00e8 conosciuto in Occidente soprattutto per le sue musiche nei film dei registi cinesi Wong Kar-wai e Zh\u0101ng Y\u00ecm\u00f3u.\nOpere.\nCinema\nVideogioco"}
{"id": "3557989", "revid": "767487", "url": "https://it.wikipedia.org/wiki?curid=3557989", "title": "Anisaldeide", "text": "L\u2019anisaldeide \u00e8 un composto organico che consiste in un anello benzenico sostituito con un metossile e un gruppo aldeidico. \u00c8 un liquido limpido e incolore con un forte odore. Esiste nelle forme \"orto\", \"meta\" e \"para\"; il termine anisaldeide corrisponde solitamente all'isomero \"para\".\n\u00c8 presente nell'anice, da cui prende il nome, ed \u00e8 strutturalmente simile alla vanillina. \u00c8 utilizzata come intermedio nella sintesi di altri importanti composti farmaceutici e aromatizzanti, in particolare sotto forma di \"orto\"-anisaldeide, caratterizzata da un aroma di liquirizia.\nUn reattivo a base di \"para\"-anisaldeide \u00e8 frequentemente usato come agente rivelatore per cromatografia su strato sottile. La ricetta per la sua preparazione prevede l'utilizzo di 1.5 mL di \"p\"-anisaldeide, 2 mL di acido solforico e 1 mL di acido acetico in 37 mL di etanolo; dopo l'eluizione, la lastrina deve essere immersa nella miscela e successivamente scaldata. Questo reattivo \u00e8 particolarmente utile perch\u00e9 conferisce colore diverso alle diverse macchie sulla lastrina, permettendone una pi\u00f9 facile distinzione."}
{"id": "3557998", "revid": "729019", "url": "https://it.wikipedia.org/wiki?curid=3557998", "title": "Robert Alban", "text": "Professionista dal 1976 al 1986, chiuse terzo al Tour de France 1981, vincendo anche una tappa.\nCarriera.\nSoprannominato \"Ban Ban\", pass\u00f2 professionista nel 1976 con la squadra francese Gan-Mercier-Hutchinson, riuscendo subito a vincere una corsa in linea in Francia. Ottenne inoltre piazzamenti in brevi corse a tappe, come l'ottavo posto all'\u00c9toile de Bess\u00e8ges. Nel biennio 1977-1978 non vinse alcuna gara ma ottenne comunque diversi piazzamenti soprattutto in brevi corse a tappe francesi: fu sesto al Tour de Corse nel 1977 e ottavo al Crit\u00e9rium du Dauphin\u00e9 Lib\u00e9r\u00e9 1978. Anche il 1979 pass\u00f2 senza successi, ma Alban prese parte al primo Tour de France della sua carriera che concluse al diciassettesimo posto sfiorando tuttavia il successo nel corso della diciassettesima tappa. In quella stagione fu inoltre dodicesimo alla Parigi-Nizza e nono nel Crit\u00e9rium du Dauphin\u00e9 Lib\u00e9r\u00e9.\nTorn\u00f2 al successo nel 1980 vincendo un criterium sempre in Francia, mentre al Tou de France miglior\u00f2 il piazzamento finale rispetto all'anno precedente, terminando undicesimo e sfiorando nuovamente la vittoria nella tappa con arrivo a Prapoutel-les-Sept-Laux. Nel 1981 si avvicin\u00f2 al Tou de France ottenendo prima un quinto posto nel Grand Prix du Midi Libre, poi un secondo nel Crit\u00e9rium du Dauphin\u00e9 Lib\u00e9r\u00e9. Alla \"Grande Boucle\" vinse prima una tappa, la sua unica nella corsa francese, poi concluse terzo la classifica generale.\nNel 1982 si avvicin\u00f2 in identica maniera al Tou de France fu ancora quinto al Grand Prix du Midi Libre e poi decimo al Crit\u00e9rium du Dauphin\u00e9 Lib\u00e9r\u00e9, in cui vinse anche una tappa. Tuttavia al Tour questa volta non and\u00f2 oltre l'undicesima posizione, anche se sfior\u00f2 la vittoria di tappa arrivando due volte secondo. Si riprese l'anno successivo arrivando terzo al Crit\u00e9rium du Dauphin\u00e9 Lib\u00e9r\u00e9 e concludendo quinto il Tour de France. Furono questi anche i suoi ultimi risultati rilevanti prima del ritiro nel 1985.\nOltre all'attivit\u00e0 di stradista, Alban altern\u00f2 anche quella di ciclocrossista: in questa specialit\u00e0 ottenne due secondi posti nel campionato francese, nel 1977 e nel 1980."}
{"id": "3558002", "revid": "339392", "url": "https://it.wikipedia.org/wiki?curid=3558002", "title": "Top Girls Fassa Bortolo-Ghezzi", "text": ""}
{"id": "3558003", "revid": "1543377", "url": "https://it.wikipedia.org/wiki?curid=3558003", "title": "Campionato Primavera 2007-2008", "text": "Il Campionato Primavera TIM - Trofeo \"Giacinto Facchetti\" 2007-2008 \u00e8 la 46\u00aa edizione del Campionato Primavera.\nIl detentore del trofeo \u00e8 l'Inter.\nIl torneo ha avuto inizio il 6 ottobre 2007 per concludersi l'8 giugno 2008 sui campi di Vasto, Ortona e Chieti dove ha preso luogo la fase finale. La squadra vincitrice del torneo \u00e8 stata per la prima volta la Sampdoria che ha sconfitto in finale l'Inter nella riedizione della finale dell'anno precedente. Da questa stagione vennero bannati gli \"special guests\" di Serie C, riservando il torneo solo alle affiliate della Lega Calcio.\nRegolamento.\nIl Campionato Primavera si articola in tre fasi: gironi eliminatori, turno di qualificazione alla fase finale, fase finale. Le squadre sono suddivise in tre gironi di quattordici squadre. Le prime cinque classificate di ogni girone e la migliore sesta in assoluto tra i tre gironi per punti in classifica, accedono alla fase successiva dove le squadre si affrontano in gare di andata e ritorno ad eliminazione diretta e le vincitrici si qualificano per la fase successiva. La fase finale \u00e8 suddivisa in tre turni: quarti di finale, semifinali, finale. Le vincenti delle semifinali si contendono il titolo.\nQualificazione alla fase finale.\nSquadre partecipanti.\nNon si possono incontrare squadre aventi fatto parte dello stesso Girone di qualificazione. Le tre prime, le tre seconde e le due migliori terze sono considerate teste di serie. Ad esse vengono accoppiate, per sorteggio, le altre otto squadre qualificate.\nTeste di serie\nSeconda fascia\nFase finale.\nLe squadre vincitrici dei gironi eliminatori e la miglior seconda in assoluto, se qualificate per la fase finale, sono considerate teste di serie e non possono incontrarsi tra loro nei quarti di finale. Le teste di serie e le altre squadre sono accoppiate mediante sorteggio.\nSquadre qualificate alla fase finale.\nTeste di serie\nSeconda fascia\nTabellone.\nLe gare della Fase finale si sono giocate tra il 2 e l'8 giugno 2008.\nSquadra campione.\nRiserve"}
{"id": "3558006", "revid": "486946", "url": "https://it.wikipedia.org/wiki?curid=3558006", "title": "IAAF Gold Label Road Race", "text": ""}
{"id": "3558007", "revid": "200154", "url": "https://it.wikipedia.org/wiki?curid=3558007", "title": "Testimoni", "text": ""}
{"id": "3558008", "revid": "110157", "url": "https://it.wikipedia.org/wiki?curid=3558008", "title": "Olival (Our\u00e9m)", "text": "Olival \u00e8 una freguesia nel comune di Ourem in Portogallo. Ha un'area di 21,11 km2 e una popolazione 2.158 abitanti, 102 per km2.\nNella freguesia c'\u00e8 una forte devozione alla Madonna della Purificazione (in portoghese: Nossa Senhora da Purifica\u00e7\u00e3o).\nCentri abitati.\nOlival comprende i seguenti centri abitati:"}
{"id": "3558009", "revid": "1305772", "url": "https://it.wikipedia.org/wiki?curid=3558009", "title": "Golovkin", "text": ""}
{"id": "3558010", "revid": "28592", "url": "https://it.wikipedia.org/wiki?curid=3558010", "title": "Cristiano II di Svezia", "text": ""}
{"id": "3558013", "revid": "287204", "url": "https://it.wikipedia.org/wiki?curid=3558013", "title": "Maratona di Beirut", "text": "La maratona di Beirut (in inglese \"Beirut Marathon\") \u00e8 una corsa podistica che si tiene ogni anno a Beirut, in Libano.\nL'evento \u00e8 stato fondato nel 2003 dalla donna d'affari May El-Khalil ed ha come tema centrale quello dell'unit\u00e0 delle genti. Il programma sportivo, a fianco della maratona, prevede anche una corsa di 3\u00a0km per deputati di ogni colore politico e per caschi blu in missione in Libano."}
{"id": "3558026", "revid": "116603847", "url": "https://it.wikipedia.org/wiki?curid=3558026", "title": "Comandante Shepard", "text": "Il comandante John Shepard (Jane Shepard se di sesso femminile) \u00e8 un personaggio immaginario nonch\u00e9 protagonista della serie di videogiochi \"Mass Effect\", sviluppata da BioWare e pubblicata da Electronic Arts.\nIl giocatore ha la possibilit\u00e0 di personalizzarne l'aspetto fisico (incluso il sesso), l'inclinazione caratteriale e la storia pre-arruolamento.\nCaratteristiche.\nAspetto.\nL'aspetto fisico predefinito, interamente personalizzabile, \u00e8 quello del supermodello olandese Mark Vanderloo.\nProfilo psicologico.\nIl profilo psicologico predefinito \u00e8 invece quello di un sopravvissuto: Shepard \u00e8 l'unico superstite di una missione andata terribilmente male. Intrappolato in una situazione estremamente pericolosa sul pianeta Akuze, una colonia umana, ha dovuto superare dolori fisici e psicologici che avrebbero distrutto chiunque altro, ed ora \u00e8 l'unico in grado di raccontare questa storia. Ma a seconda delle scelte adottate dal giocatore in fase di creazione del personaggio pu\u00f2, in alternativa, essere un eroe di guerra che ha salvato un'intera colonia umana da un improvviso e schiacciante attacco alieno su Elysium, rischiando la sua stessa vita per i suoi compagni, oppure un esecutore di ordini freddo e spietato, che durante la sua carriera militare ha imparato a portare a termine le sue missioni a qualsiasi costo.\nLa scelta influenza l'attribuzione iniziale di una certa quantit\u00e0 di punti da \"eroe\" o \"rinnegato\": nel primo caso non vengono assegnati punti, nel secondo verranno assegnati punti da \"eroe\" e nell'ultimo punti da \"rinnegato\".\nBiografia.\nSecondo il \"codex\", Shepard nasce l'11 aprile 2154.\nStoria pre-arruolamento.\nPer scelta predefinita il protagonista \u00e8 un orfano, cresciuto sulle strade di una delle grandi metropoli della Terra imparando a badare a se stesso, che all'et\u00e0 di 18 anni ha deciso di abbandonare la sua vita di espedienti e di arruolarsi nell'Alleanza dei Sistemi in cerca di un futuro migliore. In alternativa, pu\u00f2 essere un colono, cresciuto su Mindoir (uno dei tanti pianeti colonizzati dagli umani) e fuggito a 16 anni in seguito ad un attacco dagli alieni, oppure uno spaziale, cresciuto su astronavi e stazioni spaziali, che ha sempre seguito i suoi genitori (militari) nei loro numerosi spostamenti. Anche in questo caso la scelta del giocatore influenzer\u00e0 l'assegnazione iniziale di punti da \"eroe\" o \"rinnegato\".\nIndipendentemente dal background scelto, Shepard entra per\u00f2 a far parte delle forze speciali dell'Alleanza, nelle quali raggiunge in breve tempo il livello pi\u00f9 alto di competenza (\"N7\").\n\"Mass Effect\".\nIn \"Mass Effect\" Shepard ha 29 anni ed \u00e8 in servizio sulla Normandy, nave spaziale nata da una collaborazione tra l'Alleanza dei Sistemi e la Gerarchia Turian sulla quale Shepard \u00e8 secondo in comando del capitano David Anderson. Durante la trama del primo gioco viene selezionato e nominato Spettro (contrazione di \"specialista tattica e ricognizione\") dal Consiglio della Cittadella, la massima autorit\u00e0 riconosciuta dalla comunit\u00e0 galattica, e il suo primo incarico \u00e8 quello di dare la caccia a Saren Arterius, uno Spettro rinnegato che sta perseguendo un piano per portare alla distruzione la civilt\u00e0 galattica conosciuta aprendo le porte al ritorno dei Razziatori.\n\"Mass Effect 2\".\nIn \"Mass Effect 2\" Shepard ha invece 31 anni: due anni prima, durante una ricognizione, un incrociatore che poi scopriremo appartenere alla specie dei Collettori distrugger\u00e0 la Normandy e causer\u00e0 la morte di parte dell'equipaggio, tra cui lo stesso Shepard. Dopo un lungo, delicato e costosissimo procedimento (nome in codice: \"Progetto Lazarus\"), viene completamente ricostruito e arruolato da Cerberus, un'organizzazione privata che sostiene la leadership umana nella galassia. Il suo compito \u00e8 quello di fermare appunto i Collettori, nuovi alleati dei Razziatori, e scoprire il motivo che li impegna nel rapimento di intere colonie umane.\n\"Mass Effect 3\".\nIn \"Mass Effect 3\", ambientato 6 mesi dopo il precedente titolo, Shepard torna infine a combattere con l'Alleanza e si trova a dover fronteggiare l'invasione dei Razziatori, che hanno preso di mira direttamente la Terra.\nCuriosit\u00e0.\nSecondo quanto dichiarato da Casey Hudson, direttore del progetto \"Mass Effect\", il nome Shepard \u00e8 un omaggio ad Alan Shepard, comandante dell'Apollo 14 e primo americano ad andare nello spazio.\nL'11 aprile del 1970 venne lanciato l'Apollo 13, e proprio l'11 aprile 2154 nasce il comandante Shepard.\nNella versione in italiano del gioco la voce ufficiale del personaggio \u00e8 quella dell'attore milanese Claudio Moneta, che tuttavia non ha potuto completare il doppiaggio del secondo capitolo della saga a causa di un incidente in moto avvenuto dopo aver completato l'80% della registrazione. Moneta \u00e8 stato dunque sostituito in toto, in \"Mass Effect 2\", dal doppiatore Giacomo Zito, che ha inciso nuovamente le tracce e ha completato le parti mancanti in tempi brevissimi."}
{"id": "3558030", "revid": "28592", "url": "https://it.wikipedia.org/wiki?curid=3558030", "title": "Senatus Regni Sueciae", "text": ""}
{"id": "3558031", "revid": "307923", "url": "https://it.wikipedia.org/wiki?curid=3558031", "title": "Isotta Fraschini Tipo 8 (disambigua)", "text": "Il nome Tipo 8 \u00e8 stato utilizzato dalla casa automobilistica Isotta Fraschini per una serie di modelli diversi con nome simile:"}
{"id": "3558035", "revid": "228587", "url": "https://it.wikipedia.org/wiki?curid=3558035", "title": "Consigliere", "text": ""}
{"id": "3558036", "revid": "46931", "url": "https://it.wikipedia.org/wiki?curid=3558036", "title": "Cobewa", "text": ""}
{"id": "3558037", "revid": "46931", "url": "https://it.wikipedia.org/wiki?curid=3558037", "title": "Kub\u00e9wa", "text": ""}
{"id": "3558038", "revid": "46931", "url": "https://it.wikipedia.org/wiki?curid=3558038", "title": "Pam\u00edwa", "text": ""}
{"id": "3558039", "revid": "46931", "url": "https://it.wikipedia.org/wiki?curid=3558039", "title": "Kobeua", "text": ""}
{"id": "3558041", "revid": "287204", "url": "https://it.wikipedia.org/wiki?curid=3558041", "title": "Pamiwa", "text": ""}
{"id": "3558042", "revid": "1452073", "url": "https://it.wikipedia.org/wiki?curid=3558042", "title": "Super Scribblenauts", "text": "Super Scribblenauts \u00e8 il seguito del gioco \"Scribblenauts\" per Nintendo DS. In questo capitolo sono stati aggiunti nuovi vocaboli, tra cui la possibilit\u00e0 di scrivere aggettivi.\nTipi di livelli.\nSono presenti i due classici tipi di livello del capitolo precedente:\nMondi di gioco.\nI mondi in questo capitolo sono galassie formate da pi\u00f9 stelle; al momento del completamento di una galassia, questa prende forma e diventa una sagoma di una figura presente nel gioco. I mondi di gioco sono 8 per un totale di 240 livelli. Anche in questo capitolo sono presenti gli Ollari (le monete), ma non sono necessari per sbloccare i mondi successivi."}
{"id": "3558043", "revid": "28592", "url": "https://it.wikipedia.org/wiki?curid=3558043", "title": "Conte di Holstein", "text": ""}
{"id": "3558045", "revid": "1305887", "url": "https://it.wikipedia.org/wiki?curid=3558045", "title": "Ole Chiudigliocchi", "text": "Ole Chiudigliocchi (titolo originale: \"Ole-Luk\u00f8ie\", 1841) \u00e8 una fiaba dello scrittore danese Hans Christian Andersen. La fiaba \u00e8 stata pubblicata per la prima volta il 20 dicembre 1841, inserita nella raccolta di fiabe \"Eventyr fortalte for B\u00f8rn. Ny Samling. Tredie Hefte. 1842.\" (\"Fiabe raccontate ai bambini. Nuova raccolta. Terzo tomo. 1842.\").\nTrama.\nOle Chiudigliocchi \u00e8 un personaggio buono che concilia il sonno dei bambini, dapprima spruzzando con la sua siringa magica negli occhi di questi un po' di latte e, dopo, soffiando loro sul collo. Una volta che i bambini si sono addormentati, Ole Chiudigliocchi si siede ai piedi dei loro letti e comincia a raccontare le sue storie.\nPorta sempre con s\u00e9, oltre la siringa magica, due ombrelli: uno tutto disegnato che apre sulla testa dei bambini che sono stati buoni, in modo che questi facciano sogni bellissimi, un altro senza disegni che, invece, apre sui bambini che sono stati cattivi, in modo che questi dormano di un sonno privo di sogni.\nOle Chiudigliocchi si reca da un bambino di nome Hjalmar per una settimana e, sera dopo sera, dal luned\u00ec alla domenica, racconta lui sette storie, una ogni giorno. Di sera in sera e di sogno in sogno addobba la stanza del piccolo Hjalmar di bellissimi fiori e frutti, d\u00e0 vita ai mobili con la sua siringa magica e consente al piccolo di entrare in un quadro e di viverlo, porta il bambino per mare su di una splendida nave, lo rimpicciolisce e gli fa vestire l'uniforme del soldatino di piombo in modo che possa presenziare al matrimonio di due topi sotto il pavimento della dispensa di casa e poi, la sera successiva, al matrimonio di due bambolotti di sua sorella.\nAl sabato Ole Chiudigliocchi ha un piccolo diverbio col ritratto del bisnonno di Hjalmar, che lo accusa di confondere le idee del suo piccolo nipote con le sue fantasticherie. Ole Chiudigliocchi spiega che dopotutto lui appartiene a un mondo pagano in cui era chiamato Morfeo, e la notte della domenica, fa affacciare Hjalmar dalla finestra e gli mostra il suo omonimo fratello: Ole Chiudigliocchi, chiamato Morte.\nQuesto Ole Chiudigliocchi non si reca mai due volte da una stessa persona e, a seconda dei meriti e dei demeriti dei soggetti che prende con s\u00e9 sul suo cavallo, racconta storie tanto belle da non poter essere neppure immaginate o, all'inverso, storie talmente brutte e spaventose da non poter neppure essere raccontate ed ascoltate.\nIspirazione della fiaba.\nNello scrivere \"Ole Chiudigliocchi\" Andersen si ispira al personaggio benevolo dell'omino del sonno, tipico della cultura popolare nordica e tedesca, portatore presso i bambini di buon sonno e di sogni d'oro. Il suddetto induce i bambini al sonno soffiando sabbia magica - laddove Ole Chiudigliocchi usa spruzzare latte con la sua siringa magica - sui loro occhi."}
{"id": "3558050", "revid": "196390", "url": "https://it.wikipedia.org/wiki?curid=3558050", "title": "Contea di Oldenburg", "text": ""}
{"id": "3558052", "revid": "149485", "url": "https://it.wikipedia.org/wiki?curid=3558052", "title": "Diritti LGBT", "text": ""}
{"id": "3558060", "revid": "149485", "url": "https://it.wikipedia.org/wiki?curid=3558060", "title": "Campionati europei di triathlon del 2011", "text": "I Campionati europei di triathlon del 2011 si sono tenuti a Pontevedra, Spagna in data 24 giugno 2011.\nNella gara maschile ha vinto il britannico Alistair Brownlee, mentre in quella femminile la francese Emmie Charayron.\nSi sono aggiudicati il titolo europeo nella categoria \"junior\" rispettivamente il tedesco Justus Nieschlag e la connazionale Hanna Philippin.\nLa gara valida per il titolo di campione d'europa del 2011, nella categoria \"under 23\", si \u00e8 svolta, invece, ad Eilat, in Israele, il 28 ottobre 2011. Nella gara maschile ha vinto per la seconda volta consecutiva il portoghese Jo\u00e3o Silva, mentre in quella femminile ha vinto la russa Alexandra Razarenova."}
{"id": "3558066", "revid": "399", "url": "https://it.wikipedia.org/wiki?curid=3558066", "title": "Mito di Aristofane o dell'androgino", "text": "Il mito di Aristofane (o mito dell'androgino) \u00e8 presente nel celebre dialogo platonico \"Simposio\", che si propone di trattare l'immortale tema dell'amore.\nEsposizione.\nDopo l'esposizione di Fedro, Pausania di Atene ed Erissimaco, inizia a parlare Aristofane, il famoso poeta comico, che sceglie il mito come veicolo della sua opinione su Eros. Tempo addietro - espone il poeta - non esistevano, come adesso, soltanto due sessi (il maschile e il femminile), bens\u00ec tre, tra cui, oltre a quelli gi\u00e0 citati, il sesso androgino, proprio di esseri che avevano in comune caratteristiche maschili e femminili. In quel tempo, tutti gli esseri umani avevano due facce orientate in direzione opposta e una sola testa, quattro braccia, quattro mani, quattro gambe e due organi sessuali ed erano tondi . Per via della loro potenza, gli esseri umani erano superbi e tentarono la scalata all'Olimpo per spodestare gli dei. Ma Zeus, che non poteva accettare un simile oltraggio, decise di intervenire e divise, a colpi di saetta, gli aggressori. \nIn questo modo gli esseri umani furono divisi e s'indebolirono. Ed \u00e8 da quel momento - spiega Aristofane - che essi sono alla ricerca della loro antica unit\u00e0 e della perduta forza che possono ritrovare soltanto unendosi sessualmente. Da questa divisione in parti, infatti, nasce negli umani il desiderio di ricreare la primitiva unit\u00e0, tanto che le \"parti\" non fanno altro che stringersi l'una all'altra, e cos\u00ec muoiono di fame e di torpore per non volersi pi\u00f9 separare. Zeus allora, per evitare che gli uomini si estinguano, manda nel mondo Eros affinch\u00e9, attraverso il ricongiungimento fisico, essi possano ricostruire \"fittiziamente\" l'unit\u00e0 perduta, cos\u00ec da provare piacere (e riprodursi) e potersi poi dedicare alle altre incombenze cui devono attendere.\nSiccome i sessi erano tre, due sono oggi le tipologie d'amore: il rapporto omosessuale (se i due \"partner\" facevano parte in principio di un essere umano completamente maschile o completamente femminile) e il rapporto eterosessuale (se i due facevano parte di un essere androgino).\nLa caratteristica interessante del discorso di Aristofane risiede nel fatto che la relazione erotica fra due esseri umani non \u00e8 messa in atto per giungere a un fine quale potrebbe essere la procreazione, ma ha valore per se stessa, prescindendo cos\u00ec dalle conseguenze."}
{"id": "3558068", "revid": "28592", "url": "https://it.wikipedia.org/wiki?curid=3558068", "title": "Link\u00f6ping (municipalit\u00e0)", "text": ""}
{"id": "3558070", "revid": "599013", "url": "https://it.wikipedia.org/wiki?curid=3558070", "title": "Duomo di Link\u00f6ping", "text": "Il duomo di Link\u00f6ping (in svedese: \"Link\u00f6pings domkyrka\") \u00e8 la cattedrale luterana di Link\u00f6ping, in Svezia, e sede della diocesi di Link\u00f6ping.\nStoria.\nL'attuale chiesa ha una storia di 800 anni. Nell'XI secolo sul sito dell'attuale cattedrale fu costruita una prima chiesa di legno. Successivamente, intorno al 1120, venne sostituita con una chiesa in pietra a pianta basilicale e con una dimensione pari alla met\u00e0 dell'attuale edificio. Intorno al 1230 si \u00e8 reso necessario costruire una chiesa pi\u00f9 grande, poich\u00e9 la basilica era diventata troppo piccola. La chiesa fu ampliata verso est, con un nuovo coro e il transetto, elementi originali che rimangono nella chiesa moderna, come anche la pala d'altare.\nL'ampliamento successivo fu realizzato dopo l'incoronazione di Valdemaro I di Svezia nel 1251. In questa occasione venne costruito l'edificio principale e la chiesa raggiunse la sua lunghezza attuale.\nAll'inizio del XV secolo furono costruite le cappelle in stile gotico, con grandi vetrate. Le cappelle furono dedicate a sant'Andrea, san Nicola e san Tommaso.\nDue incendi danneggiarono il tetto della chiesa nel 1546 e nel 1567. La torre fu ricostruita tra il 1747 e il 1758 e di nuovo tra il 1877 e il 1886 da Helgo Zettervall, che la port\u00f2 ad un'altezza di 107 metri. Il ripristino dell'edificio \u00e8 stato fatto nel 1967, recuperando la forma del tetto del XVII secolo. Il caratteristico colore del tetto \u00e8 dovuto ai pannelli di rame che lo ricoprono, che ossidandosi formano la patina \"verde rame\"."}
{"id": "3558072", "revid": "196390", "url": "https://it.wikipedia.org/wiki?curid=3558072", "title": "Battaglia di Polack", "text": ""}
{"id": "3558074", "revid": "599013", "url": "https://it.wikipedia.org/wiki?curid=3558074", "title": "Tuomas Ketola", "text": "Biografia.\nHa raggiunto il suo best ranking in singolare il 4 maggio 1998 con la 130\u00aa posizione; mentre nel doppio \u00e8 diventato, il 19 ottobre 1998, il 76\u00ba del ranking ATP.\nIn carriera in singolare, \u00e8 riuscito a conquistare cinque tornei challenger. Il suo miglior risultato in singolare nei tornei del grande slam \u00e8 rappresentato da un secondo turno raggiunto nell'US Open 2004; in quell'occasione, dopo aver superato le qualificazioni, fu sconfitto dal ceco Tom\u00e1\u0161 Berdych con il punteggio di 3-6, 61-7, 3-6. In doppio, ha ottenuto la vittoria finale in undici tornei challenger e tre futures. Da ricordare la finale raggiunta nell'1998 nel torneo ATP di Hong Kong in coppia con il sudafricano Neville Godwin (sconfitti con il punteggio di 5-7, 1-6 da Byron Black e da Alex O'Brien).\nHa fatto parte della squadra finlandese di Coppa Davis dal 1993 al 2007 con un record di 28 vittorie e 34 sconfitte tra singolare e doppio. Detiene il record di edizioni giocate e il record di vittorie in doppio nella Coppa Davis con la Finlandia."}
{"id": "3558078", "revid": "287204", "url": "https://it.wikipedia.org/wiki?curid=3558078", "title": "Grad (slavo)", "text": ""}
{"id": "3558079", "revid": "287204", "url": "https://it.wikipedia.org/wiki?curid=3558079", "title": "Tomas Zib", "text": ""}
{"id": "3558087", "revid": "74415", "url": "https://it.wikipedia.org/wiki?curid=3558087", "title": "Locomotiva SNCF Gruppo 36000", "text": ""}
{"id": "3558098", "revid": "729019", "url": "https://it.wikipedia.org/wiki?curid=3558098", "title": "Primo raid di Ostenda", "text": "Il primo raid di Ostenda (parte dell'Operazione ZO) \u00e8 stata un'azione compiuta dalla Royal Navy britannica durante la prima guerra mondiale con l'obiettivo di bloccare l'accesso al porto omonimo, vicino al porto di Bruges oggetto di un contemporaneo attacco che veniva largamente utilizzato dalla Kaiserliche Marine tedesca come base per gli U-Boot e il naviglio leggero; inoltre la vicinanza di questi porti alle rotte di rifornimento britanniche attraverso la manica rappresentavano una continua minaccia alla continuit\u00e0 dello sforzo bellico della British Expeditionary Force. Gli attacchi vennero sferrati nella tarda primavera del 1918. Il primo tentativo di bloccare contemporaneamente Ostenda e Zeebrugge venne attuato il 23 aprile. Da questi approdi gli U-Boot riuscivano inoltre a raggiungere con poca fatica i \"Western Approaches\" rispetto alla navigazione necessaria partendo dalle basi tedesche.\nIl piano di attacco prevedeva di affondare due incrociatori ormai obsoleti alla bocca del canale di Ostenda e tre a Zeebrugge, bloccando quindi all'interno tutte le navi e i sommergibili presenti. Il primo canale, pi\u00f9 stretto e meno profondo, era ritenuto un obiettivo secondario e di conseguenza vennero assegnate relativamente poche forze a questo assalto. Mentre l'attacco a Zeebrugge raggiunse almeno parzialmente i suoi obiettivi, il raid di Ostenda fu un fallimento completo. Le truppe tedesche a difesa del porto, ben preparate per un eventuale attacco, riuscirono a disorientare le forze britanniche, costringendo quindi a sospendere l'operazione mentre era gi\u00e0 in corso.\nTre settimane dopo il fallimento, venne lanciato un secondo attacco che ebbe maggior successo, con l'affondamento di una nave all'imbocco del canale, senza riuscire per\u00f2 a chiudere completamente il passaggio per Bruges. Nuovi piano per attaccare ulteriormente la zona durante l'estate del 1918 non vennero messi in atto e le basi tedesche in zona rimasero una minaccia costante fino alla fine del conflitto, quando la citt\u00e0 venne liberata dalle forze di terra francesi e britanniche.\nPremesse.\nIl porto di Ostenda era collegato a quello di Zeebrugge tramite una rete di canali, e quindi per essere efficace l'azione doveva essere compiuta su entrambi. In realt\u00e0 il risultato fu ancora meno efficace di quello del raid su Zeebrugge, in quanto il canale non fu ostruito neanche parzialmente. Il porto era difeso dalla batteria \"Tirpitz\", dotata di cannoni da 280mm e si prevedeva di contrastarli con i cannoni di alcuni monitori inglesi con cannoni da 12\" (305mm) e 7,5\" (190mm).\nOrdine di battaglia britannico.\nSquadrone sottocosta.\nIl supporto di artiglieria veniva fornito anche dall'artiglieria pesante dei Royal Marine nelle Fiandre in mano agli Alleati. La forza era protetta nel Canale della Manica da sette incrociatori leggeri e 16 cacciatorpediniere, nessuno dei quali prese parte all'azione.\nL'attacco.\nVerso mezzanotte, i monitori inglesi si schierarono al largo in attesa che le navi blocco entrassero nel canale, seguite dalle imbarcazioni leggere che dovevano recuperare gli equipaggi. Il comandante tedesco del porto aveva per\u00f2 messo in atto un'efficace contromisura, spostando la boa che segnalava l'accesso al porto in mezzo ad un banco di sabbia, e quando la HMS Brilliant manovr\u00f2 in quelle che credeva acque libere, urt\u00f2 a velocit\u00e0 elevata contro il banco di sabbia arenandosi. Nella nebbia, la nave successiva, la HMS Sirius, non ebbe alcuna possibilit\u00e0 di manovrare per evitare l'impatto ed invest\u00ec la Brilliant lontano dal canale. La forza di assalto non pot\u00e9 fare altro che recuperare gli equipaggi, in mezzo al pesante fuoco delle difese tedesche, e tornare a Dunkerque."}
{"id": "3558101", "revid": "287204", "url": "https://it.wikipedia.org/wiki?curid=3558101", "title": "Calcio agli VIII Giochi panamericani", "text": "L'ottava edizione del torneo di calcio ai Giochi panamericani si \u00e8 svolta a San Juan, in Porto Rico, dal 2 al 14 luglio 1979. Le Nazionali partecipanti sono nove, due affiliate alla CONMEBOL e sette alla CONCACAF. A vincere la competizione fu il Brasile."}
{"id": "3558121", "revid": "767487", "url": "https://it.wikipedia.org/wiki?curid=3558121", "title": "George Caleb Bingham", "text": "Biografia.\nGeorge Bingham nacque nella Contea di Augusta, in Virginia, nel marzo del 1811. Era il secondo dei sette figli di Mary Amend e di Henry Vest Bingham, giudice della contea di Howard. Fu un autodidatta, anche se riusc\u00ec a carpire lezioni ed insegnamenti da varie persone. Giovanissimo cominci\u00f2 ad esporre e si costru\u00ec una discreta fama in diversi stati del Sud-Est.\nFu un pittore \"luminista\", che operava all'aperto e riempiva di luce i suoi lavori. Rappresentando scene di vita che esaltavano il ruolo positivo dei coloni del Nuovo Mondo nella loro opera di costruzione della civilt\u00e0 nei territori selvaggi, divenne il pittore del mito americano.\nScene di caccia e di vita quotidiana sui fiumi (vedi la serie dei \"battellieri\") contribuirono a consolidare la sua fama negli Stati Uniti sin dal 1840. Impegnato nel partito democratico, espresse la sua posizione politica dipingendo una serie di quadri che illustravano l'esultanza popolare in occasione dei periodi elettorali.\nNel 1856 si rec\u00f2 in Europa per arricchire la sua formazione, e il suo stile matur\u00f2 evolvendo verso un tratto pi\u00f9 maturo e incisivo. Si trattenne a Parigi per diversi mesi, studiando al Louvre le opere dei grandi Maestri. Si port\u00f2 quindi a D\u00fcsseldorf dove frequent\u00f2 in una Scuola di pittura sino al 1859.\nNegli ultimi anni, verso il 1876, fu nominato Professore all'Universit\u00e0 del Missouri a Columbia, ma pot\u00e9 dedicarsi a pochi studenti poich\u00e9 tre anni dopo si spense. Mor\u00ec a Kansas City a 68 anni.\nPersasi col tempo la sua memoria, Geoge Bingham fu rivalutato nel 1930, ed oggi \u00e8 considerato uno dei massimi artisti americani dell'800."}
{"id": "3558127", "revid": "767487", "url": "https://it.wikipedia.org/wiki?curid=3558127", "title": "Super - Attento crimine!!!", "text": "Super - Attento crimine!!! (\"Super\") \u00e8 un film del 2010 scritto e diretto da James Gunn e con protagonisti Elliot Page, Rainn Wilson, Liv Tyler e Kevin Bacon.\nTrama.\nFrank Darbo \u00e8 un uomo normale, che della sua vita fatta di delusioni e vergogna ha solo due ricordi felici: essersi sposato con la sua bella moglie Sarah e aver aiutato un poliziotto a catturare un ladruncolo. Questi due fatti li ha immortalati su due disegni che appende sul muro.\nUn giorno Sarah, tossicodipendente sulla via del recupero, decide di lasciare il marito per mettersi con Jacques, un carismatico proprietario di strip club e spacciatore. Frank cade in depressione, e durante questo stato ha una visione in cui viene toccato dalla mano di Dio e incontra \"Il Santo Vendicatore\", il supereroe di uno show televisivo della televisione ad accesso pubblico \"All-Jesus Network\", che gli dice che lui \u00e8 stato scelto da Dio per uno scopo molto speciale.\nCredendo che Dio lo abbia scelto per diventare un supereroe, Frank si dirige in una fumetteria dove chiede consigli a Libby, una commessa del negozio.\nFrank si crea quindi un rudimentale costume da supereroe rosso, si d\u00e0 il nome \"Saetta Purpurea\" e, armato di una chiave Stillson, inizia la sua lotta contro il crimine. Il suo scopo \u00e8 quello di fermare tutti i criminali, dai ladri ai pedofili, ma anche quello di salvare sua moglie dalle grinfie di Jacques. Un giorno cerca di salvare Sarah, ma gli scagnozzi di Jacques lo riconoscono e finiscono per sparargli ad una gamba. Ferito ed impossibilitato a tornare a casa propria a causa degli uomini di Jacques, Frank si rifugia a casa di Libby, dove la ragazza, scoperto il segreto dell'uomo, decide di diventare la sua alleata e nonostante le obiezioni di Frank si crea anch'ella un costume, verde e giallo, e si battezza \"Saettina\". I due nuovi supereroi senza poteri iniziano quindi a lottare assieme contro il crimine.\nDopo la violenta aggressione a casa di un ragazzo sotto \"soffiata\" di Libby, usando come movente il fatto che avesse vandalizzato la macchina di un'amica (anche se in seguito riveler\u00e0 di non essere sicura che sia stato lui, e che forse sia del tutto innocente), Frank decide di \"licenziare\" quest'ultima, ma dopo l'inaspettato scontro con due scagnozzi di Jacques ad una pompa di benzina, in cui l'intervento di Saettina sar\u00e0 fondamentale per l'incolumit\u00e0 di Frank, questo la riassume. La sera stessa Libby lo violenta sul divano in costume perch\u00e9 inebriata dall'adrenalina dell'azione, anche se Frank esprime esplicitamente la sua disapprovazione. Quando se ne va in bagno a vomitare, Frank ha un'altra visione su Sarah e decide che \u00e8 arrivato il momento di salvarla da Jacques.\nArmati di pistole, candelotti di dinamite fatti in casa e protetti da giubbotti antiproiettile, Saetta Purporea e Saettina attaccano il ranch di Jacques, dove lo spacciatore aveva organizzato un incontro di compra-vendita di droga con un altro pezzo grosso della malavita, il quale violenter\u00e0 Sarah stordita dalle droghe. Uccidendo le prime guardie che incontrano, i due eroi mascherati vengono attaccati a loro volta, Saetta sopravvive grazie al suo giubbotto ma Saettina muore per un colpo alla testa. Furioso, Saetta Purporea uccide tutti gli uomini di Jacques rimasti, per poi entrare in casa e affrontare Jacques. Questo gli spara sulla spalla, ma Saetta riesce ad immobilizzarlo e dopo un monologo finale, uccide Jacques accoltellandolo. Frank porta Sarah a casa sua dove stanno insieme per un paio di mesi prima che questa lo lasci di nuovo. Questa volta per\u00f2 Sarah sconfigge la sua tossicodipendenza e utilizza la sua esperienza per aiutare altre persone che hanno problemi simili ai suoi, si sposa con un altro uomo con il quale ha dei figli, ma Frank \u00e8 felice per lei e pensa che Dio abbia scelto lui per salvare Sarah e migliorarle la vita.\nNel finale Frank, coccolando il suo coniglio, guarda il muro dei ricordi felici. La parete \u00e8 piena di disegni delle esperienze che ha avuto, dalle scene di vita quotidiana ai momenti passati con Libby e ai figli di Sarah che lo chiamano \"Zio Frank\". Frank sorride con una lacrima lungo la guancia.\nProduzione.\n\"Super\" \u00e8 stato girato tra il 9 dicembre 2009 e 24 gennaio 2010 a Shreveport in Louisiana, con scene aggiuntive girate a Los Angeles (ad esempio il negozio di fumetti mostrato nel film \u00e8 un negozio reale, ComicSmash, che si trova a Studio City). Essendo un film a basso budget tutti gli attori coinvolti nel film sono stati pagati con il minimo consentito dalla Screen Actors Guild. La colonna sonora \u00e8 stata composta da Tyler Bates.\nIn alcune interviste il regista James Gunn ha dichiarato che aveva iniziato a lavorare sulla sceneggiatura del film nel 2002, ma che ebbe problemi a produrlo perch\u00e9 ritenuto troppo violento ed esoterico. Inoltre Gunn ebbe difficolt\u00e0 a decidere l'attore giusto per interpretare Frank. John C. Reilly era la prima scelta del regista, ma non era considerato una star abbastanza importante per interpretare il film. Dopo aver diretto \"Slither\" il progetto fu accantonato fino a quando l'ex moglie del regista Jenna Fischer lo incoraggi\u00f2 ad andare fino in fondo al progetto, consigliandogli come attore protagonista Rainn Wilson, co-protagonista nella serie televisiva \"The Office\". Rainn Wilson a sua volta invi\u00f2 un copione a Ellen Page, con la quale aveva lavorato nel film \"Juno\", e l'attrice accett\u00f2 subito la parte.\nDistribuzione.\nIl film \u00e8 stato proiettato in anteprima il 10 settembre 2010 al Toronto International Film Festival ed \u00e8 stato distribuito nei cinema statunitensi a partire dal 1\u00ba aprile 2011. In Italia il film \u00e8 stato proiettato in anteprima il 3 dicembre 2010 durante la 28\u00aa edizione del Torino Film Festival ed \u00e8 stato distribuito nei cinema a partire dal 21 ottobre 2011."}
{"id": "3558135", "revid": "110157", "url": "https://it.wikipedia.org/wiki?curid=3558135", "title": "Ultraseven (serie televisiva)", "text": " \u00e8 una serie televisiva giapponese prodotta dal 1967 al 1968, che ha per protagonista un supereroe immaginario che compare nell'omonima serie \"Tokusatsu\".\n\"Ultraseven\", creata dalla Tsuburaya Productions, si pone come primo sequel di \"Ultraman\". La popolarit\u00e0 del personaggio di \"Ultraseven\" divent\u00f2 cos\u00ec grande che fece almeno un cameo in ciascuna serie degli Ultraman successivi (anche se la mascotte del franchise rimane sempre Ultraman Hayata). La serie di Ultraseven \u00e8 durata 49 episodi da 24 minuti ciascuno.\nTrama.\nDopo gli eventi della prima serie di Ultraman, la terra si ritrova di nuovo sotto la minaccia di mostri giganti (kaiju) e alieni (seijin). Per combatterli, la Forza di Difesa Terrestre crea la , una squadra di 6 membri \u00e9lite che usano armi e veicoli futuristici. Alla squadra si unir\u00e0 il misterioso Dan Moroboshi, che si riveler\u00e0 essere un alieno della Nebulosa M-78 di nome Ultraseven che grazie agli occhiali Ultra-Eye pu\u00f2 diventare gigantesco e combattere i mostri.\nDifferenze con l'originale Ultraman.\nUltraseven non solo era visualmente diverso dal primo Ultraman (Principalmente perch\u00e9 Seven \u00e8 per la maggior parte rosso e ha armi diverse), ma ha anche avuto a che fare con numerosi dilemmi morali. In una occasione, \u00e8 stato costretto a rompere una promessa che ha fatto a un bambino malato per proteggere un ospedale da un mostro. In un altro momento, Ultraseven combatt\u00e9 contro l'unico sopravvissuto di un pianeta distrutto dalle armi nucleari, facendogli chiedere se stesse combattendo per la causa giusta.\nUltraseven non ha fuso il suo corpo con quello di una persona in pericolo di vita, bens\u00ec, ha scannerizzato il cervello di un individuo coraggioso che ha salvato e ha assunto le sue sembianze in modo da poter muoversi in mezzo ai terrestri.\nComunque, i danni che subisce quando \u00e8 nella sua forma Ultra, si manifestano anche quando riassume forma umana.\nUn esempio di ci\u00f2 vi \u00e8 in un episodio di Ultraman Leo dove Seven venne sconfitto dai due kaiju Red Gilas e Black Gilas (mostri agli ordini dell'alieno Magma Seijin), che gli hanno rotto la gamba e danneggiato L'Ultra Eye e quando torn\u00f2 nella sua forma umana di Dan, Ultraseven rimase ugualmente ferito \u00e8 non pot\u00e9 pi\u00f9 trasformarsi fino alla fine della serie di Ultraman Leo."}
{"id": "3558137", "revid": "1452073", "url": "https://it.wikipedia.org/wiki?curid=3558137", "title": "Mito di Theuth", "text": "Il mito di Theuth (o mito di Thamus) \u00e8 presente nel Fedro di Platone. Sul finire del dialogo, Platone affronta il problema del discorso scritto e, pi\u00f9 precisamente, della differenza che intercorre tra conoscenza e sapienza. Appare interessante notare che, nonostante l'autore approdi a un giudizio negativo sulla scrittura, il filosofo delle Idee abbia sempre utilizzato la forma scritta (contrariamente all'antico maestro Socrate) per veicolare le sue tesi filosofiche. \nSocrate racconta che Theuth, l'ingegnosa divinit\u00e0 egizia, si rec\u00f2 presso re Thamus, allora sovrano dell'Egitto, per sottoporgli le proprie invenzioni, consigliandogli di diffonderle presso il suo popolo, che ne avrebbe tratto grande giovamento. Le svariate arti che la divinit\u00e0 proponeva al re ricevevano molti commenti da parte di quest'ultimo, che o lodava o criticava le stesse. \nQuando Theuth propose a Thamus l'arte della scrittura, la divinit\u00e0 si espresse con queste parole: \nLa risposta del re non tard\u00f2 ad arrivare:\nLe dottrine non scritte di Platone.\nAlcuni studiosi sostengono che questo mito del Fedro sia utile per provare l'effettiva esistenza delle cosiddette \"dottrine non scritte\" di Platone. Di questo aspetto si \u00e8 occupato Giovanni Reale."}
{"id": "3558142", "revid": "1716582", "url": "https://it.wikipedia.org/wiki?curid=3558142", "title": "Pippo Cantarella", "text": "Biografia.\nSin da giovanissimo inizi\u00f2 la pratica del pattinaggio di velocit\u00e0 raggiungendo subito risultati di grande rilievo. Nel corso della sua lunga carriera agonistica, durata dal 1963 al 1981, ottenne 67 titoli nazionali, 27 titoli europei e 15 titoli mondiali equamente suddivisi fra gare in pista e su strada. Ottenne tre record mondiali sulla distanza di un quarto di miglio, 500 metri e mezzo miglio. Il suo unico rimpianto \u00e8 quello di non aver mai potuto vincere un titolo olimpico in quanto il suo sport non venne mai incluso fra quelli previsti da questa manifestazione.\nAlla fine della sua carriera agonistica \u00e8 stato commissario tecnico della nazionale italiana di pattinaggio dal 1992 al 1993.\nAl 2011 allena, a Siracusa, giovani atleti di pattinaggio di velocit\u00e0 in-line."}
{"id": "3558152", "revid": "767487", "url": "https://it.wikipedia.org/wiki?curid=3558152", "title": "Locomotiva FS 813", "text": "Le locomotive a vapore gruppo 813 erano locotender a tre assi accoppiati, a vapore saturo e a semplice espansione, che le Ferrovie dello Stato acquisirono in seguito al riscatto della Rete Adriatica dove erano immatricolate come gruppo 230.\nStoria.\nLe locomotive, in numero di 12 unit\u00e0, vennero ordinate in due tempi successivi dalla societ\u00e0 esercente la Rete Adriatica. Nel 1885 avvenne la prima consegna di tre unit\u00e0 da parte della \"Henschel\" di Cassel; le macchine vennero immatricolate nel \"gruppo RA 230\". \nIn seguito, nel 1904, quasi alla vigilia dell'incorporazione nel parco rotabili delle FS, vennero consegnate le ulteriori 9 unit\u00e0 di cui 2 costruite dalla Maffei di Monaco di Baviera e sette dall'italiana \"Ansaldo\". Le Ferrovie dello Stato le immatricolarono, in prima istanza, come 8131-8142.\nCaratteristiche tecniche.\nLe locomotive erano del tipo \"locotender\" a 3 assi accoppiati, a vapore saturo e semplice espansione. Il motore era a 2 cilindri esterni. Si trattava di macchine atte a servizi su linee secondarie a basso peso assiale ammissibile in quanto la loro massa era di sole 24 tonnellate. La loro velocit\u00e0 massima raggiungeva i 45\u00a0km/h. A differenza di altre macchine progettate alla fine del XIX secolo ebbero nella seconda fornitura l'installazione, di fabbrica, dell'impianto di frenatura automatica.\nErano del tutto analoghe al vecchio progetto soltanto adeguate alle nuove normative, con l'applicazione di valvole di sicurezza omologate e l'impianto necessario all'installazione del freno ad aria compressa e del freno moderabile ad aria sulla locomotiva. Tale applicazione provoc\u00f2 una differenza di aspetto rispetto alle prime tre unit\u00e0 dato che rialzando il \"praticabile\" per far spazio ai serbatoi dell'aria si rese necessaria l'applicazione, tutt'intorno, di ringhiere e corrimani per ragioni di sicurezza conferendo loro un aspetto piuttosto desueto.\nLe locomotive in virt\u00f9 del loro basso peso assiale erano atte all'uso in linee con armamento leggero."}
{"id": "3558158", "revid": "287204", "url": "https://it.wikipedia.org/wiki?curid=3558158", "title": "Newnham College", "text": "Il Newnham College \u00e8 uno dei collegi costituenti l'Universit\u00e0 di Cambridge. Ammette solo donne, sia \"undergraduate\" che \"postgraduate\". \u00c8 stato fondato nel 1871 in un periodo nel quale le lezioni furono aperte per la prima volta alle donne, in modo da poterle ospitare presso il \"Sidgwick Site\" dove sono presenti numerose facolt\u00e0. Tale fu la domanda che il collegio si espanse notevolmente nel successivo secolo, costruendo tre ulteriori case per la residenza delle studentesse, una biblioteca e un laboratorio. Pur se nella seconda parte del XX secolo si \u00e8 ottenuta l'ammissione delle donne in tutti gli altri collegi, Newnham rimane per ora riservato a sole donne, insieme al Murray Edwards e al Lucy Cavendish.\nIl collegio \u00e8 stato anche fonte di ispirazione per Virginia Woolf nel suo saggio Una stanza tutta per s\u00e9."}
{"id": "3558162", "revid": "1544939", "url": "https://it.wikipedia.org/wiki?curid=3558162", "title": "Carlo Vincenzo Ferrero d'Ormea", "text": "Detto anche \"il Cavour del '700\", fu il pi\u00f9 importante uomo politico del Regno di Sardegna nel corso del XVIII secolo.\nSi mise in luce nell'amministrazione provinciale. Generale delle finanze nel 1717, fu nel 1720 l'autore della riforma del catasto. Svolse un'importante azione diplomatica con lo Stato della Chiesa che port\u00f2 ai concordati del 1727 e del 1741, al riconoscimento dei Savoia come re di Sardegna e al privilegio di un cardinale di corona (il primo eletto con tale privilegio fu il suo cugino Carlo Vincenzo Maria Ferrero). Un altro successo diplomatico fu la ripresa delle relazioni del Piemonte con la Repubblica di Venezia.\nPrimo segretario di stato all'Interno nel 1730, nel settembre 1731 la sua inflessibilit\u00e0 fu cruciale nella gestione della crisi causata dal tentativo di tornare sul trono di Vittorio Amedeo II. Carlo Emanuele III, avuta in questo frangente prova di fedelt\u00e0, si affid\u00f2 interamente a lui nei primi anni del suo regno e lo nomin\u00f2 primo ministro di stato agli Esteri, carica che l'Ormea cumul\u00f2 a quella degli Interni. \nFu l'autore delle alleanze strette per la guerra di successione Polacca e di quella Austriaca. In occasione di quest'ultima diede forma alla \"convenzione provvisionale\", ammirata dai contemporanei come un capolavoro di diplomazia.\nNel 1742 fu nominato Gran Cancelliere, massima carica del Regno di Sardegna. Alla morte del cugino Ferrero Thaon, fu ventilata l'ipotesi di nominare l'Ormea come nuovo cardinale di corona; tuttavia, il progetto non and\u00f2 in porto e, nel frattempo, la sua salute cominciava a declinare. Il marchese d'Ormea si spense a Torino il 29 maggio 1745.\nBiografia.\nPrimi anni.\nFiglio di Alessandro Marcello, consignore di Roasio, e di Anna Ferrero, apparteneva ad un'antica famiglia monregalese; il ramo di suo padre non era per\u00f2 particolarmente ricco. Il padre e lo zio erano invisi alla corte per aver partecipato alla \"Guerra del sale\" e alla congiura di Gian Domenico Trucchi avvenuta durante la guerra franco-sabauda. \nStudi\u00f2 legge e si laure\u00f2 all'Universit\u00e0 di Mondov\u00ec il 9 gennaio 1697. Da allora inizi\u00f2 un'attivit\u00e0 di funzionario statale in terre limitrofe al Monregalese, dal principio come giudice di Carmagnola. Il 17 giugno 1706 il duca in fuga da Torino, passando per Carmagnola, rimase colpito dall'incontro con il Ferrero e lo scelse come suo collaboratore. Fu quindi nominato intendente-referendario di Cuneo e Aosta. \nRisale a questi anni il matrimonio con Maria Caterina Frangia di Genola, appartenente ad una famiglia del patriziato monregalese, da cui nacque il suo unico figlio Alessandro Marcello (1711-1771), destinato a una brillante carriera militare.\nCarriera politica.\nPunto di svolta nella sua carriera fu la nomina a prefetto-intendente della provincia di Susa, il 16 dicembre 1713. A Susa, Ferrero rest\u00f2 tre anni, sino al 1716. Dal 1716 al 1717 fu intendente generale ad interim della Savoia.\nIl 16 aprile 1717 Vittorio Amedeo II gli confer\u00ec la carica di Generale delle Finanze (con stipendio di 6000 lire di Piemonte) del Regno di Sardegna, che Ferrero mantenne per tredici anni, sino all'agosto 1730. Suo principale collaboratore fu allora il conte Vittorio Amedeo Chapel de Saint Laurent, primo ufficiale delle Regie Finanze dal 1717 al 1730 (quando divenne egli stesso Generale delle Finanze). Durante questi anni oper\u00f2 la riforma del catasto feudale che Vittorio Amedeo II da tempo meditava; entrata in vigore nel 1720, essa diede un duro colpo alla nobilt\u00e0 pi\u00f9 antica che, allontanatasi dalla corte, era dotata di poco denaro liquido. Molte famiglie non riuscirono a riscattare i loro feudi, che furono messi in vendita.\nIl 22 settembre 1722 il Ferrero acquist\u00f2 il feudo di Ormea, con titolo marchionale. Due mesi pi\u00f9 tardi, il 22 novembre, spos\u00f2 Claudia Francesca Umberto di Palazzo (morta nel maggio 1738), discendente di un figlio naturale di Carlo Emanuele I, don Umberto (capostipite della casa dei marchesi Umberto di Palazzo). In tale modo egli si imparentava, pur tramite un ramo \u00abnaturale\u00bb, con la stessa dinastia sabauda. Il matrimonio, da cui non nacquero figli, fu particolarmente conveniente per il marchese in quanto alla morte del cognato ricevette in eredit\u00e0 i feudi di Palazzo e Montaldo.\nPur mantenendo l'incarico di Generale delle Finanze, dal 1724 il principale campo d'azione del marchese d'Ormea furono le relazioni diplomatiche con Roma. Pi\u00f9 volte inviato alla corte di Papa Benedetto XIII riusc\u00ec a far riconoscere Vittorio Amedeo II come re di Sardegna e, soprattutto, a stipulare nel 1727 un Concordato che normalizz\u00f2 le relazioni fra i due Stati, tese da ormai un trentennio. Ottenne anche la nomina del suo cugino Carlo Vincenzo Maria a vescovo di Alessandria. Due anni dopo torn\u00f2 a Roma in occasione della nomina del cugino a cardinale. Segu\u00ec da vicino il conclave dal quale usc\u00ec come papa Clemente XII.\nConclusa felicemente la pratica concordataria, Vittorio Amedeo II lo nomin\u00f2 segretario di Stato agli affari interni il 9 agosto 1730. Carlo Emanuele III, salito al trono dopo l'improvvisa abdicazione del padre, gli confer\u00ec quasi immediatamente, il 26 settembre dello stesso anno, il titolo di ministro di Stato.\nDurante la drammatica vicenda del tentato ritorno al potere di Vittorio Amedeo II, il marchese d'Ormea fu accanto a Carlo Emanuele III, convincendolo a non esitare di fronte all'azione del padre. Il 18 marzo 1732 Carlo Emanuele III gli confer\u00ec anche la carica di segretario di Stato agli affari esteri consentendogli di unirla a quella ricoperta in precedenza. Per meglio esercitare la carica agli esteri, il re gli affianc\u00f2 come Primo Ufficiale il pi\u00f9 giovane marchese Leopoldo del Carretto di Gorzegno (1693-1750), che alla morte del marchese d'Ormea ne avrebbe poi preso il posto di Segretario di Stato. \nFu merito suo il trattato di Torino, del 1733, che prepar\u00f2 l'alleanza fra i Savoia e la Francia nel delicato periodo europeo che si apr\u00ec per la successione al trono di Polonia dopo la morte del sovrano Augusto II. Con la Pace di Vienna del 1738 il re, assistito dal Ministro, pot\u00e9 vedersi assegnare il Novarese, il Tortonese e i feudi delle Langhe.\nNel 1742 Carlo Emanuele III lo chiam\u00f2 a ricoprire la carica di Gran cancelliere, una sorta di primo ministro, principale carica dello Stato, seconda solo al sovrano stesso, vacante per la morte del marchese Giovanni Cristoforo Zoppi. Il re lo autorizz\u00f2 a mantenere la Segreteria di Stato agli esteri, ma dovette lasciare quella agli interni, che fu affidata al suo antico collaboratore Vittorio Amedeo Chapel de Saint Laurent.\nEbbe parte decisiva nella politica sabauda durante la guerra di successione austriaca.\nAttivit\u00e0 imprenditoriale.\nSfruttando le sue ingenti risorse economiche e la sua posizione di prestigio all'interno del Regno, l'Ormea fu fondatore di numerose industrie personali. Nel 1722, appena acquistato il marchesato di Ormea, vi impiant\u00f2 un vasto lanificio che, affidato alla direzione dell'inglese John Coward, divenne in breve una delle fabbriche pi\u00f9 fiorenti del Piemonte. A Beinette, altro suo feudo acquistato nel 1740, impiant\u00f2 un'importante cartiera affidata a operai genovesi. Nello stesso feudo, sfruttandone il lago, l'Ormea cre\u00f2 un sistema di canali che diede un notevole impulso ai mulini del territorio. \nResidenze.\nIl Palazzo d'Ormea (anche noto come Palazzo Roero di Guarene) si trova nella caratteristica Piazza Carlo Emanuele II a Torino e fu acquistato dal nipote Tancredi nel 1844, pagandolo una somma di seicentomila lire al Marchese Luigi Coardi. L'edificio \u00e8 stato disegnato da Amedeo di Castellamonte e ristrutturato successivamente da Giacinto Roero di Guarene. Danneggiato dai bombardamenti della seconda guerra mondiale, \u00e8 stato lasciato per molti anni in parziale abbandono e attualmente \u00e8 sede prestigiosa di una Banca."}
{"id": "3558170", "revid": "1305772", "url": "https://it.wikipedia.org/wiki?curid=3558170", "title": "Trinitarie", "text": "Le Trinitarie sono le religiose appartenenti a numerosi istituti religiosi femminili."}
{"id": "3558175", "revid": "729019", "url": "https://it.wikipedia.org/wiki?curid=3558175", "title": "Gotha G.VII", "text": "Il Gotha G.VII era un bombardiere strategico pesante biplano prodotto dall'azienda tedesco imperiale Gothaer Waggonfabrik negli anni dieci del XX secolo.\nSviluppo del precedente G.VI, rimasto allo stadio di prototipo e dal quale si distingueva solo per minimi particolari nella fusoliera e per la motorizzazione adottata, venne utilizzato principalmente dalla Luftstreitkr\u00e4fte, la componente aerea del Deutsches Heer (l'esercito imperiale tedesco), nelle azioni di bombardamento durante la prima guerra mondiale.\nStoria del progetto.\nNelle ultime fasi della prima guerra mondiale, le mutate esigenze nella strategia di guerra aerea costrinsero i vertici militari tedeschi a privilegiare operazioni di bombardamento tattico a quelle di bombardamento strategico fino ad allora ritenute pi\u00f9 efficaci. I velivoli dovevano quindi cambiare le proprie caratteristiche abbandonando una struttura pesante e dimensioni generose per una cellula pi\u00f9 snella che permetteva una maggiore velocit\u00e0 pur a scapito della quantit\u00e0 totale di materiale bellico da caduta permettendo nel contempo una migliore capacit\u00e0 nella secondaria missione di ricognizione aerea.\nLa Gothaer Waggonfabrik dopo aver sviluppato il G.VI, un velivolo che si scostava dalla precedente linea di bombardieri pesanti che caratterizzarono l'iniziale produzione ma che rimase allo stadio di prototipo, sfrutt\u00f2 l'esperienza acquisita nel progettare il suo successore, il G.VII, del quale conservava l'impostazione bimotore, in configurazione traente, e velatura biplana come richiesto dalle specifiche Idflieg. Tuttavia il nuovo modello abbandonava la postazione del puntatore che nei precedenti modelli era collocata in un abitacolo aperto all'apice anteriore della fusoliera per una soluzione a \"naso accorciato\" caratterizzato da una corta punta conica per favorire la penetrazione aerodinamica.\nEssendosi liberata l'area anteriore impegnata dai dischi delle eliche fu possibile avvicinare i due motori all'asse longitudinale del velivolo minimizzando quindi gli effetti di spinta asimmetrica in caso di guasto ad uno dei due propulsori. Venne inoltre riposta particolare cura nel progettare le gondole motore, anch'esse ricercando il migliore profilo per diminuire la superficie frontale a vantaggio delle prestazioni.\nL'Idflieg approv\u00f2 l'avvio della produzione in serie emettendo una richiesta di fornitura per circa 250 esemplari, 50 dalla Gotha, 50 dalla LVG e 150 dall'Aviatik. Il termine delle ostilit\u00e0 per\u00f2 blocc\u00f2 la produzione ed il totale si attest\u00f2 su circa 20 unit\u00e0 di costruzione LVG ed Aviatik.\nImpiego operativo.\nPrima del termine del conflitto alcuni esemplari riuscirono ad essere consegnati ai reparti della Luftstreitkr\u00e4fte e k.u.k. Luftfahrtruppen dove svolsero presumibilmente un limitato servizio operativo.\nUno dei G.VII sopravvissuti alla distruzione imposta dalle nazioni vincitrici venne impiegato brevemente dal servizio aeronautico delle forze armate della neofondata Repubblica Popolare Ucraina prima di essere sequestrato dalla Cecoslovacchia, dove venne utilizzato dalla \u010ce\u0161koslovenske Letectvo per un breve periodo."}
{"id": "3558177", "revid": "124428370", "url": "https://it.wikipedia.org/wiki?curid=3558177", "title": "Harpyionycteris whiteheadi", "text": "Il pipistrello della frutta arpia (Harpyionycteris whiteheadi ) \u00e8 un pipistrello appartenente alla famiglia degli Pteropodidi, endemico dell'Arcipelago delle Filippine.\nDescrizione.\nDimensioni.\nPipistrello di medie dimensioni, con la lunghezza totale tra 130 e 156\u00a0mm, la lunghezza dell'avambraccio tra 80 e 91\u00a0mm, la lunghezza delle orecchie tra 19 e 25\u00a0mm e un peso fino a 122\u00a0g.\nAspetto.\nLa pelliccia \u00e8 lunga, densa e si estende fino all'avambraccio, sugli arti inferiori e i piedi. Il colore del dorso \u00e8 marrone scuro, gradualmente pi\u00f9 chiaro sul collo e la testa, mentre le parti ventrali sono bruno-grigiastre, pi\u00f9 chiare sotto la gola. Il muso \u00e8 lungo, affusolato con le narici prominenti e leggermente tubulari. \u00c8 presente una maschera facciale pi\u00f9 scura, formata da due anelli che circondano gli occhi ed una macchia a forma di T rovesciata sulla fronte. Gli occhi sono grandi, che come quelli di tutte le specie del Sud Pacifico sono di color ambra o marroni. Le orecchie sono relativamente corte e con l'estremit\u00e0 arrotondata. Le ali sono ricoperte di macchioline giallognole e sono attaccate lungo i fianchi del corpo e posteriormente alla base della prima falange del secondo dito. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Il calcar \u00e8 ben sviluppato. Gli arti inferiori sono notevolmente accorciati, pi\u00f9 di qualsiasi altro membro della famiglia.\nBiologia.\nComportamento.\nNon sono riportate in letteratura informazioni sui rifugi. Recenti studi filogenetici hanno evidenziato la stretta parentela con specie cavernicole, come il genere \"Dobsonia\" e \"Boneia\".\nAlimentazione.\nSi nutre di frutti di specie native di \"Ficus\" e \"Freycinetia\".\nRiproduzione.\nDanno alla luce un piccolo alla volta in due differenti periodi dell'anno, il primo in gennaio ed il secondo a luglio. La gestazione dura 4-5 mesi e l'allattamento 3-4 mesi.\nDistribuzione e habitat.\nQuesta specie \u00e8 diffusa nell'arcipelago delle Filippine.\nVive nelle foreste primarie o leggermente disturbate fino a 1.900 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la preferenza agli habitat montani, meno sfruttati degli altri, classifica \"H. whiteheadi\" come specie a rischio minimo (LC)."}
{"id": "3558179", "revid": "486946", "url": "https://it.wikipedia.org/wiki?curid=3558179", "title": "Morte di Francesco Cecchin", "text": ""}
{"id": "3558182", "revid": "287204", "url": "https://it.wikipedia.org/wiki?curid=3558182", "title": "Sunsoft", "text": " (o \"SunSoft\") \u00e8 una societ\u00e0 giapponese di sviluppo di videogiochi fondata il 16 aprile 1971 come divisione di Sun Corporation, a sua volta divisione di Sun Electronics, o in giapponese.\nStoria.\nSunsoft entr\u00f2 nel mercato dei videogiochi con due arcade prodotti nel 1978, \"Block Challenger\" e \"Block Perfect\". Successivamente pubblic\u00f2 diversi successi nei primi anni ottanta, come \"Arabian\", \"Ikki\" e \"Kangaroo\". Nella seconda met\u00e0 degli anni '80 Sunsoft inizi\u00f2 a sviluppare giochi per console domestiche, in particolare per il Famicom. Quando Nintendo rese disponibile la console sul mercato internazionale come Nintendo Entertainment System (NES), Sunsoft, che aveva gi\u00e0 una discreta fama internazionale per via dei suoi arcade, non ebbe particolari problemi ad aggiudicarsi licenze anche importanti per creare giochi famosi quali \"Batman\" e \"The Addams Family\".\nIl suo \"periodo d'oro\" la societ\u00e0 lo ebbe proprio grazie ai suoi giochi sviluppati per il NES: nonostante la sua architettura ad 8 bit, Sunsoft seppe spremere al limite l'hardware della console ed i titoli Sunsoft sono da molti considerati lo stato dell'arte, tra i migliori mai prodotti per questa macchina. Tra questi si annoverano giochi come \"Journey to Silius\", \"Blaster Master\", \"Mr. Gimmick\" e \"\". Sunsoft port\u00f2 inoltre sulla console Nintendo alcuni giochi SEGA, tra cui \"Fantasy Zone\", \"Fantasy Zone II\" ed \"After Burner\".\nCon l'uscita del Super Nintendo Entertainment System (SNES) la societ\u00e0 si focalizz\u00f2 sui giochi per le console a 16 bit, pubblicando per\u00f2 titoli che non riuscirono a riscuotere il successo delle precedenti produzioni ad 8 bit e la societ\u00e0 fall\u00ec nel 1995. Dopo la forte ristrutturazione aziendale seguita ai problemi finanziari, Sunsoft realizz\u00f2 alcuni videogiochi per PlayStation e Game Boy Color.\nPrima della rinascita nel mercato casalingo statunitense, gli ultimi giochi pubblicati dalla filiale americana (Sunsoft USA) furono \"Eternal Eyes\", \"Blaster Master: Blasting Again\", \"Blaster Master: Enemy Below\" e \"Power Quest\". Citando diversi fattori, come il passaggio alle console di nuova generazione (\"next generation\"), e l'alto aumento dei costi di produzione, Sunsoft chiuse i propri uffici in America ed Europa, ed inizi\u00f2 un'altra riorganizzazione. Sunsoft continua a lavorare nella sua sede centrale in Giappone, sviluppando e pubblicando giochi RPG, pachinko e mahjong oltre a titoli per piattaforme mobile in partnership con altre societ\u00e0 come NTT DoCoMo e Yahoo!.\nIl 14 settembre 2006, Nintendo ha annunciato la partnership sulla Virtual Console della Wii. Anche se c'\u00e8 voluto qualche anno per portare a frutto quest'accordo con Nintendo, il 4 dicembre 2009, Sunsoft ha annunciato che con la partnership di GaijinWorks hanno portato \"Blaster Master\" sulla Virtual Console per 500 punti Wii al mese. Inoltre il 10 dicembre 2009, ha acquisito l'intera libreria di giochi di Telenet Japan. Il 6 febbraio 2010, Sunsoft ha annunciato l'uscita di per WiiWare, 2 giorni prima della commercializzazione. In seguito, Sunsoft ha anche pubblicato Aero the Acrobat, Aero the Acrobat 2 ed (conosciuto anche come Hebereke) sempre per WiiWare."}
{"id": "3558184", "revid": "1372005", "url": "https://it.wikipedia.org/wiki?curid=3558184", "title": "Baliano I de Grenier", "text": "Biografia.\nEredit\u00f2 la Contea di Sidone dal padre Reginaldo. \nFu chiamato Baliano come il suo illustre nonno materno, difensore di Gerusalemme contro il Saladino, infatti sua madre era Helvis, figlia di Baliano di Ibelin.\nSuo padre mor\u00ec nel 1202, quando Baliano era ancora molto giovane, sua madre Helvis si rispos\u00f2 con Guido di Montfort che allev\u00f2 Baliano e gest\u00ec il suo patrimonio fino alla maggiore et\u00e0.\nBaliano divenne un potente e importante rappresentante della nobilt\u00e0 nativa della Terrasanta, durante tre crociate nel Levante della prima met\u00e0 del XIII secolo.\nDurante la Quinta crociata Baliano sconsigli\u00f2 le truppe di Andrea II d'Ungheria di tentare sortite nelle regioni deserte della sua contea di Sidone, che erano pressoch\u00e9 interamente controllate dai saraceni.\nGli ungheresi rifiutarono di ascoltare e molti furono massacrati nel corso di un agguato dei turcomanni.\nDurante la Sesta crociata, Baliano sostenne l'Imperatore Federico II per il trono di Gerusalemme.\nEgli negozi\u00f2 con Giordano Filangieri, il maresciallo del Sicilia, inviato da Federico nel 1228 per rappresentare la sua autorit\u00e0 in San Giovanni d'Acri fino a quando l'imperatore pot\u00e9 fare il viaggio di persona.\nBaliano fu il principale tra gli alleati locali dei crociati, nel momento in cui questi non erano ben accolti dalla popolazione locale.\nEgli sostenne l'imperatore e la sua germanizzazione e tent\u00f2, come con la precedente crociata, di evitare un bagno di sangue.\nNel 1229 Frederico lasci\u00f2 Baliano in carica a Tiro e nel 1231 gli diede la co-reggenza (baliato) del regno con Gualtiero l'alemanno.\nDurante la crociata di Tebaldo I di Navarra nel 1239, combatt\u00e9 nella battaglia vicino ad Ascalona fra i crociati e le forze egiziane.\nContro il suo buon giudizio Amalrico VI di Montfort ed Enrico II di Bar caricarono gli egiziani e furono sconfitti.\nPi\u00f9 tardi Baliano ricevette, dal sultano al-Salih Ayyub, il castello di \"Shaqil Arnun\", \nche suo padre aveva difeso con uno stratagemma da Saladino nel 1190.\nEgli mor\u00ec nel 1240 o, secondo Filippo di Novara, nel 1241.\nA Sidone, che Baliano aveva recuperato per la maggior parte, gli succedette il figlio Giuliano, nato dal matrimonio con Margherita di Brienne, figlia di Gualtieri Conte di Brienne, fratello maggiore di Giovanni di Brienne, re di Gerusalemme. Margherita, prima di sposare Baliano, era stata l'amante dell'imperatore Federico II."}
{"id": "3558186", "revid": "188402", "url": "https://it.wikipedia.org/wiki?curid=3558186", "title": "Teorema di nullit\u00e0 pi\u00f9 rango", "text": ""}
{"id": "3558187", "revid": "192549", "url": "https://it.wikipedia.org/wiki?curid=3558187", "title": "Baliano di Sidone", "text": ""}
{"id": "3558199", "revid": "767487", "url": "https://it.wikipedia.org/wiki?curid=3558199", "title": "Cima\u00ef", "text": "Cima\u00ef \u00e8 un sito d'arrampicata francese, situato vicino al paese di \u00c9venos, una quindicina di chilometri a nord ovest di Tolone.\nLa roccia \u00e8 di calcare e ci sono circa 250 vie soprattutto verticali e strapiombanti.\nNel 2011 a causa di cadute di pietre la falesia \u00e8 stata chiusa per due mesi e poi riaperta dopo essere stata messa in sicurezza.\nStoria.\nCima\u00ef \u00e8 un luogo storico per l'arrampicata. Negli anni '80 e '90 questa falesia, come anche Buoux, \u00e8 stata al centro dell'evoluzione dell'arrampicata mondiale. \u00c8 stata frequentata dai migliori arrampicatori di quel periodo come Patrick Edlinger, Didier Raboutou, Jean-Baptiste Tribout, Antoine Le Menestrel, Stefan Glowacz, Isabelle Patissier e Lynn Hill.\nPrincipali traguardi:\nLe vie.\nLe vie pi\u00f9 difficili:"}
{"id": "3558201", "revid": "262457", "url": "https://it.wikipedia.org/wiki?curid=3558201", "title": "Bardo Thodol", "text": ""}
{"id": "3558202", "revid": "275648", "url": "https://it.wikipedia.org/wiki?curid=3558202", "title": "Wimbledon 2011", "text": ""}
{"id": "3558204", "revid": "117626441", "url": "https://it.wikipedia.org/wiki?curid=3558204", "title": "Mary Forbes", "text": "Biografia.\nNata a Hornsey, un quartiere situato nell'area di North London, Mary Forbes cominci\u00f2 la sua carriera nel 1908 debuttando all'Aldwych Theatre di Londra. Lavor\u00f2 a lungo come attrice teatrale in Inghilterra e negli Stati Uniti prima di iniziare a lavorare per il cinema. Dal 1919 al 1958, ha girato 139 film.\nSposata due volte (la prima con Charles Quatermaine, la seconda con E.J. Taylor) ha avuto due figli, entrambi attori: Ralph Forbes, attore teatrale e cinematografico - prima, marito di Ruth Chatterton, e poi di Heather Angel - e Brenda Forbes, pure lei attrice teatrale e cinematografica.\nMary Forbes \u00e8 morta nel luglio 1974, a 90 anni."}
{"id": "3558215", "revid": "2019788", "url": "https://it.wikipedia.org/wiki?curid=3558215", "title": "Vittorio Morace", "text": "Soprannominato il \"Comandante\", dal 2005 al 2018 \u00e8 stato presidente del Trapani Calcio, che ha portato alla scalata dall'Eccellenza alla Serie B. \u00c8 stato anche, fino al 2016, presidente della Liberty Lines.\nBiografia.\nFiglio dell'avvocato marittimo Ettore Morace, diplomatosi Capitano di lungo corso all'istituto Nautico di Napoli intraprende l'attivit\u00e0 di piccolo armatore di navi da carico, con la \"Constance\". Nel 1970 \u00e8 gi\u00e0 amministratore delegato di \"Alilauro-Aliscafi del Tirreno Spa\" e un decennio dopo di \"Alisur S.A\" nelle Canarie, dove resta fino al 1987. Dal 1989 al 1993 \u00e8 direttore generale e poi amministratore delegato di SNAV S.P.A.\nNel 1993 fonda la Ustica Lines con base a Trapani e inizia l'attivit\u00e0 di trasporti veloci per passeggeri via mare sulla rotta \"Napoli \u2013 Ustica \u2013 Favignana \u2013 Trapani\" e \"Trapani - Pantelleria \u2013 Tunisia\". La societ\u00e0 oggi, con oltre 400 dipendenti, \u00e8 leader dei collegamenti veloci da e per la Sicilia.\n\u00c8 il padre di Ettore Morace, presidente e amministratore delegato della Tirrenia \u2013 Compagnia Italiana di Navigazione fino al 2015, oggi AD della Liberty Lines e fratello di Gianni Morace, che \u00e8 stato amministratore delegato della Cantieri Navali Rodriquez, societ\u00e0 controllata dalla famiglia Morace fino all'ingresso nel gruppo cantieristico di Roberto Colaninno.\nNel 2016, trasferitosi ormai a Malaga in Spagna, lascia anche la presidenza di Liberty Lines al figlio Ettore.\nIl 15 febbraio 2018 \u00e8 stato soggetto al sequestro dei suoi beni per 10 milioni di euro, incluso il 97,17% della Liberty Lines, a seguito dell'inchiesta \"Mare Monstrum\", che vede coinvolto anche il figlio Ettore. Nel dicembre 2019 viene prosciolto dal Gup di Palermo che ha dichiarato nei suoi confronti \"il non luogo a procedere in relazione alla malattia che lo ha colpito\".\nDirigente sportivo.\nNell'estate del 2005, Morace ha rilevato, da Antonino Birrittella (finito in guai giudiziari per la sua attivit\u00e0 professionale), il Trapani Calcio, in uno stato di ennesima crisi finanziaria. Il club lo rilanci\u00f2 nei campionati professionistici e con tre promozioni, nel 2013, port\u00f2 per la prima volta in assoluto la squadra calcistica in Serie B, dopo che la societ\u00e0, in periodi passati, sfior\u00f2 tale categoria. La compagine ha anche sfiorato la promozione in Serie A nel campionato 2015-2016, dopo aver perso la finale play-off contro il .\nIl 17 ottobre 2013 diventa cittadino onorario della citt\u00e0 di Trapani per meriti sportivi, conferitagli dall'allora sindaco Vito Damiano.\nSi \u00e8 dimesso dall'incarico di presidente il 26 marzo 2018, in seguito all'indagine che lo ha visto accusato di corruzione, lasciando il posto a Paola Iracani.\nNell'estate dello stesso anno, Vittorio Morace manifesta la volont\u00e0 di cedere la societ\u00e0 sportiva dopo le vicende giudiziarie che hanno coinvolto la Liberty Lines, mantenendo la propriet\u00e0. Dopo la controversia che ha coinvolto Morace e l\u2019imprenditore Francesco Agnello e la successiva trattativa con il finanziere romano Giorgio Heller , il 5 marzo 2019 il Trapani Calcio s.r.l. viene ceduto alla societ\u00e0 \"FM Service srl\" di Maurizio De Simone.\nVita privata.\nMorace \u00e8 attualmente sposato con Anne Marie Collart, avvocato immobiliarista olandese e inoltre, dal 2012 al 2018, direttore generale del Trapani. Cinque degli otto figli, Ettore, Adriana, Cristina, Gianluca e Fiammetta, sono nati dal precedente matrimonio con la napoletana Daniela Martone."}
{"id": "3558219", "revid": "31886", "url": "https://it.wikipedia.org/wiki?curid=3558219", "title": "Museo diocesano d'arte sacra e benedettino", "text": "Il Museo benedettino e diocesano d'arte sacra di Nonantola \u00e8 allestito nel Palazzo abbaziale, adiacente alla basilica benedettina dedicata a San Silvestro.\nIl museo \u00e8 stato inaugurato il 31 dicembre 1999, in occasione del Giubileo del 2000, per volere di mons. Lino Pizzi, poi vescovo di Forl\u00ec-Bertinoro, per mettere in rilievo la grande ricchezza del patrimonio di fede, storia e tradizione dell'abbazia di Nonantola e dell'arcidiocesi di Modena-Nonantola.\nOpere.\nIl percorso del museo si compone di due sezioni:\nSala I.\nNella prima sala sono conservati i tessuti di manifattura bizantina, che avevano in antico la funzione di avvolgere le spoglie dei santi nonantolani. I tessuti sono stati rinvenuti nell'abbazia nel 2002, insieme a frammenti minori e altri oggetti:\nA questi si aggiunge l\"'arca romana di papa Silvestro I\" che ha conservato le reliquie del santo dal 756, quando giunse da Roma, fino al 1914.\nSala II.\nLa seconda sala conserva il nucleo principale del Tesoro abbaziale. Di rilievo:\nSala III.\nNella terza sala sono presentati:\nSala IV.\nLa sala conserva opere d'arte databili dal XV al XVII secolo, tra cui si ricordano:\nSala V.\nLa sala numero 5, che ripercorre la storia degli abati commendatari che fra il 1449 e il 1986 hanno retto l'abbazia e la diocesi, ospita uno spazio incentrato sulla figura di uno di questi, san Carlo Borromeo, abate fra il 1560 e il 1566. In quest'ultimo spazio si trovano una reliquia (una sua scarpa) e il dipinto \"San Carlo Borromeo che battezza un neonato durante la peste di Milano\" (1612) di Ludovico Carracci.\nInoltre, in questa sala sono esposti:"}
{"id": "3558225", "revid": "1573940", "url": "https://it.wikipedia.org/wiki?curid=3558225", "title": "Discostriata", "text": "Discostriata \u00e8 un genere di insetti della famiglia Ephydridae (Diptera: Schizophora). \nSistematica.\nDi recente istituzione, il genere comprende due sole specie \nDi entrambe le specie si conoscono solo i maschi adulti, sulla base della descrizione fornita dalla ditterologa russa di alcuni esemplari raccolti nel 2007 da Nikita Vikhrev, dell'Universit\u00e0 statale di Mosca, e conservati nel Museo Zoologico della stessa istituzione. Del tutto sconosciuta \u00e8 la morfologia delle femmine e degli stadi giovanili, come sconosciuta \u00e8 la biologia.\nDescrizione.\nGli adulti sono moscerini di dimensioni medio-piccole, con corpo lungo 2-4\u00a0mm. La livrea \u00e8 di colore nerastro, con tegumento pi\u00f9 o meno lucente, ricoperto, a tratti, da un microtomento argenteo. Morfologicamente sono affini agli efidridi del genere \"Discomyza\", dai quali si distinguono per la conformazione della faccia e delle antenne, per il numero di setole fronto-orbitali e scutellari e per la pigmentazione dell'addome.\nIl capo ha una forma simile a quello di \"Discomyza\": ben sviluppato, di forma non triangolare, con occhi non sporgenti, fronte larga e di forma rettangolare, vertice angolato, occipite concavo. La faccia \u00e8 invece appiattita e poco rugosa (convessa e percorsa da rughe profonde in \"Discomyza\"). La pigmentazione \u00e8 quasi completamente nera, con riflessi lucenti, ma sono presenti macchie localizzate, per lo sviluppo di un microtomento argenteo, presso le orbite e nel triangolo ocellare sulla fronte, in due linee longitudinali mediali nella faccia e, infine, sulle parafacce.\nLe antenne sono ben distanziate fra loro e si inseriscono entro il primo quarto dorsale del profilo laterale del capo. La loro forma \u00e8 un carattere diagnostico ben evidente per la marcata lunghezza, arrivando all'altezza dell'apertura boccale; il motivo risiede nella forma oblunga del pedicello e del primo flagellomero, con un rapporto fra lunghezza e larghezza, rispettivamente, di 4:1 e 5:1. L'arista \u00e8 pettinata e relativamente breve, con 7-8 peli dorsali. Scapo e pedicello sono giallastri, scuri, il primo flagellomero \u00e8 nero.\nLa chetotassi cefalica \u00e8 cos\u00ec caratterizzata:\nIl torace \u00e8 nero, pubescente sullo scuto e sullo scutello e cosparso di macchiette argentee dorsali e laterali per la presenza di un microtomento. La chetotassi comprende una dorsocentrale prescutellare, una omerale, due notopleurali, una postalare. Lo scutello \u00e8 provvisto di un solo paio apicale di scutellari (due paia in \"Discomyza\"), le pleure presentano due setole nell'episterno dorsale e una nell'episterno ventrale.\nLe ali sono completamente ialine e, a differenza di quelle di \"Discomyza\", non presentano pigmentazioni zonali in corrispondenza delle nervature trasversali. Solo in \"D. discostriata\" si evidenzia una leggera offuscatura della cellula marginale. La venatura \u00e8 molto simile a quella di \"Discomyza\", con costa estesa fino alla terminazione della media, ramo R2+3 della radio lungo e ben distanziato dalla costa, vena trasversa medio-cubitale discale (dm-cu) diritta. La vena radio-mediale (r-m) ha una posizione prossimale, alla stessa altezza della fusione della subcosta con il ramo anteriore della radio (R1). Questo carattere, anche se \u00e8 un elemento diagnostico, non \u00e8 comunque esclusivo in quanto ricorre anche in alcune specie di \"Discomyza\".\nL'addome \u00e8 di colore nero e pi\u00f9 o meno lucente e diffusamente tomentoso. A differenza di \"Discomyza\", presenta macchie di microtomento argenteo in corrispondenza di alcuni tergiti. I maschi hanno l'epandrio conformato a U e fortemente sclerificato. In \"D. discostriata\", l'epandrio si sviluppa in altezza, presentandosi, alla vista posteriore, pi\u00f9 lungo che largo, e delimita una cavit\u00e0 cercale piuttosto stretta. In \"D. vikhrevi\" \u00e8 invece isodiametrico e delimita una cavit\u00e0 cercale pi\u00f9 ampia.\nDistribuzione.\nDi entrambe le specie si dispone solo di esemplari maschili catturati in due distinti siti della Thailandia orientale a est della baia di Bangkok, perci\u00f2 il genere risulta endemico di questa regione, con un areale ristrettissimo. Secondo la segnalazione di Krivosheina (2008), relativa agli olotipi e ai paratipi delle due specie, \"D. discostriata\" \u00e8 stato rinvenuto in una localit\u00e0 interna, nel distretto di Khao Chamao (Provincia di Rayong), mentre \"D. vikhrevi\" in aree costiere in prossimit\u00e0 di Pattaya (Provincia di Chonburi). In altra sede, Vikhrev ha pubblicato le foto di due esemplari delle due specie e in didascalia ha riportato, per entrambi, il distretto di Khao Chamao come stazione di ritrovamento.\nIn merito all'habitat e al contesto relativo alla cattura degli esemplari, la pubblicazione di Krivosheina riporta solo le localit\u00e0 di provenienza secondo quanto registrato nelle etichette della collezione. Non ci sono informazioni in merito all'habitat e al contesto relativo alla raccolta di questi insetti. Nella didascalia delle due foto pubblicate, Vikhrev riporta il ritrovamento di questi insetti su granchi in decomposizione. Va precisato che le informazioni riportate da Vikhrev sono prive di ufficialit\u00e0, sotto l'aspetto scientifico, e non si esclude la possibilit\u00e0 che sia stata riprodotta, erroneamente e accidentalmente, la stessa didascalia per due differenti foto."}
{"id": "3558230", "revid": "1471495", "url": "https://it.wikipedia.org/wiki?curid=3558230", "title": "In se magna ruunt", "text": "In se magna ruunt \u00e8 una locuzione latina che viene tradotta in lingua italiana come Le cose grandi crollano su se stesse. La frase \u00e8 tratta dalla Pharsalia (I,81) del celebre poeta romano Marco Anneo Lucano. \nL'autore con questa breve massima voleva indicare lo stato di disfacimento e decadenza del Mos Maiorum a cui era giunto l'impero romano al suo tempo proprio a causa ,secondo l'avviso del poeta, della sua eccessiva grandezza e ricchezza che aveva rovinato la laboriosit\u00e0 italica e i suoi costumi."}
{"id": "3558234", "revid": "1573940", "url": "https://it.wikipedia.org/wiki?curid=3558234", "title": "Sternotherus depressus", "text": "Sternotherus depressus \u00e8 una tartaruga della famiglia Kinosternidae.\nDistribuzione e habitat.\nIn natura questa tartaruga \u00e8 presente solo nel Black Warrior River, fiume dell'Alabama.\nVive in torrenti e piccoli fiumi con acqua limpida, fondale roccioso, vegetazione secca e abbondante popolazione di lumache (di cui si ciba).\nSi stima che il 56% dell'habitat storico sia stato degradato a tal punto da aver perso la popolazione di \"S. depressus\" , che il 37% contenga pochi superstiti e che solo il 7% sia rimasto abbastanza inalterato.\nDescrizione.\nTartarughe di piccole dimensioni, il carapace raggiunge solitamente una lunghezza inferiore agli 11 cm.\nComportamento.\nTartarughe quasi del tutto acquatiche. Spesso scava buche sotto tronchi o cespugli lungo la riva. \u00c8 principalmente diurna.\nAlimentazione.\nSi nutre principalmente di lumache e vongole (introdotte dall'uomo) ma anche di larve e insetti.\nRiproduzione.\nGli esemplari di sesso maschile raggiungono la maturit\u00e0 sessuale tra il 4\u00ba e il 6\u00ba anno di vita, quelli di sesso femminile tra il 6\u00ba e l'8\u00ba.\nLa femmina depone solitamente fino a 3 uova per due volte l'anno."}
{"id": "3558235", "revid": "287204", "url": "https://it.wikipedia.org/wiki?curid=3558235", "title": "11829 Tuvikene", "text": "11829 Tuvikene \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,2847702\u00a0UA e da un'eccentricit\u00e0 di 0,1372149, inclinata di 3,57594\u00b0 rispetto all'eclittica."}
{"id": "3558237", "revid": "287204", "url": "https://it.wikipedia.org/wiki?curid=3558237", "title": "11832 Pustylnik", "text": "11832 Pustylnik \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,4010538\u00a0UA e da un'eccentricit\u00e0 di 0,2090037, inclinata di 3,31819\u00b0 rispetto all'eclittica."}
{"id": "3558239", "revid": "121435168", "url": "https://it.wikipedia.org/wiki?curid=3558239", "title": "Tatsuya Endo", "text": "Endo ha disegnato anche parecchie storie brevi per diverse riviste, ma \"Tista\" \u00e8 la sua prima serie regolare.\nVita.\nSin dall'infanzia, Endo aspirava a diventare un mangaka. La sua famiglia era composta da un genitore e un fratello. I suoi attori preferiti sono Bruce Lee, Hiroshi Abe, Meg Ryan e Odrey Toto. I suoi mangaka preferiti sono Akira Toriyama, Hiroyuki Nishimori e Minetar\u014d Mochizuki. I suoi hobby sono lo sci, la pallacanestro e i giochi con la racchetta."}
{"id": "3558241", "revid": "74801", "url": "https://it.wikipedia.org/wiki?curid=3558241", "title": "Benny Mardones", "text": "Mardones \u00e8 morto nel giugno 2020, a 73 anni, per le complicazioni della malattia di Parkinson, che gli era stata diagnosticata quando ne aveva 54."}
{"id": "3558242", "revid": "287204", "url": "https://it.wikipedia.org/wiki?curid=3558242", "title": "13554 Decleir", "text": "13554 Decleir \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,7617667\u00a0UA e da un'eccentricit\u00e0 di 0,1573867, inclinata di 2,81711\u00b0 rispetto all'eclittica."}
{"id": "3558246", "revid": "697352", "url": "https://it.wikipedia.org/wiki?curid=3558246", "title": "Quevedo", "text": "Quevedo \u00e8 una citt\u00e0 dell'Ecuador (pop. circa 150\u00a0000 abitanti) situata nella Provincia di Los R\u00edos e capoluogo dell'omonimo cantone. Con una popolazione di circa 150\u00a0000 abitanti si tratta della citt\u00e0 pi\u00f9 popolosa della provincia (superando il capoluogo Babahoyo), e della dodicesima citt\u00e0 pi\u00f9 popolosa dell'Ecuador, secondo il censimento del 2010.\nIl complesso agroindustriale di Quevedo \u00e8 uno dei principali esportatori al mondo di banane, cacao, maracuy\u00e1 e caff\u00e8. In questi anni le attivit\u00e0 non agricole hanno sperimentato notevoli progressi, soprattutto nel settore finanziario ed educativo.\nSebbene sia situata nell'entroterra, la posizione geografica di Quevedo la rende un importante collegamento logistico tra i principali centri abitati della zona costiera del Pacifico, come Guayaquil, Santo Domingo e Manta, e le citt\u00e0 degli altopiani andini come Ambato e Quito. Dalla capitale ecuadoriana dista 224\u00a0km e ne dista 166 da Guayaquil. Si trova al centro del paese su un'importante via di comunicazione tra il nord e il sud dell'Ecuador, e distante un'ora circa dalla costa, alla quale si connette tramite la via che conduce al porto di Manta.\nCollegamenti esterni.\nMunicipio di Quevedo"}
{"id": "3558248", "revid": "62004", "url": "https://it.wikipedia.org/wiki?curid=3558248", "title": "Raymond Martin", "text": "Professionista dal 1973 al 1983, concluse terzo al Tour de France 1980, edizione nella quale ottenne anche una vittoria di tappa e il successo nella classifica scalatori.\nCarriera.\nDopo aver vinto pi\u00f9 di novanta corse fra i dilettanti, tra cui il titolo nazionale di categoria, e aver rappresentato la Francia ai Giochi olimpici 1972 a Monaco di Baviera, pass\u00f2 professionista nel 1973 con la Gitane-Frig\u00e9cr\u00e8me. Al primo anno ottenne subito diversi piazzamenti, arrivando terzo alla Polymultipli\u00e9e e nono nella Parigi-Camembert per quel che concerne le corse in linea, e sesto nel Grand Prix du Midi Libre per quanto riguarda le gare a tappe.\nNel 1974 ottenne le sue prime vittorie, fra cui una \"classica\" del panorama francese, il Grand Prix de Ouest-France a Plouay, e si ripet\u00e9 l'anno successivo vincendo la Parigi-Camembert.\nNel 1976 fu quarto nei campionati nazionali e secondo al Grand Prix de Plumelec, terzo al Crit\u00e9rium National e settimo alla Polymultipli\u00e9e, mentre nel 1977 al Tour de France arriv\u00f2 undicesimo e ottenne altri piazzamenti nelle corse in linea francesi.\nTorn\u00f2 al successo nel 1978 aggiudicandosi una tappa al Circuit de la Sarthe, una al Crit\u00e9rium National, mentre nel 1979 si ripet\u00e9 vincendo la sua seconda Parigi-Camembert.\nA inizio 1980 arriv\u00f2 terzo nella Poly Normande e undicesimo nella Freccia Vallone, mentre a maggio vinse la Polymultipli\u00e9e e a giugno partecip\u00f2 al Crit\u00e9rium du Dauphin\u00e9 Lib\u00e9r\u00e9, riuscendo a vincere una tappa e concludendo secondo in classifica generale. Con queste premesse si present\u00f2 al Tour de France, dove riusc\u00ec nuovamente a vincere una tappa e a salire sul podio finale di Parigi, terzo classificato della generale e vincitore della classifica scalatori.\nFra il 1981 e il 1983 ottenne ancora diversi piazzamenti, anche se non riusc\u00ec pi\u00f9 a vincere. Arriv\u00f2 ottavo al Tour de France 1982 e terzo nella Parigi-Camembert 1983. Concluse l'attivit\u00e0 agonistica al termine della stagione 1983."}
{"id": "3558250", "revid": "392684", "url": "https://it.wikipedia.org/wiki?curid=3558250", "title": "Missile terra terra", "text": ""}
{"id": "3558251", "revid": "287204", "url": "https://it.wikipedia.org/wiki?curid=3558251", "title": "24949 Kla\u010dka", "text": "24949 Kla\u010dka \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,9710061\u00a0UA e da un'eccentricit\u00e0 di 0,0968672, inclinata di 2,89265\u00b0 rispetto all'eclittica."}
{"id": "3558255", "revid": "3732", "url": "https://it.wikipedia.org/wiki?curid=3558255", "title": "Stefano Cavazzuti", "text": ""}
{"id": "3558257", "revid": "287204", "url": "https://it.wikipedia.org/wiki?curid=3558257", "title": "24949 Klacka", "text": ""}
{"id": "3558258", "revid": "484362", "url": "https://it.wikipedia.org/wiki?curid=3558258", "title": "Bathurst Island", "text": ""}
{"id": "3558259", "revid": "154893", "url": "https://it.wikipedia.org/wiki?curid=3558259", "title": "Bande di Widmannst\u00e4tten", "text": ""}
{"id": "3558260", "revid": "154893", "url": "https://it.wikipedia.org/wiki?curid=3558260", "title": "Bande di Widmannstatten", "text": ""}
{"id": "3558262", "revid": "41735560", "url": "https://it.wikipedia.org/wiki?curid=3558262", "title": "Convenzione di Oviedo", "text": ""}
{"id": "3558265", "revid": "287204", "url": "https://it.wikipedia.org/wiki?curid=3558265", "title": "12789 Salvadoraguirre", "text": "12789 Salvadoraguirre \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3164471\u00a0UA e da un'eccentricit\u00e0 di 0,1597047, inclinata di 23,30313\u00b0 rispetto all'eclittica."}
{"id": "3558267", "revid": "86599", "url": "https://it.wikipedia.org/wiki?curid=3558267", "title": "19952 Ashkinazi", "text": "19952 Ashkinazi \u00e8 un asteroide della fascia principale. Scoperto nel 1982, presenta un'orbita caratterizzata da un semiasse maggiore pari a 2,7566417\u00a0UA e da un'eccentricit\u00e0 di 0,2842922, inclinata di 7,40706\u00b0 rispetto all'eclittica."}
{"id": "3558268", "revid": "1494169", "url": "https://it.wikipedia.org/wiki?curid=3558268", "title": "Achillini", "text": ""}
{"id": "3558269", "revid": "767487", "url": "https://it.wikipedia.org/wiki?curid=3558269", "title": "Crying Sun", "text": "Crying Sun \u00e8 un brano dei Radio Birdman pubblicato originalmente sull'album \"Living Eyes\" del 1981.\nNel 1983 \u00e8 stato nel 1983 inciso dal supergruppo dei New Race e pubblicato come singolo dalla Citadel.\nSul lato B \u00e8 presente la reinterpretazione di \"Gotta Keep Movin\"' degli MC5."}
{"id": "3558270", "revid": "3115", "url": "https://it.wikipedia.org/wiki?curid=3558270", "title": "Marie Dorval", "text": "Biografia.\nMarie Thomase Am\u00e9lie nacque a Lorient, in un modesto albergo di rue de la Com\u00e9die, dove alloggiavano provvisoriamente i suoi genitori, Joseph Charles Delaunay e Marie Bourdais, due attori di una \"troupe\" di girovaghi. Non erano sposati, n\u00e9 si sposarono: il padre, un ventisettenne di Rouen, si limit\u00f2 a legittimarla al funzionario del municipio il giorno dopo la nascita. La madre, diciassettenne originaria di Lione, era figlia di un capo-comico di Marsiglia, Antoine Bourdais. Terminate le rappresentazioni a Lorient, la compagnia riprese la sua \"tourn\u00e9e\".\nRicapitarono a Lorient quattro anni dopo e Marie, che gi\u00e0 aveva cominciato a calcare le scene, vi recit\u00f2 una parte nella \"Fl\u00fbte enchant\u00e9e\"; l'anno dopo, nel 1803, a Lilla, recit\u00f2 in \"Camille\" di Marsollier, e quello fu anche l'anno in cui il padre lasci\u00f2 figlia e compagna per una nuova amante.\nMadre e figlia continuarono la vita di sempre. I commedianti delle piccole compagnie ambulanti ricoprivano pi\u00f9 ruoli, comici e drammatici, e Marie era attrice, corista e ballerina. Furono ancora a Lorient, dove nel 1805 la piccola Marie fu notata \u00abrecitare con un'intelligenza meravigliosa\u00bb da Henry Monnier che ne acquist\u00f2 allora un ritratto, a Nancy, a Strasburgo, a Nantes, a Bayonne. Nel 1813 sua madre, da tempo malata di tubercolosi, mor\u00ec. La figlia non si era mai sentit\u00e0 amata dai genitori ma giustific\u00f2 almeno la madre: \u00abSi pu\u00f2 essere veramente madre - racconter\u00e0 a Monnier - in quell'atmosfera di lotte, di miseria, di orgoglio, di passioni violente o volgari che \u00e8 la vita della commediante errante?\u00bb.\nRimasta sola a quindici anni, accett\u00f2 la corte di Louis-\u00c9tienne Allan (1777-1819), un regista e coreografo parigino del teatro di Strasburgo, che per ammirazione verso Diderot si faceva chiamare Dorval, il protagonista del \"Fils naturel\" dello scrittore illuminista. Si sposarono nel 1813 nel municipio di Lorient. Fu un matrimonio tranquillo, senza passione, che vide la nascita di due figlie, Gabrielle e Louise.\nLa sua vita oscura di attrice in ruoli di secondo piano sembr\u00f2 illuminarsi quando fu chiamata a sostituire l'indisposta prima attrice nella \"M\u00e8re coupable\" di Beaumarchais: ottenne un grande successo e tra gli spettatori vi era Charles-Gabriel Potier, celebre attore di \"vaudeville\" della Com\u00e9die-Fran\u00e7aise di passaggio a Strasburgo. Questi le propose di trasferirsi a Parigi, dove l'avrebbe raccomandata ai migliori teatri, assicurandole che solo nella capitale il suo talento sarebbe stato riconosciuto come meritava.\nA Parigi.\nI coniugi Dorval giunsero a Parigi quando Potier era in \"tourn\u00e9e\". Marie riusc\u00ec a farsi presentare a Pierre Lafon (1773-1846), attore e socio della \"Com\u00e9die\", che dopo un'audizione escluse che lei fosse un'attrice drammatica, la giudic\u00f2 solo adatta a ruoli di \"soubrette\" e la prese nella sua classe di recitazione al Conservatorio. Quando, mesi dopo, Potier ritorn\u00f2 a Parigi, la convinse ad abbandonare le lezioni di Lafon e a debuttare con lui al teatro di Porte-Saint-Martin in \"Pam\u00e9lia mari\u00e9e\", un dramma di Pelletier-Volm\u00e9ranges e Cubi\u00e8res-Palmezeaux. Quella serata del 12 maggio 1818 fu un grave insuccesso per Marie che, a disagio nel seguire meccanicamente i principi di recitazione insegnati da Lafon, fu fischiata dal pubblico.\nAnd\u00f2 meglio con \"Les fr\u00e8res \u00e0 l'\u00e9preuvre\" di Pelletier-Volm\u00e9ranges e con \"La cabane de Montainard\" di Fr\u00e9d\u00e9ric Dupetit-M\u00e9r\u00e9e e Victor Ducange, il 25 settembre 1818. La famiglia viveva intanto in una camera ammobiliata di rue des Vinaigriers e il marito, ottenuto un ingaggio a Pietroburgo, aveva promesso che non appena fosse tornato si sarebbero sistemati in un alloggio pi\u00f9 decoroso. Ma non torn\u00f2 pi\u00f9: Allan mor\u00ec in Russia, a Smolensk o a Pietroburgo, il 30 maggio 1820.\nGi\u00e0 con il marito lontano, Marie aveva avuto una relazione con il direttore dell'orchestra del teatro, Alexandre Piccinni, nipote del noto musicista italiano Niccol\u00f2, e compositore lui stesso. Ne nacque l'11 dicembre 1820 una figlia, Caroline. Piccinni era sposato ma amava le avventure senza conseguenze. Non riconobbe la bambina, interruppe la relazione, e fece ottenere alle Dorval un alloggio migliore in rue de Bondy e un sussidio di 75 franchi. Il direttore del teatro di Porte-Saint-Martin continu\u00f2 a garantirle parti di secondo piano, nelle quali la sua figura non emergeva. Un successo di critica lo ottenne soltanto nel 1822 con la parte di protagonista in \"Les deux for\u00e7ats\", un melodramma di Boirie, Carmouche e Poujol.\nIl successo.\nNel 1822 Jean-Toussaint Merle (1785-1852), autore di \"pi\u00e8ces\" teatrali, divenne il nuovo direttore della Porte-Saint-Martin. Il suo \"Le tailleur de Jean-Jeacques\" fu portato sulle scene da Marie, ma pass\u00f2 inosservato. Grande fu invece il successo, il 10 dicembre 1825 de \"La fille du musicien\" di Crosnier e Ferri\u00e8re: il realismo romantico dell'interpretazione di Marie Dorval - rimase celebre la scena della morte della protagonista - impression\u00f2 il pubblico che le tribut\u00f2 delle ovazioni. Anche \"Le monstre et le magicien\" di Merle fu ben accolto il 10 giugno 1826: iniziava finalmente per la Dorval una carriera di continui successi.\nPer due anni, dal 1827 al 1829, recit\u00f2 accanto al grande attore Fr\u00e9d\u00e9rick Lema\u00eetre, e ne fu anche l'amante: \u00abquesti due attori molto ispirati - scrisse Jules Janin - fecero una completa rivoluzione nell'arte drammatica [...] Mme Dorval aveva, nella sua persona un po' curva, di che giustificare le pi\u00f9 vive simpatie. Era fragile, sconsolata, umile, tremante [...] erano fatti, lui per esprimere tutti i violenti trasporti dell'anima umana, lei per dirne le dolci gioie intime e benevole [...] lui aveva la forza, lei la grazia, lui la violenza, lei l'incanto\u00bb.\nE Th\u00e9ophile Gautier spiega che nella Dorval, uno sguardo inquieto, una mano portata alla fronte, erano sufficienti a soggiogare la sala pi\u00f9 sostenuta: \u00abper quanto non fosse regolarmente bella, possedeva uno \"charme\" supremo, uno \"charme\" irresistibile, e con la sua voce sonora che sembrava vibrare nelle lacrime, s'insinuava dolcemente nel cuore. Aveva accenti di natura, gridi d'anima che sconvolgevano la platea\u00bb.\nQuando Merle le propose di sposarlo, Marie accett\u00f2. Ricco, distinto, debole commediografo ma critico autorevole e brillante, monarchico cos\u00ec convinto da essere soprannominato \"il merlo bianco\", con referenze a corte - la delfina, la duchessa d'Angoul\u00eame, era sua devota lettrice - il matrimonio con un uomo cos\u00ec influente poteva essere il coronamento sociale dell'avventura artistica della Dorval. Si sposarono il 17 ottobre 1829 e andarono a vivere con le tre figlie dell'attrice in un appartamento del boulevard Saint-Martin.\nEra il tempo delle polemiche letterarie tra i tradizionalisti, sostenitori del decoro classico, del nobile verosimile e della regola delle tre unit\u00e0, e la nuova scuola dei romantici, dove la fantasia, attenendosi al vero della natura, voleva affrancarsi dalle convenzioni e dalle regole, la scuola della \"Jeune France\" di Victor Hugo, di Gautier, di G\u00e9rard de Nerval, di Dumas. Quest'ultimo si era visto rifiutare da Mlle Mars la parte di protagonista del suo nuovo dramma \"Antony\". Marie Dorval l'accett\u00f2 subito, impose Bocage - un altro dei suoi amanti occasionali - nel ruolo di Antony e, malgrado lo scetticismo di Crosnier, nuovo direttore della Porte-Saint-Martin, la prima del dramma and\u00f2 in scena il 3 maggio 1831.\nFu un trionfo crescente man mano che si susseguivano i cinque atti del dramma. Alla fine del quarto atto \u00abun immenso clamore seguito da applausi frenetici discese come una cataratta. Si applaud\u00ec e si url\u00f2 per cinque minuti\u00bb e nell'ultima scena, quando Antony pugnala di fronte al marito la propria amante Ad\u00e8le, \u00abla sala era veramente in delirio: si applaudiva, si singhiozzava, si piangeva, si gridava. La passione bruciante della \"pi\u00e8ce\" aveva incendiato tutti i cuori\u00bb.\nAnche De Vigny lod\u00f2 il dramma di Dumas e l'interpretazione della Dorval. Nella \"Revue des Deux Mondes\" scrisse che \u00ablei sembrava un'attrice del Covent-Garden, o del Drury-Lane, con tutta la profondit\u00e0 dell'immaginazione, dell'emozione di Mrs Siddons ed a questa potenza tragica, la prima nel teatro, ha aggiunto quella data da una fine osservazione della societ\u00e0; \u00e8 un talento completo [...]\u00bb.\nAlfred de Vigny.\nAlfred de Vigny e Marie Dorval si erano conosciuti l'anno prima al \"Caf\u00e9 des Variet\u00e9s\". L'attrazione che essi provavano l'uno verso l'altra era frenata dalla ben nota riservatezza del poeta, \u00absegreto, / come nella sua torre d'avorio\u00bb. Del resto, egli temperava abitualmente i suoi desideri con la cura della dissimulazione, preoccupato di apparire sempre \"comme il faut\", ed era sposato dal 1825 con Lydia Bunbury, figlia del ricchissimo lord Hugh Bunbury, il quale passava ai due sposi una congrua rendita annua. Quanto a Monsieur Merle, fu sempre al corrente delle avventure della moglie, ma non sembr\u00f2 mai preoccuparsene.\nRientrato nel suo appartamento, sul libro del suo \"Othello\" che le avrebbe regalato, compose la poesia che lei gli aveva ispirato:\nDopo aver visto il mediocre dramma \"L'incendiaire\", De Vigny si era chiesto come potesse un teatro come la Porte-Saint-Martin passare \u00abdall'alta tragedia, dal primo dramma, alla pi\u00f9 ignobile farsa\u00bb. Ma Madame Dorval faceva il miracolo \u00abdi mettere parole piatte e del tutto insignificanti su di un tono cos\u00ec patetico, cos\u00ec appassionato, cos\u00ec caloroso [...]\u00bb. Si erano ancora rivisti pi\u00f9 volte e il poeta scrisse per lei il dramma \"La Mar\u00e9chale d'Ancre\", consegnando il manoscritto alla direzione della Porte-Saint-Martin perch\u00e9 fosse rappresentato. In quei giorni divennero amanti.\nGi\u00e0 Marie immaginava il prossimo trionfo, suo e della \"pi\u00e8ce\" di De Vigny, quando seppe che egli aveva improvvisamente affidato il manoscritto all'Od\u00e9on, il tempio del teatro classico parigino, e la parte di protagonista alla famosa ma ormai declinante Mlle George. Non si conosce il motivo di questo voltafaccia, ma certo il poeta dovette subire la collera dell'amante, e le indirizz\u00f2 versi di consolazione e di perdono:\nMarie si rifece, l'11 agosto 1831, con un successo personale nella \"Marion Delorme\" di Hugo, opera per il resto contrastata. Contemporaneamente, \"La Mar\u00e9chale d'Ancre\", presentata da Mlle George e Lema\u00eetre, subiva all'Od\u00e9on un mezzo insuccesso. Il 15 agosto De Vigny invi\u00f2 a Mme Dorval il suo dramma riveduto e corretto con la dedica: \u00abvoi non siete regina nel vostro teatro che per il talento, e non esiste dignit\u00e0 regale pi\u00f9 potente di questa, nel tempo in cui viviamo\u00bb. Marie la recit\u00f2 poi alla Porte-Saint-Martin nel novembre 1832, con il consueto successo.\nNell'agosto del 1831 le era stato presentato il poeta Antoine Fontaney, reduce dall'amore infelice per Marie Nodier, la figlia dell'accademico Charles Nodier. Egli divenne un assiduo della sua casa, sotto l'occhio geloso di De Vigny, che capiva che quel giovane poeta romantico non dispiaceva affatto a Marie, che infatti non manc\u00f2 di offrirgli \"avances\" inequivocabili, convinta che il giovane poeta fosse innamorato di lei. S'ingannava, poich\u00e9 a Fontaney interessava in realt\u00e0 l'adolescente Gabrielle Dorval, come un giorno avrebbe saputo.\nGeorge Sand.\nNel gennaio 1833 George Sand, ancora poco nota al pubblico, scrisse una lettera alla Dorval chiedendo di poterla conoscere. Marie le fece subito visita nella mansarda di quai Saint-Michel, ove la Sand, separata dal marito, viveva con il giovane scrittore Jules Sandeau. Le due donne si piacquero subito e continuarono a frequentarsi: \u00abVedo in piena intimit\u00e0 madame Dorval [...] ne sono folle\u00bb. De Vigny era scandalizzato dal comportamento della Sand: \u00abSenza grazia nei gesti, rude nel parlare. Uomo nell'aspetto, nel linguaggio, nel suono della voce e nella sfrontatezza dei discorsi\u00bb.\nRotto ogni rapporto con Sandeau, Sand e Dorval divennero inseparabili. Con molta fantasia, Ars\u00e8ne Houssaye racconta che, dopo lo spettacolo, Marie incontrava la scrittrice nel suo nuovo alloggio al quai Malaquais: \u00abLe due baccanti si lasciavano all'alba, ebbre ancora nel pallore dei sogni compiuti. E la donna eloquente aveva quel giorno pi\u00f9 eloquenza. E la donna di teatro pi\u00f9 carezze nella voce, pi\u00f9 fuoco nello sguardo\u00bb.\nQuando, in luglio, Marie lasci\u00f2 Parigi per una \"tourn\u00e9e\" senza salutarla, la Sand le scrisse una lettera appassionata: \u00abHo pensato che non mi amassi pi\u00f9. Ho pianto come un asino [...] Gente che conosco appena e che non ti conosce mi ha detto e scritto che tu mi tradivi! Tradire cosa? [...] \u00bb, promettendo di raggiungerla immediatamente a un suo solo cenno. Ma George Sand non lasci\u00f2 Parigi. Il giorno dopo rivide Alfred de Musset e ne divenne l'amante.\nDalla figlia Louise, gelosa della sorella, Marie venne a conoscenza del legame che univa Gabrielle e Fontaney, e dei loro progetti di matrimonio. Decisa a troncare quella relazione, mise Gabrielle in convento. Con la complicit\u00e0 della superiora, Fontaney, che era dovuto partire per la Spagna, riusc\u00ec a mantenersi in corrispondenza con la ragazza e poi, tornato a Parigi nel marzo del 1834, riusc\u00ec a far fuggire Gabrielle dal convento e insieme raggiunsero Londra.\nIntanto Marie Dorval continuava le recite: il 21 maggio 1833 fu data la prima della \"B\u00e9atrix Cenci\" del marchese de Custine, che fu ritirata dalle scene dopo solo tre rappresentazioni. L'unico a rallegrarsi dell'insuccesso fu forse De Vigny, geloso del marchese, senza sapere che questi era ben pi\u00f9 sensibile alla virile prestanza di Fr\u00e9d\u00e9rick Lema\u00eetre. Il 30 maggio fu la volta dell'atto unico \"Quitte par la peur\" di De Vigny, recitato all'Op\u00e9ra. Una duchessa infelicemente sposata a un ambasciatore che vive a lungo lontano da lei, resta incinta dell'amante. Quando il marito ritorna improvvisamente, si dimostra comprensivo e rassicura la donna: passer\u00e0 la notte in casa, per far credere ai domestici che sar\u00e0 lui il padre del nascituro.\nLa \"pi\u00e8ce\" pat\u00ec un clamoroso insuccesso e nessuno fu risparmiato, n\u00e9 i protagonisti Dorval e Bocage, n\u00e9 l'autore. \"Quitte par la peur\" \u00ab\u00e8 l'errore di un uomo di talento. Niente \"verve\", niente allegria, niente naturalezza e sempre un'affettazione di profonda finezza\u00bb, scrisse \"Le Courrier fran\u00e7ais\". De Vigny accus\u00f2 i suoi critici di malevolenza: \u00abla gente mi odia [...] sente il disprezzo che ho per lei e me lo rende in odio [...] non ha compreso la satira filosofica, e la questione sociale le \u00e8 sfuggita\u00bb.\nDal trafficato boulevard Saint-Martin i coniugi Merle si stabilirono nella tranquilla rue Saint-Lazare. Grazie all'interessamento di Hugo e di Dumas, Marie ottenne un ingaggio per tutto il 1834 alla Com\u00e9die Fran\u00e7aise, il tempio del teatro drammatico parigino: diecimila franchi per quindici recite al mese. In attesa del debutto, la Dorval part\u00ec per una tourn\u00e9e a Rouen, dove rivide il giovane attore, oltre che pittore e scultore \u00c9tienne Marin M\u00e9lingue, col quale stabil\u00ec subito una relazione e raccomand\u00f2 a Dumas perch\u00e9 lo facesse lavorare alla Porte-Saint-Martin.\nAlla Com\u00e9die Fran\u00e7aise.\nIl debutto alla Com\u00e9die era previsto il 28 aprile 1834 con la recita dell'\"Antony\" di Dumas, che in una scena del dramma si era permesso di satireggiare il giornale governativo \"Le Constitutionnel\". Il deputato Antoine Jay, accademico e redattore del quotidiano, chiese al ministro degli Interni Adolphe Thiers di vietare la rappresentazione, con il pretesto della presunta oscenit\u00e0 dell'opera, in un teatro che riceveva sovvenzioni statali. E Thiers proib\u00ec quel dramma, gi\u00e0 rappresentato dal 1830 centinaia di volte. Il 30 aprile la Dorval invi\u00f2 al \"Constitutionnel\" una lettera di protesta e, in una scatola di cartone, una corona di rose dedicata ironicamente a Jay: \u00abEcco una corona gettata ai miei piedi nell'\"Antony\": permettetemi di deporla sulla vostra testa. Vi dovevo quest'omaggio. \"Nessuno sa pi\u00f9 di me quanto voi l'abbiate meritata\"\u00bb.\nMarie Dorval debutt\u00f2 con una commedia di \u00c9douard Maz\u00e8res e Adolphe Empis, \"Une liaison\", che non ebbe alcun successo, come avvenne per \"Misanthropie et Repentir\", titolo francese del dramma \"Menschenhass und Reue\" di Kotzebue e per il \"Lord Byron \u00e0 Venise\" di Jean-Fran\u00e7ois Ancelot. Le si rimproverava di non essere all'altezza, lei, attrice proveniente dal melodramma, della recitazione severa e senza eccessi richiesta dalla tradizione della Com\u00e9die.\nDe Vigny aveva scritto e presentato alla Com\u00e9die il dramma \"Chatterton\", pensato per affidare la parte della protagonista Kitty Bell a Marie Dorval, ma gli fu rifiutato dal comitato di lettura del teatro. Marie avrebbe dovuto esprimere tutte le sfumature del delicato carattere di Kitty, che trasforma la compassione per il giovane poeta Thomas Chatterton in un amore mai confessato. Il manoscritto fu allora trasmesso dal direttore della Com\u00e9die, Jouslin de la Salle, ai due reali in persona, che l'approvarono, cos\u00ec che il dramma and\u00f2 in scena il 12 febbraio 1835.\nDavanti alla famiglia reale e al suo seguito, e a una platea romantica \u00abdi pallidi adolescenti dai lunghi capelli [...] di giovani folli\u00bb, apparve Kitty Bell, casta eroina la cui voce tradiva una contenuta sensibilit\u00e0. La platea s'infiamm\u00f2 all'anatema lanciato contro la societ\u00e0 dall'infelice poeta, interpretato da Jean-Marie Geoffroy, trattenne le lacrime alla sua agonia, fremette al grido lacerante della Bell, scatt\u00f2 in un'ovazione quando il sipario si chiuse sul corpo senza vita della suicida. Una corona di fiori lanciata dal palco reale si mischi\u00f2 alla pioggia dei \"bouquets\".\nAl trionfo del \"Chatterton\" segu\u00ec, il 28 aprile 1835, il successo di \"Angelo\", importante in quanto Marie dimostr\u00f2 di stare almeno alla pari con M.lle Mars, che Victor Hugo aveva voluto co-protagonista nel suo dramma. L'anno dopo la Com\u00e9die le rinnov\u00f2 il contratto e il 12 aprile 1836 ottenne un nuovo successo con \"Une famille au temps de Luther\", tragedia in un atto di Casimir Delavigne. Intanto, la figlia Gabrielle era tornata a Parigi, malata, senza un soldo, accolta in casa dalla madre. Poi, con Fontaney si era trovata un alloggio in rue d'Assas, da dove continuava a tempestare la madre di richieste di denaro. L'altra figlia Louise attendeva un figlio da un certo F\u00e9lix Bibet, un incisore di nessuna fortuna.\nMarie Dorval era in tourn\u00e9e a Bourg, quando De Vigny part\u00ec per Londra con la moglie. Dorval confidava la sua gelosia a Pauline Duchambge e le affidava lettere da trasmettere ad Alfred che la sua falsa amica si guardava bene dall'inviare. A Marsiglia, il 1\u00ba agosto, ricevette finalmente notizie dell'amante, che in realt\u00e0 era ormai stanco di lei, pur non osando confessarlo. A Lione ricevette la visita di Marceline Desbordes-Valmore, poetessa misconosciuta destinata a una rivalutazione postuma, e ne divenne amica. Quando part\u00ec per Saint-\u00c9tienne, Marceline le dedic\u00f2 dei versi:\nMarie continu\u00f2 la \"tourn\u00e9e\", nella necessit\u00e0 di guadagnare: da Saint-Etienne a Tolosa, ad Avignone, a N\u00eemes. De Vigny era sempre pi\u00f9 lontano, Gabrielle condannata dalla malattia e l'avvenire appariva oscuro. Si trovava a recitare il \"Chatterton\" a Tolosa quando, il 15 aprile 1837, Gabrielle mor\u00ec a Parigi. Non venne avvertita, e continu\u00f2 la \"tourn\u00e9e\": Montpellier, Narbonne, B\u00e9ziers, P\u00e9zenas. Quando a met\u00e0 giugno era in viaggio per rientrare a Parigi, mor\u00ec anche Antoine Fontaney, sepolto insieme con Gabrielle a Montparnasse.\nDopo aver firmato, il 19 luglio, un nuovo contratto con la Com\u00e9die, riprese il \"tour\" in provincia con scarso successo: a Rouen fu persino fischiata. Tornata a Parigi, in mancanza di nuovi ruoli alla Com\u00e9die, il 1\u00ba novembre firm\u00f2 un contratto di cinque anni con il teatro del Gymnase-Dramatique. Raramente s'incontrava ancora con De Vigny, che aveva stabilito una relazione riservata con una giovane americana, Julia Battlegang. Marie riprese invece i rapporti con George Sand e, conosciuto il suo ex-amante Jules Sandeau, aveva preso a frequentarlo. Quando De Vigny lo seppe, ebbe un buon espediente per rompere definitivamente la relazione con Marie Dorval: il diario del poeta porta la parola \"rupture\" il 17 agosto 1839."}
{"id": "3558271", "revid": "287204", "url": "https://it.wikipedia.org/wiki?curid=3558271", "title": "24639 Mukhametdinov", "text": "24639 Mukhametdinov \u00e8 un asteroide della fascia principale. Scoperto nel 1982, presenta un'orbita caratterizzata da un semiasse maggiore pari a 2,5361482\u00a0UA e da un'eccentricit\u00e0 di 0,1585395, inclinata di 8,07428\u00b0 rispetto all'eclittica."}
{"id": "3558273", "revid": "4175", "url": "https://it.wikipedia.org/wiki?curid=3558273", "title": "SUPER", "text": ""}
{"id": "3558276", "revid": "287204", "url": "https://it.wikipedia.org/wiki?curid=3558276", "title": "42478 Inozemtseva", "text": "42478 Inozemtseva \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 2,6823740\u00a0UA e da un'eccentricit\u00e0 di 0,2052527, inclinata di 12,16244\u00b0 rispetto all'eclittica."}
{"id": "3558279", "revid": "287204", "url": "https://it.wikipedia.org/wiki?curid=3558279", "title": "Freccia Vallone 1994", "text": "La Freccia Vallone 1994, cinquantottesima edizione della corsa, si svolse il 20 aprile 1994 su un percorso di 205 km da Spa al muro di Huy. Fu vinta dall'italiano Moreno Argentin, al traguardo con il tempo di 4h56'00\" alla media di 41,554\u00a0km/h.\nPartenza con 190 ciclisti; 54 di essi portarono a termine il percorso.\nLa gara fu caratterizzata dalla tripletta della squadra italiana Gewiss-Ballan. Nell'occasione, nei momenti decisivi della gara, il russo Evgenij Berzin scatt\u00f2 seguito poco dopo dai soli Moreno Argentin e Giorgio Furlan; primo arriver\u00e0 Argentin, al terzo trionfo nella gara (eguagliato Merckx), secondo Furlan e terzo, leggermente staccato, il russo.. Sulle numerose vittorie del team e su questa in particolare pesa per\u00f2 l'ombra del doping di squadra, soprattutto la somministrazione di eritropoietina, ormone regolatore della produzione di globuli rossi, con il conseguente e sospetto aumento dei valori ematocrito nel sangue degli atleti all'approssimarsi delle gare. Il giorno dopo la tripletta, il quotidiano francese L'\u00c9quipe intervist\u00f2 il medico della societ\u00e0 Michele Ferrari, il quale respinse ogni accusa di sottoministrazione di EPO, ma disse che non ci avrebbe visto nulla di male in quanto sarebbe stato come bere dieci litri di succo d'arancia. Successivamente a quelle dichiarazioni fu licenziato dalla squadra."}
{"id": "3558280", "revid": "767487", "url": "https://it.wikipedia.org/wiki?curid=3558280", "title": "Such Men Are Dangerous", "text": "Such Men Are Dangerous \u00e8 un film del 1930 diretto da Kenneth Hawks. Il regista non viene accreditato nei titoli del film.\nTrama.\nLa bellissima ma povera Elinor \u00e8 spinta dalla sorella a sposare il ricco e potente finanziere belga Ludwic Kranz. La giovane, per\u00f2, disprezza il marito provando anche repulsione per lui a causa del suo volto sfigurato. Kranz, allora, parte per la Germania, lasciando credere di essersi suicidato. L\u00ec, si sottopone invece a una serie di cure e di operazioni plastiche al viso. Quando ritorna, \u00e8 un uomo nuovo, deciso a vendicarsi della moglie. Sotto falso nome, la corteggia per poi svergognarla. Dovr\u00e0 per\u00f2 ricredersi, perch\u00e9 lei finisce per innamorarsi di lui e, ben presto, il triste passato \u00e8 dimenticato.\nProduzione.\nIl film fu prodotto dalla Fox Film Corporation\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 9 marzo 1930."}
{"id": "3558282", "revid": "287204", "url": "https://it.wikipedia.org/wiki?curid=3558282", "title": "43752 Maryosipova", "text": "43752 Maryosipova \u00e8 un asteroide della fascia principale. Scoperto nel 1982, presenta un'orbita caratterizzata da un semiasse maggiore pari a 2,4278707\u00a0UA e da un'eccentricit\u00e0 di 0,1974299, inclinata di 2,65066\u00b0 rispetto all'eclittica."}
{"id": "3558283", "revid": "287204", "url": "https://it.wikipedia.org/wiki?curid=3558283", "title": "Convocazioni per la Copa America 2011", "text": ""}
{"id": "3558285", "revid": "520814", "url": "https://it.wikipedia.org/wiki?curid=3558285", "title": "Gustavo Adrian Ramos", "text": ""}
{"id": "3558290", "revid": "479409", "url": "https://it.wikipedia.org/wiki?curid=3558290", "title": "ETS 11", "text": ""}
{"id": "3558293", "revid": "300067", "url": "https://it.wikipedia.org/wiki?curid=3558293", "title": "Artsiom Parakhouski", "text": ""}
{"id": "3558294", "revid": "300067", "url": "https://it.wikipedia.org/wiki?curid=3558294", "title": "Arciom Paracho\u016dski", "text": ""}
{"id": "3558295", "revid": "300067", "url": "https://it.wikipedia.org/wiki?curid=3558295", "title": "Arcem Parahouski", "text": ""}
{"id": "3558297", "revid": "287204", "url": "https://it.wikipedia.org/wiki?curid=3558297", "title": "12908 Yagudina", "text": "12908 Yagudina \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6573530\u00a0UA e da un'eccentricit\u00e0 di 0,1150963, inclinata di 13,64725\u00b0 rispetto all'eclittica."}
{"id": "3558298", "revid": "479409", "url": "https://it.wikipedia.org/wiki?curid=3558298", "title": "Automotrice elettrica FS ALSe 10", "text": ""}
{"id": "3558300", "revid": "86599", "url": "https://it.wikipedia.org/wiki?curid=3558300", "title": "23739 Kevin", "text": "23739 Kevin \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,1710807, inclinata di 4,71329\u00b0 rispetto all'eclittica.\nL'asteroide \u00e8 dedicato allo statunitense Kevin Schindler, responsabile della divulgazione all'Osservatorio Lowell."}
{"id": "3558302", "revid": "110157", "url": "https://it.wikipedia.org/wiki?curid=3558302", "title": "Living Eyes (Radio Birdman)", "text": "Living Eyes \u00e8 il secondo album del gruppo australiano Radio Birdman, inciso nel 1978 ma pubblicato solo 3 anni dopo nel 1981. Dall'album \u00e8 stato estratto il singolo \"Alone in the Endzone\".\nL'album, prodotto dal chitarrista Deniz Tek, fu registrato presso i Rockfield Studios in Galles nel 1978 poco prima che il gruppo si sciolse. Solo nel 1981 la WEA decise di pubblicarlo.\nNel 2005 fu rimasterizzato e pubblicato in una versione ampliata con 4 brani inediti."}
{"id": "3558304", "revid": "467420", "url": "https://it.wikipedia.org/wiki?curid=3558304", "title": "Freccia Vallone 1993", "text": "La Freccia Vallone 1993, cinquantasettesima edizione della corsa, si svolse il 14 aprile 1993 su un percorso di 206 km da Spa al muro di Huy. Fu vinta dall'italiano Maurizio Fondriest, al traguardo con il tempo di 5h18'00\" alla media di 38,868\u00a0km/h.\nPartenza con 164 ciclisti; 96 di essi portarono a termine il percorso."}
{"id": "3558306", "revid": "287204", "url": "https://it.wikipedia.org/wiki?curid=3558306", "title": "23893 Lauman", "text": "23893 Lauman \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,4254004\u00a0UA e da un'eccentricit\u00e0 di 0,1773222, inclinata di 1,78186\u00b0 rispetto all'eclittica."}
{"id": "3558308", "revid": "287204", "url": "https://it.wikipedia.org/wiki?curid=3558308", "title": "25085 Melena", "text": "25085 Melena \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,5692082\u00a0UA e da un'eccentricit\u00e0 di 0,0907849, inclinata di 11,44956\u00b0 rispetto all'eclittica."}
{"id": "3558310", "revid": "287204", "url": "https://it.wikipedia.org/wiki?curid=3558310", "title": "26488 Beiser", "text": "26488 Beiser \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9857605\u00a0UA e da un'eccentricit\u00e0 di 0,1572031, inclinata di 10,67345\u00b0 rispetto all'eclittica."}
{"id": "3558312", "revid": "287204", "url": "https://it.wikipedia.org/wiki?curid=3558312", "title": "28108 Sydneybarnes", "text": "28108 Sydneybarnes \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2216357\u00a0UA e da un'eccentricit\u00e0 di 0,1376925, inclinata di 4,57570\u00b0 rispetto all'eclittica."}
{"id": "3558314", "revid": "599013", "url": "https://it.wikipedia.org/wiki?curid=3558314", "title": "Pensiero stupendo", "text": ""}
{"id": "3558315", "revid": "287204", "url": "https://it.wikipedia.org/wiki?curid=3558315", "title": "28803 Roe", "text": "28803 Roe \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5644876\u00a0UA e da un'eccentricit\u00e0 di 0,0898077, inclinata di 15,75118\u00b0 rispetto all'eclittica."}
{"id": "3558316", "revid": "767487", "url": "https://it.wikipedia.org/wiki?curid=3558316", "title": "John Rabe (film)", "text": "John Rabe \u00e8 un film del 2009 diretto da Florian Gallenberger basato sul libro \"John Rabe: Der Gute Deutsche von Nanking\" di Erwin Wickert su John Rabe.\nTrama.\nLa pellicola narra le gesta di John Rabe, un uomo d'affari tedesco testimone del massacro di Nanchino, avvenuto ad opera dell'esercito giapponese tra il 1937 ed il 1938, durante la seconda guerra sino-giapponese, e fu tra i fautori della creazione della \"zona di sicurezza di Nanchino\".\nProduzione.\nRiprese.\nLe riprese hanno avuto inizio nell'autunno del 2007 a Shanghai. Il film prende le forme di una docufiction in quanto combina anche sequenze reali dell'evento.\nDistribuzione.\nIl film, uscito in Germania nell'aprile del 2009, \u00e8 stato presentato alla Berlinale 2009. In Italia il film non \u00e8 stato distribuito nelle sale ed \u00e8 stato trasmesso in TV su Rai 3 il 2 luglio 2011 e il 1\u00ba settembre 2013.\nCorrispondenza con i fatti.\nIl 22 novembre 1937, mentre l'esercito giapponese avanzava verso Nanchino, Rabe ed altri stranieri costituirono il Comitato internazionale per la zona di sicurezza di Nanchino allo scopo di creare l'area di protezione di Nanchino, per offrire ai fuggitivi cinesi alimenti e rifugio contro i militari giapponesi. John Rabe fu eletto presidente del comitato internazionale, con la speranza che la sua nazionalit\u00e0 tedesca e la sua appartenenza al Partito Nazista potessero influenzare il comportamento dei militari giapponesi. Tale speranza tuttavia si rivel\u00f2 vana e circa 250.000 persone si rifugiarono nell'area di protezione, estesa 4\u00a0km\u00b2 e costituita da tutte le ambasciate estere, dall'Universit\u00e0 di Nanchino e dalla propriet\u00e0 di Rabe, nella quale trovarono alloggio pi\u00f9 di 600 persone, ma solo per breve tempo.\nIl 12 dicembre 1937, pochi mesi dopo lo scoppio della seconda guerra sino-giapponese, la citt\u00e0 fu occupata dalle truppe giapponesi che si resero responsabili del cosiddetto \"massacro di Nanchino\": per circa due mesi i soldati nipponici furono artefici di esecuzioni di massa, uccidendo un numero di persone stimato tra le 200.000 e le 350.000 unit\u00e0, e di violenze sessuali su circa 20.000 donne.\nNel febbraio del 1938 John Rabe, dopo essere stato costretto a lasciare Nanchino per ordine della \"Siemens China Co\", richiam\u00f2 l'attenzione sui crimini di guerra dei giapponesi in alcune conferenze a Berlino, scrisse anche un rapporto per Adolf Hitler, chiedendogli di intervenire presso i giapponesi al fine di far cessare le atrocit\u00e0, ma non ricevette risposta. Le poche immagini riprese da Rabe furono distrutte da un ufficiale giapponese. Successivamente venne arrestato dalla Gestapo per offese alla Corona Imperiale Nipponica. Solo alla fine della guerra fu sciolto da ogni accusa e denazificato dagli Alleati grazie alle sue opere umanitarie compiute in Cina."}
{"id": "3558317", "revid": "287204", "url": "https://it.wikipedia.org/wiki?curid=3558317", "title": "31363 Shulga", "text": "31363 Shulga \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3545024\u00a0UA e da un'eccentricit\u00e0 di 0,1706368, inclinata di 3,23089\u00b0 rispetto all'eclittica."}
{"id": "3558318", "revid": "287204", "url": "https://it.wikipedia.org/wiki?curid=3558318", "title": "33929 Lisaprato", "text": "33929 Lisaprato \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4475459\u00a0UA e da un'eccentricit\u00e0 di 0,1607538, inclinata di 2,12591\u00b0 rispetto all'eclittica."}
{"id": "3558321", "revid": "287204", "url": "https://it.wikipedia.org/wiki?curid=3558321", "title": "36187 Travisbarman", "text": "36187 Travisbarman \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,2135147\u00a0UA e da un'eccentricit\u00e0 di 0,1677028, inclinata di 7,06333\u00b0 rispetto all'eclittica."}
{"id": "3558322", "revid": "86599", "url": "https://it.wikipedia.org/wiki?curid=3558322", "title": "36774 Kuittinen", "text": "36774 Kuittinen \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1524057, inclinata di 13,62044\u00b0 rispetto all'eclittica.\nL'asteroide \u00e8 dedicato al geodista finlandese Risto Kuittinen."}
{"id": "3558323", "revid": "287204", "url": "https://it.wikipedia.org/wiki?curid=3558323", "title": "39184 Willgrundy", "text": "39184 Willgrundy \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,7685317\u00a0UA e da un'eccentricit\u00e0 di 0,0599824, inclinata di 4,29690\u00b0 rispetto all'eclittica."}
{"id": "3558324", "revid": "298229", "url": "https://it.wikipedia.org/wiki?curid=3558324", "title": "Notturna di Milano", "text": "La Notturna di Milano \u00e8 stato un meeting internazionale di atletica leggera che si teneva annualmente all'Arena Civica di Milano. La prima edizione si \u00e8 tenuta nel 1998, l'ultima nel 2011.\nStoria.\nNei suoi primi anni di esistenza, le gare di velocit\u00e0 maschile furono tra gli eventi principali del meeting. Tra i tanti velocisti che hanno preso parte alla Notturna di Milano si possono annoverare i nomi degli ex primatisti mondiali dei 100 metri Donovan Bailey e Tim Montgomery.\nAlla terza edizione del meeting parteciparono molti atleti di spessore, tra cui il campione olimpico Haile Gebrselassie e Dennis Mitchell mentre l'ex campione mondiale Maurice Greene, inizialmente tra i partecipanti, dovette rinunciare a causa di un infortunio. L'atleta di casa Fabrizio Donato stabil\u00ec il nuovo record italiano del salto triplo con la misura di 17,60\u00a0m (con un miglioramento di 31\u00a0cm rispetto al precedente primato di Paolo Camossi). Nello stesso anno, il meeting registr\u00f2 anche la positivit\u00e0 al test anti-doping della rumena Mihaela Melinte, primatista mondiale del lancio del martello e principale favorita per l'edizione dei Giochi olimpici di quell'anno.\nAnche l'edizione 2002 vide parecchi atleti medagliati a Giochi olimpici e Mondiali prendere parte alla manifestazione.\nIl meeting fu cancellato nel 2006 e l'Arena ospit\u00f2 nel 2007 la finale B di Coppa Europa. La Notturna di Milano torn\u00f2 nel calendario dell'atletica europea nel 2008 con un'edizione segnata dalle prestazioni di Elisa Cusma e Antonietta Di Martino e dal record nazionale nonch\u00e9 record del meeting della bahreinita Rakia Al-Gassra sui 100 metri piani.\nNel 2009 l'edizione del meeting fu dedicata alla memoria di Candido Cannav\u00f2 (ex direttore de La Gazzetta dello Sport), che ebbe un ruolo fondamentale nella nascita della manifestazione di atletica. Nella stessa edizione gli organizzatori decisero di devolvere i profitti della vendita dei biglietti del meeting alla popolazione de L'Aquila, colpita in quell'anno da un terribile terremoto.\nL'edizione 2010 vide la partecipazione del 3 volte campione europeo Christophe Lemaitre sui 100\u00a0m e della campionessa mondiale in carica Caster Semenya sugli 800 m. L'atleta sudafricana stabil\u00ec il record del meeting sulla distanza, cos\u00ec come Andrew Howe sui 200 metri piani fece segnare con 20\"30 il nuovo primato della manifestazione, sfiorando il suo record personale sulla distanza di 20\"28 datato 2004. In aggiunta alla competizione sportiva, fu assegnato il premio speciale \"Candido Cannav\u00f2\" al campione olimpico del 2004 della maratona Stefano Baldini per i successi ottenuti durante la propria carriera sportiva."}
{"id": "3558327", "revid": "1305772", "url": "https://it.wikipedia.org/wiki?curid=3558327", "title": "Ho bisogno di te", "text": ""}
{"id": "3558328", "revid": "287204", "url": "https://it.wikipedia.org/wiki?curid=3558328", "title": "46277 Jeffhall", "text": "46277 Jeffhall \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,2287060\u00a0UA e da un'eccentricit\u00e0 di 0,1291657, inclinata di 6,11943\u00b0 rispetto all'eclittica."}
{"id": "3558329", "revid": "287204", "url": "https://it.wikipedia.org/wiki?curid=3558329", "title": "18461 Seiichikanno", "text": "18461 Seiichikanno \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,6496552\u00a0UA e da un'eccentricit\u00e0 di 0,1126741, inclinata di 13,74934\u00b0 rispetto all'eclittica."}
{"id": "3558332", "revid": "287204", "url": "https://it.wikipedia.org/wiki?curid=3558332", "title": "21368 Shiodayama", "text": "21368 Shiodayama \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,0190569\u00a0UA e da un'eccentricit\u00e0 di 0,0531207, inclinata di 11,29118\u00b0 rispetto all'eclittica."}
{"id": "3558338", "revid": "287204", "url": "https://it.wikipedia.org/wiki?curid=3558338", "title": "22490 Zigamiyama", "text": "22490 Zigamiyama \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,5258743\u00a0UA e da un'eccentricit\u00e0 di 0,1388952, inclinata di 14,22294\u00b0 rispetto all'eclittica."}
{"id": "3558339", "revid": "287204", "url": "https://it.wikipedia.org/wiki?curid=3558339", "title": "23727 Akihasan", "text": "23727 Akihasan \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,2075799\u00a0UA e da un'eccentricit\u00e0 di 0,1815411, inclinata di 4,28739\u00b0 rispetto all'eclittica."}
{"id": "3558340", "revid": "86599", "url": "https://it.wikipedia.org/wiki?curid=3558340", "title": "29450 Tomohiroohno", "text": "29450 Tomohiroohno \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3214023\u00a0UA e da un'eccentricit\u00e0 di 0,0674207, inclinata di 4,02541\u00b0 rispetto all'eclittica."}
{"id": "3558341", "revid": "124808", "url": "https://it.wikipedia.org/wiki?curid=3558341", "title": "Ehi...ci stai?", "text": ""}
{"id": "3558343", "revid": "293377", "url": "https://it.wikipedia.org/wiki?curid=3558343", "title": "Nicoletta Persi", "text": "Ha vinto dieci scudetti (per un totale di 349 presenze e 3749 punti nella massima serie), partecipato a un mondiale e sei europei e ha giocato 131 gare (906 punti) con la Nazionale italiana.\nDal 2009 \u00e8 nella Italia Basket Hall of Fame.\nPalmar\u00e8s.\n- Ginn. Triestina (2) : 1955-56, 1956-57;&lt;br&gt;\n- A.P.U. Udine (3): 1958-59, 1959-60, 1960-61, 2\u00ba posto in Serie AF 1961-62;\n- AP Onda Pavia: 2\u00ba posto in Serie AF 1963-64;\n- A.S. Vicenza (5): 1964-65, 1965-66, 1966-67, 1967-68, 1968-69"}
{"id": "3558344", "revid": "287204", "url": "https://it.wikipedia.org/wiki?curid=3558344", "title": "35324 Orlandi", "text": "35324 Orlandi \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1496415\u00a0UA e da un'eccentricit\u00e0 di 0,2440151, inclinata di 21,40331\u00b0 rispetto all'eclittica."}
{"id": "3558347", "revid": "34971", "url": "https://it.wikipedia.org/wiki?curid=3558347", "title": "35326 Lucastrabla", "text": "35326 Lucastrabla \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1757081\u00a0UA e da un'eccentricit\u00e0 di 0,1291715, inclinata di 1,10815\u00b0 rispetto all'eclittica.\nL'asteroide \u00e8 dedicato all'astronomo italiano Luca Pietro Strabla."}
{"id": "3558348", "revid": "240860", "url": "https://it.wikipedia.org/wiki?curid=3558348", "title": "Piaggio P.VI", "text": "Il Piaggio P.VI (noto anche come Piaggio Jupiter VI) era un motore aeronautico radiale a 9 cilindri raffreddato ad aria, versione prodotta su licenza dalle aziende italiane Piaggio &amp; C. di Pontedera e Officine Meccaniche Reggiane di Reggio Emilia, del motore inglese Bristol Jupiter.\nCaratteristiche tecniche.\nI cilindri erano ricavati da un blocco stampato in acciaio Ni-Cr; le alette sui cilindri erano circolari ed orizzontali mentre le alette sulle teste erano orizzontali e verticali. Le teste dei cilindri erano riportate in alluminio, ed i pistoni erano in lega d'alluminio fusa in conchiglia, con due fasce elastiche ed una fascia raschiaolio.\nL'albero a gomiti era realizzato in due pezzi, in acciaio Ni-Cr.\nLa biella madre era in un unico pezzo, stampata in acciaio Ni-Cr e la testa porta gli spinotti delle otto bielle secondarie.\nLe bielle secondarie erano anch'esse in acciaio Ni-Cr, a sezione ad H. \nEra presente un riduttore planetario a ingranaggi conici per dimezzare il numero di giri dell'albero.\nLa distribuzione avveniva su quattro valvole (due per l'aspirazione, due per lo scarico), azionate da un disco a cammes.\nLa lubrificazione sotto pressione era assicurata da due pompe a ingranaggi, l'una di mandata (con valvola regolatrice) e l'altra di recupero.\nL'alimentazione era tramite una pompa comandata dal motore, che inviava il combustibile a un carburatore a tre corpi.\nL'accensione avveniva grazie a due magneti Marelli MF 9."}
{"id": "3558356", "revid": "729019", "url": "https://it.wikipedia.org/wiki?curid=3558356", "title": "Piaggio P.VIII", "text": "Il Piaggio P.VI (noto anche come Piaggio Jupiter VIII) era un motore aeronautico radiale a 9 cilindri raffreddato ad aria, versione del britannico Bristol Jupiter, prodotta su licenza dall'azienda italiana Piaggio &amp; C., di Pontedera.\nCaratteristiche.\nI cilindri erano ricavati dal blocco stampato in acciaio Ni-Cr, le alette sui cilindri erano circolari ed orizzontali mentre le alette sulle teste erano orizzontali e verticali. Le teste dei cilindri erano riportate, in alluminio.\nL'asse a manovella era realizzato in due pezzi, in acciaio Ni-Cr.\nI pistoni erano in lega d'alluminio fusa in conchiglia, con due fasce elastiche ed una fascia raschiaolio.\nLa biella madre era in un unico pezzo, stampata in acciaio Ni-Cr e la testa porta gli spinotti delle otto bielle secondarie.\nLe bielle secondarie erano anch'esse in acciaio Ni-Cr, a sezione ad H. \nEra presente un riduttore planetario a ingranaggi conici per dimezzare il numero di giri dell'albero.\nLa distribuzione avveniva su quattro valvole (due per l'aspirazione, due per lo scarico), azionate da un disco a cammes.\nLa lubrificazione sotto pressione era assicurata da due pompe a ingranaggi, l'una di mandata (con valvola regolatrice) e l'altra di recupero.\nL'alimentazione era tramite una pompa comandata dal motore, che inviava il combustibile a un carburatore a tre corpi.\nL'accensione avveniva grazie a due magneti Marelli MF 9."}
{"id": "3558357", "revid": "767487", "url": "https://it.wikipedia.org/wiki?curid=3558357", "title": "The Golden Age (The Asteroids Galaxy Tour)", "text": "The Golden Age \u00e8 un singolo del gruppo musicale danese The Asteroids Galaxy Tour pubblicato il 13 novembre 2009 come terzo estratto dall'album \"Fruit\". In Italia entr\u00f2 in rotazione radiofonica nel 2011.\nLa birra Heineken l'ha scelto come colonna sonora per un proprio spot pubblicitario, \"The Entrance\", trasmesso nel 2011."}
{"id": "3558358", "revid": "697352", "url": "https://it.wikipedia.org/wiki?curid=3558358", "title": "U Got 2 Know", "text": "'U Got 2 Know' \u00e8 un singolo del 1993 dei Cappella.\nIl brano riscontr\u00f2 interesse in Svizzera e Paesi Bassi. Nel Regno Unito il disco rimase in classifica per ben undici settimane arrivando fino alla posizione numero sei.\nNell'estate del 1993 il brano venne riproposto con il titolo U Got 2 Know (remix).\nI Cappella hanno rivisitato il brano nel 2002, 2007 e 2010.\nTracce.\nCD-Maxi\nRemix - CD-Maxi "}
{"id": "3558365", "revid": "287204", "url": "https://it.wikipedia.org/wiki?curid=3558365", "title": "11434 Lohnert", "text": "11434 Lohnert \u00e8 un asteroide della fascia principale. Scoperto nel 1931, presenta un'orbita caratterizzata da un semiasse maggiore pari a 2,7407748\u00a0UA e da un'eccentricit\u00e0 di 0,2815557, inclinata di 8,70638\u00b0 rispetto all'eclittica.\nL'asteroide \u00e8 dedicato all'astronomo e psicologo tedesco Karl Julius Lohnert."}
{"id": "3558367", "revid": "287204", "url": "https://it.wikipedia.org/wiki?curid=3558367", "title": "51261 Holu\u0161a", "text": "51261 Holu\u0161a \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6760847\u00a0UA e da un'eccentricit\u00e0 di 0,1289189, inclinata di 2,02299\u00b0 rispetto all'eclittica."}
{"id": "3558369", "revid": "287204", "url": "https://it.wikipedia.org/wiki?curid=3558369", "title": "51261 Holusa", "text": ""}
{"id": "3558370", "revid": "287204", "url": "https://it.wikipedia.org/wiki?curid=3558370", "title": "17657 Himawari", "text": "17657 Himawari \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 1,9270845\u00a0UA e da un'eccentricit\u00e0 di 0,0870513, inclinata di 23,07742\u00b0 rispetto all'eclittica."}
{"id": "3558371", "revid": "287204", "url": "https://it.wikipedia.org/wiki?curid=3558371", "title": "23638 Nagano", "text": "23638 Nagano \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3431252\u00a0UA e da un'eccentricit\u00e0 di 0,0734695, inclinata di 5,53312\u00b0 rispetto all'eclittica."}
{"id": "3558375", "revid": "86599", "url": "https://it.wikipedia.org/wiki?curid=3558375", "title": "23649 Tohoku", "text": "23649 Tohoku \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3880807\u00a0UA e da un'eccentricit\u00e0 di 0,1518077, inclinata di 0,43585\u00b0 rispetto all'eclittica."}
{"id": "3558378", "revid": "287204", "url": "https://it.wikipedia.org/wiki?curid=3558378", "title": "32821 Posch", "text": "32821 Posch \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,7494059\u00a0UA e da un'eccentricit\u00e0 di 0,1217106, inclinata di 4,09687\u00b0 rispetto all'eclittica."}
{"id": "3558380", "revid": "180559", "url": "https://it.wikipedia.org/wiki?curid=3558380", "title": "Vittorio Paolo Fiorito", "text": "Ha diretto in Serie A maschile per 22 anni dal 1969 al 1991, per un totale di 583 gare. \u00c8 stato designato in 11 finali scudetto.\nHa arbitrato ai Giochi della XXIII Olimpiade di Los Angeles, al Campionato mondiale maschile di pallacanestro 1986, oltre a tre edizioni dei Campionati Europei (1987, 1989, 1991) ed una degli Europei femminili (1974).\nDal 2009 \u00e8 membro dell'Italia Basket Hall of Fame."}
{"id": "3558388", "revid": "287204", "url": "https://it.wikipedia.org/wiki?curid=3558388", "title": "37583 Ramonkhanna", "text": "37583 Ramonkhanna \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,2648381\u00a0UA e da un'eccentricit\u00e0 di 0,1338274, inclinata di 1,21017\u00b0 rispetto all'eclittica."}
{"id": "3558389", "revid": "104458", "url": "https://it.wikipedia.org/wiki?curid=3558389", "title": "Bergiselschanze", "text": ""}
{"id": "3558391", "revid": "287204", "url": "https://it.wikipedia.org/wiki?curid=3558391", "title": "21126 Katsuyoshi", "text": "21126 Katsuyoshi \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,4059042\u00a0UA e da un'eccentricit\u00e0 di 0,1369449, inclinata di 6,97902\u00b0 rispetto all'eclittica."}
{"id": "3558395", "revid": "599013", "url": "https://it.wikipedia.org/wiki?curid=3558395", "title": "Bergisel", "text": ""}
{"id": "3558398", "revid": "110157", "url": "https://it.wikipedia.org/wiki?curid=3558398", "title": "U Got 2 Know (remix)", "text": "'U Got 2 Know (remix)' \u00e8 un brano del 1993 dei Cappella.\nIl disco stazion\u00f2 per tre settimane nella classifica inglese arrivando al quarantatreesimo posto.\nI cappello hanno rivisitato il brano nel 2002, 2007 e 2010."}
{"id": "3558400", "revid": "287204", "url": "https://it.wikipedia.org/wiki?curid=3558400", "title": "39566 Carllewis", "text": "39566 Carllewis \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,3410377\u00a0UA e da un'eccentricit\u00e0 di 0,2231223, inclinata di 5,33292\u00b0 rispetto all'eclittica."}
{"id": "3558401", "revid": "287204", "url": "https://it.wikipedia.org/wiki?curid=3558401", "title": "43794 Yabetakemoto", "text": "43794 Yabetakemoto \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,7531953\u00a0UA e da un'eccentricit\u00e0 di 0,2662495, inclinata di 13,32130\u00b0 rispetto all'eclittica."}
{"id": "3558410", "revid": "287204", "url": "https://it.wikipedia.org/wiki?curid=3558410", "title": "18431 Stazzema", "text": "18431 Stazzema \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,4032661\u00a0UA e da un'eccentricit\u00e0 di 0,1154864, inclinata di 6,02984\u00b0 rispetto all'eclittica."}
{"id": "3558412", "revid": "287204", "url": "https://it.wikipedia.org/wiki?curid=3558412", "title": "10976 Wubbena", "text": "10976 Wubbena \u00e8 un asteroide della fascia principale. Scoperto nel 1973, presenta un'orbita caratterizzata da un semiasse maggiore pari a 2,7367211\u00a0UA e da un'eccentricit\u00e0 di 0,0229170, inclinata di 6,14524\u00b0 rispetto all'eclittica."}
{"id": "3558413", "revid": "15756", "url": "https://it.wikipedia.org/wiki?curid=3558413", "title": "Roberto Magari", "text": "Biografia.\nProfessore ordinario di Algebra nel 1967. Nel 1972 divenne il primo Direttore del Dipartimento di Matematica dell'Universit\u00e0 di Siena, dove fond\u00f2 la Scuola di specializzazione in Logica matematica. \u00c8 autore di oltre quaranta pubblicazioni scientifiche.\nDa lui prendono il nome due teoremi:\nDa lui prendono il nome anche le Algebre di Magari, o \"Algebre diagonalizzabili\"."}
{"id": "3558414", "revid": "287204", "url": "https://it.wikipedia.org/wiki?curid=3558414", "title": "24611 Svetochka", "text": "24611 Svetochka \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 2,2250452\u00a0UA e da un'eccentricit\u00e0 di 0,1732606, inclinata di 3,94252\u00b0 rispetto all'eclittica."}
{"id": "3558415", "revid": "1632387", "url": "https://it.wikipedia.org/wiki?curid=3558415", "title": "Kairos (album)", "text": "Kairos \u00e8 il dodicesimo album del gruppo metal brasiliano Sepultura. Il disco \u00e8 uscito il 24 giugno 2011 in Europa e il 12 luglio in Nordamerica.\nStoria.\nNell'estate del 2010 i Sepultura hanno firmato un contratto con la Nuclear Blast annunciando l'uscita di un album nel 2011. La band \u00e8 entrata in studio con il produttore Roy Z tra dicembre 2010 e marzo 2011 nei Trama Studios di San Paolo, stesso studio dove \u00e8 stato registrato \"A-Lex\".\nA marzo \u00e8 stato annunciato che l'album si sarebbe chiamato \"Kairos\" e sarebbe uscito a fine primavera/inizio estate."}
{"id": "3558416", "revid": "287204", "url": "https://it.wikipedia.org/wiki?curid=3558416", "title": "24637 Ol'gusha", "text": "24637 Ol'gusha \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 2,6124692\u00a0UA e da un'eccentricit\u00e0 di 0,2264080, inclinata di 3,88541\u00b0 rispetto all'eclittica."}
{"id": "3558418", "revid": "11266", "url": "https://it.wikipedia.org/wiki?curid=3558418", "title": "Arco Ionico tarantino", "text": ""}
{"id": "3558426", "revid": "287204", "url": "https://it.wikipedia.org/wiki?curid=3558426", "title": "Ulricehamn", "text": "Ulricehamn \u00e8 una citt\u00e0 della Svezia, capoluogo del comune omonimo, nella contea di V\u00e4stra G\u00f6taland. Ha una popolazione di 9.787 abitanti."}
{"id": "3558428", "revid": "92723", "url": "https://it.wikipedia.org/wiki?curid=3558428", "title": "Tatiana Petrova", "text": ""}
{"id": "3558431", "revid": "599013", "url": "https://it.wikipedia.org/wiki?curid=3558431", "title": "Stephanie Hodge", "text": ""}
{"id": "3558443", "revid": "182412", "url": "https://it.wikipedia.org/wiki?curid=3558443", "title": "Edvaldo Hermoza", "text": ""}
{"id": "3558446", "revid": "1310927", "url": "https://it.wikipedia.org/wiki?curid=3558446", "title": "Randall Brenes", "text": "Carriera.\nNazionale.\nViene convocato come capitano della Costa Rica per la Copa Am\u00e9rica 2011 in cui risulta essere il primo giocatore espulso avendo preso il cartellino rosso nella prima partita della Costa Rica (Colombia-Costa Rica 1-0)."}
{"id": "3558451", "revid": "79968", "url": "https://it.wikipedia.org/wiki?curid=3558451", "title": "Mercurino di Gattinara", "text": ""}
{"id": "3558467", "revid": "767487", "url": "https://it.wikipedia.org/wiki?curid=3558467", "title": "Guido Calza", "text": "Biografia.\nFiglio di Arturo Calza e Teresa Bedolo, studi\u00f2 all'Universit\u00e0 di Roma, dove fu allievo di Loewy, Marucchi, Vaglieri e Beloch, e si laure\u00f2 in lettere nel 1911 con Karl Julius Beloch con una tesi sulla conquista romana di Creta. L'attivit\u00e0 di scavo e di studio di Ostia antica fu l'impegno principale della sua vita. Nel 1912 divenne, in seguito a concorso, ispettore delle antichit\u00e0 a Ostia antica, sotto la direzione di Dante Vaglieri. Dopo la morte di quest'ultimo nel 1913, Calza continu\u00f2 a lavorare a Ostia sotto la guida dapprima di Angelo Pasqui e poi di Roberto Paribeni, a cui successe nel 1924 come sovrintendente. Gli scavi di Ostia gli diedero spunto per alcuni importanti studi quali quello in cui si fissavano i criteri tra \"domus\" pompeiana e \"insula\" ostiense.\nDopo la prima guerra mondiale, a cui aveva partecipato come ufficiale del genio, nel 1919 si dedic\u00f2 al riassetto archeologico e alla tutela dei monumenti della Venezia Giulia; frutto di questo impegno fu fra l'altro una guida illustrata di Pola scritta su suggerimento di Ugo Ojetti. Dopo una missione in Oriente, nel 1922 torn\u00f2 a dedicarsi a Ostia. Ricerc\u00f2, riesumando \"castrum\" primitivo, le tracce pi\u00f9 antiche della citt\u00e0 dimostrando che le pi\u00f9 antiche dovevano essere datate al 335 a.C. circa. Chiar\u00ec poi l'assetto urbano e le attivit\u00e0 commerciali di Ostia descrivendo gli \"horrea\" a est della via dei Molini, descritte con Italo Gismondi in \"Notizie degli scavi\" del 1921, e di teorizzare analogie e continuit\u00e0 fra l'architettura romana e quella odierna.\nDurante la seconda guerra mondiale molte opere di Ostia nuovamente interrate, ma Calza, che era riuscito a mantenerne il controllo, pot\u00e9 inaugurare gi\u00e0 nel 1945 le nuove sale del Museo Archeologico di Ostia. Quando mor\u00ec era direttore, oltre che di Ostia, anche degli scavi del Foro romano e di quelli del Palatino. Rimasto vedovo, nel 1945 spos\u00f2 in seconde nozze Raisa Gurevi\u010d, gi\u00e0 moglie di Giorgio de Chirico. Mor\u00ec prematuramente a 57 anni di et\u00e0 e fu sepolto nella cappella di S. Ercolano ad Ostia Antica, accanto a Dante Vaglieri."}
{"id": "3558468", "revid": "404338", "url": "https://it.wikipedia.org/wiki?curid=3558468", "title": "Divieto di discriminazione", "text": "Il divieto di discriminazione \u00e8 un divieto legale che consiste in un impedimento (solitamente di tipo normativo) a che vengano posti in essere atti di discriminazione verso una persona.\n\u00c8 un principio che \u00e8 pi\u00f9 o meno codificato negli ordinamenti giuridici moderni.\nIn Italia.\nTale divieto ha la sua ragion d'essere anzitutto nella Costituzione della Repubblica Italiana, che all'art. 3 recita:\nDiritto del lavoro.\nFonte principale \u00e8 costituita dalla legge 20 maggio 1970 n. 300, il cosiddetto \"(Statuto dei lavoratori)\", il cui titolo II \u00e8 dedicato alla libert\u00e0 sindacale, e ha tra gli obiettivi principali quello di tutelare la libert\u00e0 e la dignit\u00e0 del lavoratore con riferimento a situazioni repressive che possono verificarsi nell'impresa, quali l'uso della polizia privata nelle fabbriche, le perquisizioni personali, l'uso di strumenti per il controllo a distanza dell'attivit\u00e0 del lavoratore, l'esercizio del potere disciplinare, assunzione di informazioni sul lavoratore.\nL'art 15 dello statuto dei lavoratori, sancisce la nullit\u00e0 di qualsiasi atto o patto diretto a subordinare l'occupazione di un lavoratore alla condizione che aderisca o meno ad un sindacato, ovvero che cessi di farne parte.\nOltre alla nullit\u00e0 dell'atto, la norma prevede l'applicazione di una sanzione penale. Un'altra tipologia di atti discriminatori \u00e8 contenuta nel punto b), che sancisce la nullit\u00e0 di qualsiasi patto o atto diretto a licenziare un lavoratore, a discriminarlo nell'assegnazione di qualifiche o mansioni, nei trasferimenti, nei provvedimenti disciplinari, o a recargli altrimenti pregiudizio a causa della sua affiliazione o attivit\u00e0 sindacale, ovvero a causa della partecipazione ad uno sciopero.\nL'art. 16 invece sancisce il divieto di concedere trattamenti economici di maggiore favore - aventi carattere discriminatorio ai sensi dell'art 15 - ad una pluralit\u00e0 di persone. Un esempio tipico \u00e8 costituito dai premi corrisposti ai lavoratori che non abbiano partecipato ad uno sciopero."}
{"id": "3558476", "revid": "1745361", "url": "https://it.wikipedia.org/wiki?curid=3558476", "title": "Sarpedonte (figlio di Poseidone)", "text": "Sarpedonte era figlio di Poseidone e fratello di Poltide, re di Eno, in Tracia. Infastid\u00ec Ercole, ospite del fratello, e fu da lui ucciso sulla spiaggia di Eno con un colpo di freccia."}
{"id": "3558484", "revid": "55935", "url": "https://it.wikipedia.org/wiki?curid=3558484", "title": "Emanuel Loewy", "text": ""}
{"id": "3558497", "revid": "1718925", "url": "https://it.wikipedia.org/wiki?curid=3558497", "title": "Teleonomia", "text": "Il termine teleonomia (dal greco antico \u03c4\u03ad\u03bb\u03bf\u03c2, \"t\u00e9los\", fine, scopo e il suffisso \"nomia\", governo, amministrazione ordinata) in biologia \u00e8 un concetto usato per la prima volta, nel 1970, da Jacques Monod, nella sua teoria che vedeva all'interno delle strutture degli esseri viventi un'azione finalistica, causata dalla selezione naturale, diretta a favorire le funzioni vitali eliminando quelle che le ostacolavano.\nSecondo altre fonti il lemma \"teleonomia\" fu inventato da Colin S. Pittendrigh nel 1958.\nEvoluzionisti e creazionisti.\nNe \"L'origine delle specie\" (1859) Charles Darwin con la sua teoria evoluzionistica sosteneva che le variazioni morfologiche degli esseri viventi erano dovute alla casualit\u00e0 escludendo dalla considerazione della natura ogni finalismo ad opera di un'azione provvidenziale di un Dio creatore. Nasceva quindi una polemica con i creazionisti i quali rifiutavano una spiegazione meccanicistica e naturalistica dello sviluppo della vita escludente un qualsiasi intervento sovrannaturale.\nLa teleonomia di Monod.\nCon il libro \"Il caso e la necessit\u00e0\" (1970) Jacques Monod s'inserisce nella polemica tra creazionisti ed evoluzionisti affermando che \u00ab[Le alterazioni nel DNA] sono accidentali, avvengono a caso, e poich\u00e9 esse rappresentano la sola fonte possibile di modificazione del testo genetico, a sua volta unico depositario delle strutture ereditarie dell'organismo, ne consegue necessariamente che soltanto il caso \u00e8 all'origine di ogni novit\u00e0, di ogni creazione nella biosfera. Il caso puro, il solo caso, libert\u00e0 assoluta ma cieca, alla radice stessa del prodigioso edificio dell'evoluzione: oggi questa nozione centrale della Biologia non \u00e8 pi\u00f9 un'ipotesi fra le molte possibili o perlomeno concepibili, ma \u00e8 la sola concepibile in quanto \u00e8 l'unica compatibile con la realt\u00e0 quale ce la mostrano l'osservazione e l'esperienza. Nulla lascia supporre (o sperare) che si dovranno, o anche solo potranno, rivedere le nostre idee in proposito.\u00bb \nGli esseri viventi infatti rappresentano un sistema chiuso: essi sono caratterizzati dall'\"invarianza\" e dalla \"teleonomia\" cio\u00e8 dalla capacit\u00e0 di trasmettere la propria struttura genetica alle generazioni successive. Quando si verifica una mutazione questa \u00e8 da ascrivere non ad un'impossibile interazione con l'ambiente ma piuttosto con eventi casuali verificatisi al suo interno: \n\u00abGli eventi iniziali elementari, che schiudono la via dell'evoluzione ai sistemi profondamente conservatori rappresentati dagli esseri viventi sono microscopici, fortuiti e senza alcun rapporto con gli effetti che possono produrre nelle funzioni teleonomiche.\u00bb \nTuttavia, dal momento in cui la modifica nella struttura del DNA si \u00e8 verificata, una volta avvenuta la mutazione \u00abl'avvenimento singolare, e in quanto tale essenzialmente imprevedibile, verr\u00e0 automaticamente e fedelmente replicato e tradotto, cio\u00e8 contemporaneamente moltiplicato e trasposto in milioni o miliardi di esemplari. Uscito dall'ambito del puro caso, esso entra in quello della necessit\u00e0, delle pi\u00f9 inesorabili determinazioni. La selezione opera in effetti in scala macroscopica, cio\u00e8 a livello dell'organismo.\u00bb \nMonod quindi opera una sintesi tra il caso che origina le mutazioni e il rigido determinismo che opera nel meccanismo della selezione naturale nel momento in cui l'essere vivente mutato si deve mettere alla prova con l'ambiente."}
{"id": "3558498", "revid": "155634", "url": "https://it.wikipedia.org/wiki?curid=3558498", "title": "Torneo di Wimbledon 2011 - Doppio maschile in carrozzina", "text": "Robin Ammerlaan e Stefan Olsson erano i detentori del titolo, ma hanno perso in semifinale contro Maikel Scheffers e Ronald Vink che hanno battuto in finale St\u00e9phane Houdet e Michael Jeremiasz 7\u20135, 6\u20132 in the final."}
{"id": "3558507", "revid": "767487", "url": "https://it.wikipedia.org/wiki?curid=3558507", "title": "Giuliano di Le Mans", "text": "Biografia.\nSi pensa che possa essere stato un nobile romano, il cui nome indicherebbe l'appartenenza alla gens Giulia. Alcuni testi lo identificano erroneamente con Simone il lebbroso o come uno dei settentadue discepoli di Cristo.\nFu consacrato vescovo a Roma intorno alla met\u00e0 del III secolo e mandato nella Gallia per insegnare il Vangelo alla trib\u00f9 dei Cenomani. La loro capitale era Civitas Cenomanorum (Le Mans), che in quegli anni stava soffrendo per una grave mancanza d'acqua potabile. La leggenda vuole che egli abbia conficcato il suo bastone vescovile nel terreno e pregato, dopodich\u00e9 l'acqua cominci\u00f2 a sgorgare in superficie. Questo miracolo gli permise di predicare liberamente nell'area di Le Mans. I principali cittadini di Le Mans furono convertiti al Cristianesimo e donarono alla Chiesa parte di un palazzo che serv\u00ec come prima cattedrale della citt\u00e0.\nGiuliano convert\u00ec poi molti cittadini del popolo e si prese cura dei poveri, degli infermi e degli orfani. Tra i suoi miracoli vi fu la resurrezione di un uomo morto. Dopo essere diventato vecchio si ritir\u00f2 a Sarthe per vivere da eremita. Fu succeduto come vescovo di Le Mans da san Liborio.\nVenerazione.\nLa festa di san Giuliano di Le Mans fu celebrata per molto tempo anche in Inghilterra, perch\u00e9 Enrico II era nato a Le Mans. Era venerato nel sud dell'Inghilterra in almeno nove monasteri benedettini. La chiesa di St. Julian di Norwich prende probabilmente il suo nome. Le sue reliquie furono dapprima conservate in un sacrario del monastero benedettino di Saint-Julian-du-Pr\u00e9, ma gli Ugonotti le dispersero nel 1562. La testa del santo \u00e8 ancora esposta nella cattedrale di Le Mans, dove la si pu\u00f2 vedere dal 1254.\n\u00c8 il patrono di Pollina, dove viene festeggiato la seconda domenica di luglio e nel venerd\u00ec e sabato precedenti, e di Castrovillari, dove viene festeggiato il 27 gennaio e l'ultima domenica di agosto."}
{"id": "3558511", "revid": "155634", "url": "https://it.wikipedia.org/wiki?curid=3558511", "title": "Torneo di Wimbledon 2011 - Doppio femminile in carrozzina", "text": "Esther Vergeer e Sharon Walraven erano le detentrici del titolo e si sono riconfermate battendo in finale Jiske Griffioen e Aniek van Koot per 6-4, 3-6, 7-5."}
{"id": "3558514", "revid": "4252", "url": "https://it.wikipedia.org/wiki?curid=3558514", "title": "Genesio di Brescello", "text": "Agiografia.\nLe uniche notizie biografiche che conosciamo su Genesio derivano da una fonte assai sospetta, la \"Revelatio beati Genesii episcopi\", redatta nella seconda met\u00e0 del X secolo in occasione della ricostruzione del borgo di Brescello da parte del fondatore della dinastia canossiana, Adalberto Azzo.\nGenesio venne inviato da sant'Ambrogio nell'anno 388 (ma la data \u00e8 controversa) a reggere la diocesi di \"Brixellum\", a quel tempo fiorente \"municipium\" romano, situato alla confluenza del torrente Enza nel Po, sotto la cui giurisdizione ecclesiastica ricadevano anche il territorio e la citt\u00e0 di Parma.\nBen poco si conosce del suo ministero pastorale, conclusosi con la morte avvenuta nel 399, se non che fu molto attivo nel contrastare l'eresia ariana e ottimo \"redentore di anime\", qualit\u00e0 che gi\u00e0 all'epoca gli valsero la fama di santo e la qualifica di \"confessore\" della Chiesa.\nCulto.\nDue secoli dopo la sua scomparsa, Brescello venne coinvolta nella lunga guerra tra Longobardi e Bizantini, con una prima devastazione nel 585 ad opera del re longobardo Autari e la definitiva distruzione nel 603, per mano dei bizantini in ritirata di fronte all'incalzare del re Agilulfo. L'opera devastatrice fu completata dalle alluvioni del Po, rimasto senza opere di contenimento. Decadde la citt\u00e0 e con essa anche la sede vescovile, traslata per necessit\u00e0 a Parma, ma non la memoria del suo primo vescovo. Infatti nella seconda met\u00e0 del X secolo Adalberto Atto di Canossa, detto \"Attone\", decise di far rinascere Brescello, per la sua posizione strategica nel controllo dei traffici lungo il Po e affid\u00f2 al santo vescovo Genesio il patrocinio celeste sul nuovo borgo fortificato. Proprio nella fase di ricostruzione venne ritrovata all'interno dei ruderi di una basilica tardo-romana l'urna con i resti mortali del Santo, che furono conservati in un primo tempo presso la chiesa dell'abbazia benedettina di Brescello, titolata a San Genesio; a partire dalla seconda met\u00e0 del Cinquecento, quando l'abbazia venne demolita per far posto alla nuova cinta muraria, le spoglie furono traslate in una cappella della chiesa parrocchiale di Brescello, dove sono tuttora conservate.\nCome dimostrano certi microtoponimi antichissimi (vedi San Genesio di Stienta), il culto di San Genesio vescovo ebbe nel Medioevo una certa diffusione nell'area padana, probabilmente ad opera dei benedettini di Brescello, la cui fiorente abbazia ebbe beni dislocati in tutto il dominio canossiano.\nLa festa di San Genesio patrono di Brescello si celebra il 25 agosto, ricorrenza anche di altri due santi di nome Genesio: il mimo di teatro, martire sotto Diocleziano, e il vescovo di Arles; questa coincidenza nel corso dei secoli ha contribuito a confondere l'identit\u00e0 del meno noto vescovo di Brescello."}
{"id": "3558522", "revid": "1442080", "url": "https://it.wikipedia.org/wiki?curid=3558522", "title": "Partecipazione italiana alla Stazione Spaziale Internazionale", "text": "L'Italia \u00e8 uno dei paesi che hanno maggiormente contribuito al programma della Stazione Spaziale Internazionale.\nIndipendentemente dalla partecipazione dell'ESA, l'Italia ha contribuito alla Stazione Spaziale con i tre moduli polivalenti di logistica MPLM, costruiti dalla Thales Alenia Space per conto dell'Agenzia Spaziale Italiana. Concepiti per poter integrare lo scompartimento dello Space Shuttle, contengono gli scompartimenti pressurizzati e porteranno i vari strumenti per gli esperimenti a bordo della ISS. La progettazione del modulo europeo \"Columbus\" \u00e8 ispirata in gran parte a questi tre elementi.\nLa Thales Alenia Space ha costruito inoltre i moduli Harmony (Node 2) e Tranquility (Node 3) della stazione e la struttura di osservazione Cupola e partecipa alla progettazione e alla costruzione del veicolo di rifornimento e per il re-boost della stazione spaziale ATV (\"Automated Trasfer Vehicle\").\nL'impegno dell'Italia al progetto \u00e8 quantificato in circa 520 milioni di euro (dal 1996 al 2003) tramite i programmi ESA e di pi\u00f9 di 260 milioni di euro tramite il programma nazionale. I costi del programma nazionale sono quasi esclusivamente concentrati sullo sviluppo del modulo MPLM.\nDi provenienza italiana \u00e8 anche l'acqua necessaria al funzionamento della ISS e alle esigenze dei suoi occupanti. Nel 2002 la SMAT di Torino \u00e8 infatti stata prescelta da una commissione scientifica come ditta fornitrice. L'azienda \u00e8 stata selezionata anche perch\u00e9 in grado di fornire sia acqua minimamente mineralizzata, preferita dal personale americano e prodotta dalle sorgenti del Pian della Mussa, sia acqua con un maggior contenuto salino, pi\u00f9 gradita agli astronauti russi e proveniente dall'impianto di potabilizzazione di Grugliasco. Il periodico invio in orbita \u00e8 cominciato nell'aprile del 2008 e avviene grazie all'ATV."}
{"id": "3558539", "revid": "256896", "url": "https://it.wikipedia.org/wiki?curid=3558539", "title": "Battaglia di Arcole", "text": ""}
{"id": "3558543", "revid": "54253", "url": "https://it.wikipedia.org/wiki?curid=3558543", "title": "Giuseppe Cantarella", "text": ""}
{"id": "3558548", "revid": "203463", "url": "https://it.wikipedia.org/wiki?curid=3558548", "title": "Enrico Scarabelli", "text": ""}
{"id": "3558552", "revid": "287204", "url": "https://it.wikipedia.org/wiki?curid=3558552", "title": "Ibn Kathir", "text": "Biografia.\nIl suo nome completo era Ab\u016b l-Fid\u0101\u02be, \u02bfIm\u0101d al-D\u012bn, Ism\u0101\u02bf\u012bl ibn (b.) \u02bfUmar b. Kath\u012br, al-Qurash\u012b, al-Busraw\u012b; l'ultima \"nisba\" gli proveniva dall'essere nato a Bosra (Siria). &lt;br&gt;\nNella sua formazione fu influenzato dagli studi di Ibn Taymiyya, al-Mizzi, Ibn al-Firka, \u02bf\u012as\u0101 b. al-Mu'tim, Ahmad b. Ab\u012b \u1e6c\u0101lib, Ibn al-Hajj\u0101r, B\u0101h\u0101 al-D\u012bn al-Q\u0101sim b. Mu\u1e93affar b. \u02bfAs\u0101kir, Ibn al-Sh\u012br\u0101z\u012b, Is\u1e25\u0101q b. Ya\u1e25y\u0101 al-\u1e24amm\u016bd\u012b, Zakariyy\u0101\u02be Shaykh e Mu\u1e25ammad b. Zarr\u0101d.\nPosizione ufficiale.\nCompletati i suoi studi, nel 1341 ottiene la sua prima nomina quale socio di una commissione d'inchiesta chiamata a indagare su alcuni casi di eresia. In seguito ricopr\u00ec altre cariche semi-ufficiali, le quali culminarono nella posizione di docente della Grande Moschea di Damasco, attribuitagli in via ufficiale nel giugno/luglio 1366.\nImpegno di studio.\nIbn Kathir scrisse un notissimo commentario del Corano, il \"Tafsir al-Qur\u02be\u0101n al-\u02bfadh\u012bm\" (per i musulmani sunniti, secondo solo al \"tafs\u012br\" del \u1e6cabar\u012b), assai consultato per la sua affidabilit\u00e0 e la ricchezza di \"\u02bea\u1e25\u0101d\u012bth\" (\"Tafsir\" cui ricorrono spesso i movimenti salafiti). \nRinomato per la sua straordinaria memoria intorno ai detti di Maometto e del Corano, Ibn Kathir apparteneva alla scuola giuridica sunnita dello Sciafeismo (come indicato nel suo stesso libro \"\u1e6cabaq\u0101t al-Sh\u0101fi\u02bf\u012byya\" 'Categorie dei seguaci dell'Imam Shafi'i').\nVecchiaia e morte.\nDivenuto cieco negli ultimi anni di vita, egli attribuiva la sua cecit\u00e0 all'aver duramente lavorato di notte \u2013 in condizione di precaria illuminazione \u2013 per studiare il voluminoso \"Musnad\" di Ahmad ibn Hanbal; intendeva organizzarlo in maniera diversa da quanto aveva fatto il suo scrittore, rendendolo maggiormente fruibile al lettore. \nIbn Kathir mor\u00ec a Damasco nel 774 E. (febbraio 1373)."}
{"id": "3558562", "revid": "161273", "url": "https://it.wikipedia.org/wiki?curid=3558562", "title": "San Genesio di Brescello", "text": ""}
{"id": "3558573", "revid": "767487", "url": "https://it.wikipedia.org/wiki?curid=3558573", "title": "Benvenuto reverendo!", "text": "Benvenuto reverendo! \u00e8 un film italiano del 1950 diretto da Aldo Fabrizi.\nTrama.\nGiuseppe \u00e8 un ladro che, subito dopo essere stato liberato dalla prigione, si reca a Bellegra di sopra, un piccolo paese del basso Lazio, per consegnare al parroco del paese, don Valerio, una lettera di raccomandazione perch\u00e9 lo aiuti a trovare lavoro. Giuseppe non riesce per\u00f2 a incontrare don Valerio perch\u00e9 quest'ultimo \u00e8 ammalato. Spinto dalla fame, ruba 100 lire dalla cassetta delle elemosine nella chiesa, con l'intenzione di restituire la somma una volta trovato lavoro. Viene tuttavia sorpreso da una donna che d\u00e0 l'allarme e fa accorrere numerosi abitanti armati di bastoni e forconi. Per sfuggire agli inseguitori, Giuseppe si traveste da prete e, appena dispersa la folla, si allontana dal paese.\nStrada facendo, ancora vestito da prete, viene visto da un brigadiere dei carabinieri che lo scambia per un vero sacerdote e lo invita ad andare nel castello di Bellegra di sotto. Don Fernando, il castellano, un latifondista preoccupato perch\u00e9 i suoi contadini hanno iniziato una serie di agitazioni occupando le terre e gli allevamenti, chiede a Giuseppe, di convincere i contadini a rinunciare alle loro rivendicazioni. In cambio, offre al prete 300\u00a0000 lire per il restauro della chiesa bombardata durante la guerra. Il sedicente Don Peppino si reca nella chiesa del villaggio, occupata da una ragazza madre priva di abitazione, e fraternizza con la giovane donna a cui confida la sua condizione di ladro e fa intendere che entrambi potrebbero aiutarsi l'uno con l'altro. Interviene nell'assemblea dei contadini in sciopero dando loro ragione circa la bont\u00e0 delle loro rivendicazioni e impedisce alcuni tentativi di violenza da parte degli scioperanti, sia contro i crumiri che contro il figlio del padrone catturato mentre si stava recando in un paese vicino per chiedere l'intervento della forza pubblica conto i contadini. Agisce inoltre da catalizzatore sociale per cui lo stesso castellano rinuncia al suo atteggiamento aggressivo e concede le terre da bonificare ai contadini. Rinuncia infine ad Anna, la giovane donna che aveva occupato la chiesa e alla quale si stava affezionando, quando comprende che il figlio del castellano, che l'aveva sedotta e messa incinta, \u00e8 disposto a far fronte ai suoi doveri. Infine, questa volta in abiti borghesi, restituisce tutto il denaro ricevuto dai fedeli e fugge dalla comunit\u00e0 dalla quale, come prete, ha ottenuto affetto e riconoscenza.\nBotteghino.\nL'incasso accertato fino al 31 dicembre 1952 \u00e8 stato di 170.100.000 \u00a3."}
{"id": "3558574", "revid": "298229", "url": "https://it.wikipedia.org/wiki?curid=3558574", "title": "Association of International Marathons and Distance Races", "text": "La Association of International Marathons and Distance Races, nota anche con l'acronimo AIMS, \u00e8 un'associazione di organizzatori di corse sulla lunga distanza. Fondata nel 1982 in un incontro a Londra fra organizzatori di maratone, nel 1986 fu estesa a tutte le corse su strada. Conta oggi centinaia di aderenti.\nSecondo il suo statuto, gli obiettivi della AIMS sono:\nMisurazione della corsa e record mondiali.\nAIMS lavora con la World Athletics per assicurare che le sue gare siano misurate accuratamente. Tutte le corse AIMS devono essere misurate da un addetto corsa accreditato AIMS/World Athletics. Inoltre, perch\u00e9 un record mondiale sia ratificato dalla World Athletics, deve soddisfare alcune condizioni.\nFra queste:\nLa seconda condizione \u00e8 pensata in modo che una gara non sia disegnata in modo tale da sfruttare indebitamente l'effetto provocato dal vento, ma non si applica nel proposito di stabilire tempi di qualificazione per i Giochi olimpici o i campionati del mondo.\nTutte le corse che hanno ricevuto il riconoscimento World Athletics Label Road Races sono soggette agli standard di misurazione AIMS/World Athletics."}
{"id": "3558579", "revid": "124488790", "url": "https://it.wikipedia.org/wiki?curid=3558579", "title": "Jalisco Open 2011 - Singolare", "text": "Il singolare del Jalisco Open 2011 \u00e8 stato un torneo di tennis facente parte dell'ATP Challenger Tour 2011.\nPaul Capdeville ha battuto in finale Pierre-Ludovic Duclos 7\u20135, 6\u20131."}
{"id": "3558581", "revid": "28592", "url": "https://it.wikipedia.org/wiki?curid=3558581", "title": "Fortezza di Landskrona", "text": ""}
{"id": "3558583", "revid": "547034", "url": "https://it.wikipedia.org/wiki?curid=3558583", "title": "Jalisco Open 2011 - Doppio", "text": "Il doppio del Jalisco Open 2011 \u00e8 stato un torneo di tennis facente parte dell'ATP Challenger Tour 2011.\nVasek Pospisil e Bobby Reynolds hanno battuto in finale Pierre-Ludovic Duclos e Ivo Klec 6\u20134, 6\u20137(6), [10\u20136]."}
{"id": "3558585", "revid": "28592", "url": "https://it.wikipedia.org/wiki?curid=3558585", "title": "Roccaforte di Vyborg", "text": ""}
{"id": "3558586", "revid": "729019", "url": "https://it.wikipedia.org/wiki?curid=3558586", "title": "Fortezza di Vyborg", "text": "La fortezza di Vyborg \u00e8 un castello che si trova a Vyborg, in Carelia. (, finlandese \"Viipurin linna\", svedese \"Viborgs f\u00e4stning\".\nEretto da Torgils Knutsson nel medioevo, \u00e8 uno dei pi\u00f9 importanti esempi di architettura medievale della zona, attualmente ospita un museo."}
{"id": "3558587", "revid": "28592", "url": "https://it.wikipedia.org/wiki?curid=3558587", "title": "Castello di Vyborg", "text": ""}
{"id": "3558590", "revid": "767487", "url": "https://it.wikipedia.org/wiki?curid=3558590", "title": "The Stolen Bride (film 1913)", "text": "The Stolen Bride \u00e8 un cortometraggio muto del 1913 diretto da Anthony O'Sullivan.\nTrama.\nUn sorvegliante \u00e8 innamorato della figlia del proprietario, un coltivatore di arance, ma anche un altro dei dipendenti fa la corte alla ragazza. Lei, per\u00f2, non gradisce le sue avances e lo respinge. Rabbioso, l'uomo giura di vendicarsi: il giorno delle nozze, rapisce la sposa e la porta con s\u00e9 in una caverna sulla montagna. La giovane verr\u00e0 salvata solo dal tempestivo arrivo del marito e il lavorante paga quasi con la vita il suo fallito proposito di vendetta.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 aprile 1913."}
{"id": "3558594", "revid": "120374053", "url": "https://it.wikipedia.org/wiki?curid=3558594", "title": "Medmar", "text": "Medmar \u00e8 una compagnia di navigazione privata di traghetti che collegano le isole d'Ischia e di Procida a Napoli e Pozzuoli.\nStoria.\nLa compagnia nasce nel 1969 e si occupa del trasporto di passeggeri e veicoli prevalentemente nell'area del golfo di Napoli, anche se nel corso degli anni ha effettuato collegamenti verso altri territori come Sardegna, Corsica, Tunisia, isole Eolie, Malta, Ponza e Ventotene.\nAd oggi \u00e8 tra le principali compagnie marittime del golfo di Napoli, con un traffico che si aggira intorno a 1.800.000 passeggeri e 450.000 veicoli trasportati con circa 9.000 collegamenti all'anno.\nDel gruppo Medmar fa parte la Pozzuoli Ferries, compagnia specializzata nel trasporto marittimo di combustibili liquidi ed aeriformi e di una vasta tipologia di rifiuti.\nFlotta.\nAttuale\nDel passato"}
{"id": "3558596", "revid": "1305772", "url": "https://it.wikipedia.org/wiki?curid=3558596", "title": "Collegio Sant'Agostino", "text": ""}
{"id": "3558601", "revid": "7077", "url": "https://it.wikipedia.org/wiki?curid=3558601", "title": "Assassin (gioco di ruolo)", "text": ""}
{"id": "3558614", "revid": "767487", "url": "https://it.wikipedia.org/wiki?curid=3558614", "title": "Geovanny Nazareno", "text": "Carriera.\nClub.\nDopo aver giocato con il Deportivo Quito, nel 2009 si trasferisce al Barcellona S.C..\nNazionale.\nNel 2009 debutta con la Nazionale ecuadoriana."}
{"id": "3558617", "revid": "128695", "url": "https://it.wikipedia.org/wiki?curid=3558617", "title": "Kveta Hrdlickov\u00e1", "text": ""}
{"id": "3558619", "revid": "115682", "url": "https://it.wikipedia.org/wiki?curid=3558619", "title": "Franz Pforr", "text": "Biografia.\nEra figlio di Johan Georg Pforr, pittore, specialista nel disegno dei cavalli, e di Johanna Christiane Tischbein. A 12 anni perse entrambi i genitori e solo un anno dopo anche il suo unico fratello. Tocc\u00f2 allora al suo zio materno Johan Heinrich Tischbein, un gallerista, prenderlo con s\u00e9 e fargli da padre. Nel 1801, a Kassel, lo incoraggi\u00f2 a proseguire i suoi studi d'arte e a tentare di essere ammesso all'Accademia di Vienna. Franz vi riusc\u00ec, presumibilmente nel 1805, e divenne allievo di Heinrich F\u00fcger, pittore assai noto di impostazione rigidamente neoclassica, assai vicino alla scuola di Jacques-Louis David.\nPforr e alcuni suoi amici studenti (fra cui Friedrich Overbeck, Ludwig Vogel e Johan Konrad Hottinger), scontenti come lui di un insegnamento troppo marcatamente segnato dall'accademismo del loro Maestro, cercarono una nuova forma di espressione e decisero di prendere a modello i primitivi italiani antecedenti a Raffaello. \u00c8 implicito un loro accostamento ideale ai Preraffaelliti. Fondarono inoltre, nel 1809, la Confraternita di San Luca.\nMa una palese contraddittoriet\u00e0 artistica e una serie di relazioni conflittuali con l'Accademia portarono ad una loro espulsione dall'Istituto. Essi allora lasciarono Vienna e partirono per Roma, dove si stabilirono nel 1810 in un antico convento francescano ormai dismesso, dove vissero in comunit\u00e0. Fondarono quindi il movimento dei \"Nazareni\", che fu poi riconosciuto come un'importante corrente della pittura romantica tedesca della prima met\u00e0 del 1800.\nFranz Pforr, minato dalla tubercolosi, mor\u00ec durante un breve soggiorno ai Castelli Romani, all'et\u00e0 di 24 anni.\nOpere.\nMalgrado la sua breve vita artistica, Franz Pforr ha dipinto alcuni quadri e ha prodotto un centinaio di disegni. Egli resta, comunque, uno dei pi\u00f9 importanti artisti del romanticismo tedesco:"}
{"id": "3558624", "revid": "282579", "url": "https://it.wikipedia.org/wiki?curid=3558624", "title": "4e R\u00e9giment d'h\u00e9licopt\u00e8res delle forze speciali francesi", "text": ""}
{"id": "3558628", "revid": "767487", "url": "https://it.wikipedia.org/wiki?curid=3558628", "title": "Neville Whitehead", "text": "Verso la fine degli anni sessanta ha cominciato a collaborare come musicista con artisti famosi tra i quali vanno citati Dusty Springfield, Shirley Bassey, Jean Luc Ponty, Tony Bennett, Gary Burton, Nucleus, Soft Machine, Robert Wyatt e Don \"Sugarcane\" Harris.\n\u00c8 anche stato membro del Keith Tippett Sextet, con cui ha suonato in \"Dedicated To You, But You Weren't Listening\" nel 1971, e del quartetto di Elton Dean con cui registra nello stesso anno \"Just Us\" e l'eponimo \"Elton Dean\". Fra le collaborazioni pi\u00f9 prestigiose quella del 1970 nell'album di esordio di Wyatt, \"The End of an Ear\", e la partecipazione all'ensemble New Violin Summit, con i quali registra dal vivo \"Live At The Berlin Jazz Festival\" nel 1971.\nLa sua ultima apparizione ufficiale discografica \u00e8 quella nell'album \"Deep End\" degli Isotope nel 1976, se si eccettua il live dei Soft Machine \"BBC Radio 1 Live In Concert\" uscito nel 1993 ma registrato nel 1971. Neville ha tenuto delle lezioni e dei seminari al primo concorso internazionale del contrabbasso tenuto all'Isola di Mann, a cui hanno partecipato molti dei principali contrabbassisti mondiali.\nNella seconda met\u00e0 degli anni settanta sparisce dalle scene musicali per dedicarsi al suo vecchio lavoro di liutaio stabilendosi in Australia. Di particolare rilievo il contrabbasso elettrico semi-acustico SASE, da lui creato nel 1977. Negli oltre trent'anni di carriera di liutaio si \u00e8 specializzato anche nella produzione di contrabbassi e violoncelli, diventando uno dei pi\u00f9 apprezzati artigiani del settore, i suoi prodotti sono esportati anche all'estero e sono stati adottati da diversi artisti famosi."}
{"id": "3558646", "revid": "767487", "url": "https://it.wikipedia.org/wiki?curid=3558646", "title": "Apollonion", "text": "Apollonion () \u00e8 un ex comune della Grecia nella periferia delle Isole Ionie (unit\u00e0 periferica della Leucade sull'omonima isola) con 3.235 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Leucade.\nLocalit\u00e0.\nApollonion \u00e8 suddiviso nelle seguenti comunit\u00e0 (i nomi dei villaggi tra parentesi):"}
{"id": "3558654", "revid": "287204", "url": "https://it.wikipedia.org/wiki?curid=3558654", "title": "Da qui all'eternit\u00e0 (romanzo)", "text": "Da qui all'eternit\u00e0 \u00e8 il primo romanzo dell'autore americano James Jones, vincitore del premio National Book Award nel 1952. Il libro ha raggiunto la posizione n.62 tra i migliori 100 romanzi del XX secolo.\nIl romanzo trae spunto dall'esperienza di guerra dell'autore che fu soldato dal 1939 fino al 1945 e fu presente sia all'Attacco di Pearl Harbor che alla battaglia navale di Guadalcanal, dove fu ferito e decorato al valor militare.\nNel 1953 ne \u00e8 stato tratto l'omonimo film diretto da Fred Zinnemann che ottenne ben 13 \"nomination\" al Premio Oscar aggiudicandosi 8 statuette.\nTrama.\nLa storia si svolge fra l'Estate e l'Autunno del 1941 nella Caserma Schofield dell'esercito USA sull'isola di Oahu, nelle Hawaii. I due protagonisti sono due soldati dalla testa dura: Robert \"Prew\" Prewitt, trombettiere ed ex pugile deciso a non salire pi\u00f9 sul \"ring\" in seguito alla morte di un suo avversario, e il serg.Milton Warden, cinico e beffardo ma dotato di un suo personale senso della giustizia. Il sergente inizia una relazione con Karen, la moglie di un suo superiore, il capitano Holmes, a sua volta tradita dal marito; bench\u00e9 i due si innamorino, il rapporto per\u00f2 finir\u00e0. Il nucleo portante del racconto \u00e8 la storia dell'amicizia fra Prew e il soldato Angelo Maggio, un italoamericano di Brooklyn. Accanto compaiono le vite di altri comprimari: la prostituta Lorene (Alma Burke) determinata a diventare un giorno una moglie rispettabile; il caporale Bloom e il suo dramma di essere ebreo; infine Hal e Tommy, due \"gay\" malinconici ma vitali. Uomini decaduti sullo sfondo del paradiso hawaiano: bordelli strapieni nel giorno di paga, gioco d'azzardo, razzismo, violenze verbali e fisiche, fino alle torture del carcere militare.\nL'epilogo del romanzo si ha con il bombardamento aereo giapponese su Pearl Harbor.\nCensura.\nNel 2009, la figlia dell'autore, Kaylie Jones, ha rivelato l'esistenza del manoscritto originale del padre, soggetto a tagli imposti dall'editore Scribner, ritenuto troppo \"scandaloso\" per l'America maccartista di quel tempo, in cui erano presenti scene di sesso omosessuale e numerose parolacce.. Il romanzo \u00e8 stato pubblicato in formato e-book dalla Open Road Integrated Media nel maggio 2011.\nI due \"gay\" nel film omonimo non appaiono a causa della censura dell'epoca (1953)."}
{"id": "3558659", "revid": "34392", "url": "https://it.wikipedia.org/wiki?curid=3558659", "title": "Aeroporto Internazionale Yasser Arafat", "text": ""}
{"id": "3558660", "revid": "767487", "url": "https://it.wikipedia.org/wiki?curid=3558660", "title": "Al-Mizzi", "text": "Biografia.\nApprezzato tradizionista musulmano sunnita di \"'Ilm al-rijal\" del XIV secolo, al-Mizz\u012b si spost\u00f2 con la famiglia dalla natia Aleppo nel ricco borgo di Mizza, presso Damasco e ricevette la sua istruzione a Damasco.\nDal 1319 oper\u00f2 nella Madrasa al-Ashrafiyya di Damasco, il maggior centro di studio sui \"\u02bea\u1e25\u0101d\u012bth\", e tra i suoi discepoli si possono ricordare Ibn Taymiyya, al-Dhahabi e \u02bfAbd al-Wahh\u0101b al-Subk\u012b, l'autore delle \"\u1e6cabaq\u0101t al-Sh\u0101fi\u02bfiyya al-kubr\u0101\" (Le grandi categorie degli Sciafiiti).\nMor\u00ec nella \"D\u0101r al-\u1e24ad\u012bth al-Ashrafiyya\" di Damasco e fu inumato nell'area chiamata \"S\u016bfiyya\", destinata ai Sufi.\nBibliografia.\nLemma \u00abal-Mizz\u012b\u00bb, su: \"The Encyclopaedia of Islam\" (G.H.A. Juynboll)"}
{"id": "3558662", "revid": "203463", "url": "https://it.wikipedia.org/wiki?curid=3558662", "title": "Deputazione di Storia Patria per le Province Parmensi", "text": "La Deputazione di Storia Patria per le Province Parmensi \u00e8 un'istituzione culturale con sede a Parma, in borgo Schizzati n. 3.\nStoria.\nVenne fondata nel 1860 da Luigi Carlo Farini, governatore delle provincie emiliane prima dell'Unit\u00e0 d'Italia. Come per le altre deputazioni di storia patria italiane, aveva lo scopo di promuovere gli studi sulla storia di Parma prima dell'annessione al Regno d'Italia.\nDal 1860 al 1877 fu aggregata alla \"Deputazione di Storia Patria per le Province Modenesi\", poi fino al 1890 alla \"Deputazione di Storia Patria per le province di Romagna\". Dal 1892 al 1934 fu autonoma, per poi aggregarsi nella \"Deputazione di Storia Patria per l'Emilia-Romagna\" (1935-1944). Nel 1945, grazie soprattutto all'opera di Giuseppe Micheli, riacquist\u00f2 l'autonomia.\nAttivit\u00e0.\nLa Deputazione pubblica annualmente l\"'Archivio storico per le Province Parmensi\" (ASPP), che raccoglie i risultati degli studi storici promossi dalla Deputazione. L'archivio comprende anche studi sul movimento cattolico nel territorio di Parma.\nL'istituzione dispone di una biblioteca, intitolata nel 1992 alla Prof.ssa Giuseppina Allegri Tassoni, che ospita volumi relativi all'ambito di studio della Deputazione, con predominanza della storia delle Province Parmensi fino al XIX secolo. \nNel 1998 ha acquisito per donazione la \"Biblioteca Federico Sozzi\", in cui sono custoditi principalmente saggi storici, sulla storia dell'arte, della musica e della letteratura risalenti al XX secolo e provenienti da Italia e Francia. I volumi di quest'ultima biblioteca non sono per\u00f2 ammessi al prestito.\nSono stati presidenti della Deputazione di Storia Patria: Roberto Andreotti (1956-1963), Giuseppina Allegri Tassoni (1983-1986), Marco Pellegri (1986-2014) e Leonardo Farinelli (2014-2020). \nOrari di apertura: da marted\u00ec a venerd\u00ec, ore 16\u201318."}
{"id": "3558666", "revid": "203463", "url": "https://it.wikipedia.org/wiki?curid=3558666", "title": "Deputazione di storia patria per le province parmensi", "text": ""}
{"id": "3558667", "revid": "11959", "url": "https://it.wikipedia.org/wiki?curid=3558667", "title": "Yusuf ibn Abd al-Rahman al-Mizzi", "text": ""}
{"id": "3558669", "revid": "1793900", "url": "https://it.wikipedia.org/wiki?curid=3558669", "title": "San Diego-Tijuana", "text": "San Diego-Tijuana \u00e8 un'area metropolitana internazionale al confine tra Stati Uniti d'America e Messico. L'agglomerato urbano \u00e8 il terzo pi\u00f9 grande della California e Bassa California. Nel 2010, la popolazione era 5.105.769."}
{"id": "3558671", "revid": "1005847", "url": "https://it.wikipedia.org/wiki?curid=3558671", "title": "Ministero della guerra (Impero austro-ungarico)", "text": ""}
{"id": "3558681", "revid": "287204", "url": "https://it.wikipedia.org/wiki?curid=3558681", "title": "Miguel Zacar\u00ecas", "text": ""}
{"id": "3558686", "revid": "729019", "url": "https://it.wikipedia.org/wiki?curid=3558686", "title": "Ali Divandari", "text": "Biografia.\nHa studiato grafica all'Universit\u00e0 di Teheran. \u00c8 art director del \u2033New International Cartoon Festival\u2033 in Iran. Ha partecipato a varie mostre internazionali ed \u00e8 stato pi\u00f9 volte premiato."}
{"id": "3558690", "revid": "287204", "url": "https://it.wikipedia.org/wiki?curid=3558690", "title": "Arkadia Traiskirchen Lions", "text": "Gli Arkadia Traiskirchen Lions sono una squadra di pallacanestro di Traiskirchen, una citt\u00e0 a sud di Vienna, che partecipa al maggior campionato austriaco ed alla competizione europea EuroChallenge.\nFino alla stagione 1999-2000 la sua denominazione \u00e8 stata UKJ M\u00f6llersdorf.\nLa societ\u00e0 \u00e8 famosa per aver adottato una politica societaria incentrata sulla scelta di giovani promesse europee ed extraeuropee da lanciare nel panorama cestistico. Ultimamente dalla squadra allenata da Andrea Maghelli sono usciti Nemanja Bjelica e Terrence Roderick."}
{"id": "3558694", "revid": "729019", "url": "https://it.wikipedia.org/wiki?curid=3558694", "title": "Battaglia di Monterrey", "text": "La battaglia di Monterrey (21-24 settembre 1846) venne combattuta nell'ambito della guerra Messico-Stati Uniti nel corso della presidenza di James Knox Polk e termin\u00f2 con la sconfitta dell'esercito messicano, guidato dal generale Pedro de Ampudia, ad opera dell'esercito del nord comandato dal generale Zachary Taylor.\nAntefatto.\nDopo diverse sconfitte e qualche scaramuccia, l'esercito messicano del Nord, circa 2.638 uomini, tent\u00f2 di ritirarsi a sud e riorganizzarsi prima di impegnarsi contro le forze degli Stati Uniti comandate dal generale Zachary Taylor. Vicino all'antica fortezza di Monterrey, il generale Pedro de Ampudia ricevette ordini da Antonio L\u00f3pez de Santa Anna di ritirarsi ulteriormente fino alla citt\u00e0 di Saltillo, dove Ampudia avrebbe potuto stabilire una linea difensiva. Ma Ampudia, che aveva necessit\u00e0 di conseguire una vittoria e consapevole che i suoi uomini erano vicini all'ammutinamento a seguito dei continui ordini di ripiegamento, rifiut\u00f2 l'ordine e decise di prendere posizione a Monterrey.\nSi unirono ad Ampudia alcuni rinforzi provenienti da Citt\u00e0 del Messico, in totale 3.140 uomini: 1.080 comandati dal generale Garcia-Conde, ed un migliaio comandati dal generale Francisco Mejia.\nBattaglia.\nIl generale Zachary Taylor, comandante delle forze statunitensi, decise di attaccare Monterrey da ovest con un gigantesco movimento ad \"uncino\" mentre effettuava una diversione a nord-est della citt\u00e0. Il 21 settembre, il generale William Jenkins Worth invase \"Federation Hill\" nell'ovest di Monterrey, mentre Taylor lanciava una diversione verso l'oriente di Monterrey. Questa diversione si trasform\u00f2 presto in un vero assalto nel quale Taylor impegn\u00f2 la met\u00e0 del suo esercito. Le migliori divisione di fanteria di Taylor vennero tenuti a bada da 200 soldati messicani, in \"El Fortin Del Teneria\", fino alla fine della giornata, quando i suoi uomini finalmente riuscirono a prendere il forte. Gli uomini del Mississippi comandati da Jefferson Davis e quelli del Tennessee guidati dal colonnello William Campbell fecero irruzione sulle mura con baionette e spade in pugno. 11 militari dell'Accademia Militare degli Stati Uniti morirono nel primo giorno di combattimenti, un numero particolarmente elevato per la guerra messicana.\nIl 22 settembre 1846, il generale Worth attacc\u00f2 una seconda collina pi\u00f9 fortificata chiamata \"Independence Hill\" sulla quale era ubicato il Palazzo vescovile nel quale erano asserragliati 300 artiglieri messicani con un numero non precisato di cannoni. Gli uomini di Worth scalarono le ripide pendici della collina, attaccando un piccolo fortino e ingannando cos\u00ec i soldati messicani presenti nel Palazzo vescovile. Questi avanzarono fuori del forte verso il centro della collina, dove vennero attaccati da entrambi i lati da volontari texani e dalla met\u00e0 dei volontari della Louisiana e da soldati regolari.\nIl 23 settembre, il generale Worth avanz\u00f2 nella citt\u00e0 da ovest mentre Taylor muoveva da est. I volontari texani insegnarono ai soldati regolari degli Stati Uniti nuove tecniche di combattimento in citt\u00e0, tecniche che essi non avevano impiegato il 21 e che portarono allo sconcertante numero di vittime. Armato di queste nuove conoscenze di guerriglia urbana, l'esercito degli Stati Uniti insieme ai volontari del Texas, Mississippi e Tennessee pass\u00f2 di casa in casa, stanando i soldati messicani nascosti sui tetti e all'interno delle spesse mura di mattoni delle case del Messico settentrionale.\nCon l'esercito messicano e i cittadini rimasti in citt\u00e0, riuniti nella piazza centrale bombardata dagli obici delle forze statunitensi, il generale Ampudia decise di negoziare. Taylor, che aveva ancora di fronte un esercito pi\u00f9 numeroso in territorio nemico, negozi\u00f2 un armistizio di due mesi in cambio della resa della citt\u00e0. All'esercito messicano venne permesso di lasciare la citt\u00e0 nei giorni 26, 27 e 28 del mese con le loro armi e una batteria di artiglieria (sei cannoni). Essi dovettoro abbandonare 25 cannoni. Nonostante sia stata una vittoria degli Stati Uniti il numero delle vittime americane fu leggermente superiore a quello dei difensori."}
{"id": "3558697", "revid": "339392", "url": "https://it.wikipedia.org/wiki?curid=3558697", "title": "Citt\u00e0 estone", "text": ""}
{"id": "3558700", "revid": "838137", "url": "https://it.wikipedia.org/wiki?curid=3558700", "title": "Gran Principe di Moscovia", "text": ""}
{"id": "3558701", "revid": "986213", "url": "https://it.wikipedia.org/wiki?curid=3558701", "title": "Giovanni Berardi (cardinale)", "text": "Biografia.\nDetto il \"Cardinal Tarentino\", nacque dalla famiglia gi\u00e0 feudataria di Tagliacozzo, figlio di Alessandro de Ponte. Studi\u00f2 sacra scrittura e filosofia, quindi logica all'Universit\u00e0 di Bologna dal 1411 al 1413.\nIl 20 ottobre 1421 fu eletto arcivescovo di Taranto, sede che tenne fino alla promozione al cardinalato. Papa Eugenio IV lo invi\u00f2 al Concilio di Basilea, ma non vi fu accettato. Fu nominato legato in Germania dopo l'elezione dell'Antipapa Felice V.\nIl 18 dicembre 1439 Papa Eugenio IV lo cre\u00f2 cardinale. L'8 gennaio 1440 ricevette il titolo dei Santi Nereo e Achilleo. Nel marzo del 1440 ritorn\u00f2 dalla Germania a Firenze, dove risiedeva il Papa, e fu nominato legato \"a latere\" presso i Re di Sicilia e d'Aragona, per ristabilire fra loro la pace. Il 7 marzo 1441 opt\u00f2 per l'ordine dei cardinali vescovi ed ebbe la sede suburbicaria di Palestrina, tenendo il titolo presbiterale \"in commendam\". Alla fine del 1444 fu nominato penitenziere maggiore e nel 1445 divenne cardinale decano.\nReferente e difensore degli interessi della famiglia Orsini che in quegli anni non avevano porporati in Sacro Collegio, ebbe un ruolo decisivo nel Conclave del 1447, che elesse Papa Niccol\u00f2 V, opponendosi all'elezione di Prospero Colonna.\nMor\u00ec a Roma e fu sepolto nella Chiesa di Sant'Agostino."}
{"id": "3558704", "revid": "203463", "url": "https://it.wikipedia.org/wiki?curid=3558704", "title": "Nicola Bettoli", "text": ""}
{"id": "3558706", "revid": "6923", "url": "https://it.wikipedia.org/wiki?curid=3558706", "title": "Fiat A.21", "text": "Il Fiat A.21 era un motore aeronautico a 12 cilindri a V di 60\u00b0 raffreddato ad acqua, prodotto dall'azienda italiana Fiat Aviazione negli anni venti del XX secolo.\nSviluppo.\nProgettato dall'ingegnere Giulio Cesare Cappa venne costruito fra il 1924 e il 1925 in pochi esemplari a scopo sperimentale, con l'intento di produrre un motore di qualit\u00e0 per l'aeronautica italiana del tempo.\nDescrizione tecnica.\nPropulsore aeronautico a 12 cilindri suddivisi in due blocchi a V di 60\u00b0, raffreddato a liquido, e munito di compressore e riduttore. I cilindri erano realizzati in acciaio, ed avvitati in un monoblocco di alluminio fuso, comprendente teste, camicie, condotti, e scatole di distribuzione.\nErano presenti riduttori 1:2 con ammortizzatori a frizione.\nLa sovralimentazione era data da un doppio compressore tipo Root, posto anteriormente, in alto. Carburatori posizionati in basso, e dietro la coppa.\nL'avviamento avveniva tramite un motorino elettrico."}
{"id": "3558707", "revid": "599013", "url": "https://it.wikipedia.org/wiki?curid=3558707", "title": "Alo\u00efs Catteau", "text": "Professionista dal 1902 al 1911, partecip\u00f2 alla prima edizione del Tour de France e colse un terzo posto nell'edizione del 1904.\nCarriera.\nNel 1903 partecip\u00f2 alla prima edizione del Tour de France, in cui ottenne diversi piazzamenti nelle tappe e concluse decimo la classifica generale finale.\nL'anno successivo ottenne il suo miglior risultato ciclistico in una corsa a tappe, arrivando sul terzo gradino del podio del Tour. Inizialmente Catteau chiuse quell'edizione al settimo posto della generale che vide al primo posto Maurice Garin davanti a Lucien Pothier, C\u00e9sar Garin e Hippolyte Aucouturier, ma tutti e quattro furono squalificati per aver usufruito di aiuti esterni. La vittoria a tavolino fu assegnata a Henri Cornet, che aveva chiuso quinto la corsa.\nIn quella stagione corse anche la Parigi-Roubaix che termin\u00f2 al sesto posto.\nAnche nel 1905 corse sia il Tour che la Parigi-Roubaix, terminando rispettivamente undicesimo e settimo.\nNel 1906 fu ancora presente al Tour che chiuse al sesto posto assoluto, mentre l'anno seguente fu nono e ottenne un terzo posto nella Parigi-Tourcoing.\nNel 1908 partecip\u00f2 a molte corse in Belgio, ottenendo vari piazzamenti: fu ottavo nella Parigi-Bruxelles e sesto nei Campionati belgi; nelle corse a tappe fu ottavo nel Giro del Belgio."}
{"id": "3558708", "revid": "648716", "url": "https://it.wikipedia.org/wiki?curid=3558708", "title": "Automotrice FS ALe 184", "text": "L'automotrice elettrica FS ALe 184 (Automotrice Leggera elettrica a 184 posti) era un complesso di due automotrici permanentemente accoppiate nato nel 1952 dalla trasformazione dell'elettrotreno salone ETS\u00a011.\nStoria.\nNei primi anni del secondo dopoguerra venne decisa la trasformazione dell'elettrotreno salone ETS 11, fatto costruire da Mussolini come treno per il Capo del Governo nel 1940, in un complesso di due automotrici permanentemente accoppiate con 184 posti di 3\u00aa classe. La modifica, completata nel 1952, dette origine all'automotrice ALe 184.001, unico esemplare comprendente due unit\u00e0 con la capacit\u00e0 di 88 e 96 posti a sedere.\nL'ALe 184 svolse servizio nel compartimento di Roma fino al 1962, quando il complesso venne sdoppiato nelle officine del deposito di Deposito Locomotive di Roma Smistamento in due unit\u00e0 che vennero riclassificate Ale 880.117 e 118.\nCaratteristiche.\nL'automotrice ALe 184, ricavata per trasformazione dall'elettrotreno salone ETS\u00a011 costruito dalla FIAT con parte elettrica della Marelli, era composta da due elementi derivati dalle automotrici elettriche ALe\u00a0880 permanentemente accoppiati con mantici protetti da carenature metalliche. Le testate sul lato dell'intercomunicante erano sprovviste della cabina di guida. In occasione della trasformazione, l'arredamento interno appositamente studiato per l'elettrotreno salone venne rimosso e sostituito con quello di normale dotazione delle automotrici della famiglia originaria, realizzando 88 posti a sedere di 3\u00aa classe nell'unit\u00e0 che ospitava il salone e 96 nella restante. La disposizione degli organi di presa corrente rimase invariata rispetto a quella dell'ETS\u00a011, cio\u00e8 due pantografi sull'unit\u00e0 da 88 posti e uno su quella da 96.\nI dati tecnici riportati in tabella sono gli stessi delle automotrici ALe\u00a0880.035-100, ad eccezione della maggiore lunghezza dei singoli elementi (2 x contro )."}
{"id": "3558710", "revid": "41743332", "url": "https://it.wikipedia.org/wiki?curid=3558710", "title": "Tudia", "text": ""}
{"id": "3558717", "revid": "106456", "url": "https://it.wikipedia.org/wiki?curid=3558717", "title": "Saint Julien du Mans", "text": ""}
{"id": "3558719", "revid": "92723", "url": "https://it.wikipedia.org/wiki?curid=3558719", "title": "Cvetkovi\u0107", "text": ""}
{"id": "3558727", "revid": "298229", "url": "https://it.wikipedia.org/wiki?curid=3558727", "title": "Short course prevention factor", "text": "Lo short course prevention factor (SCPF) \u00e8 un fattore moltiplicativo o coefficiente usato nell'atletica leggera, e in particolare nella corsa su strada, per assicurare che la distanza misurata di una gara sia sufficientemente lunga.\nEsempi pratici.\nLa World Athletics, federazione che governa l'atletica internazionale, cos\u00ec come la USA Track &amp; Field, organo regolatore dell'atletica statunitense, specificano che il fattore SCPF deve essere 1,001. Tale coefficiente ha importanti implicazioni nell'omologazione dei record mondiali.\nTale fattore indica la tolleranza in aggiunta che la lunghezza del percorso pu\u00f2 avere. Con una considerazione: uno SCPF di 1,001 non significa che una corsa di 10 km debba essere in realt\u00e0 lunga 10\u00a0010 metri. Il coefficiente \u00e8 fatto in modo che, al netto dell'oscillazione della bicicletta usata per la misurazione e delle piccole curve da fare per evitare ostacoli vari, la corsa debba essere lunga almeno la distanza annunciata. Tutte le corse certificate da 10 km devono essere maggiori o uguali a 10\u00a0000 metri, ma sono normalmente minori o uguali a 10\u00a0010, a seconda del misuratore e degli intralci presenti al momento della verifica della distanza."}
{"id": "3558728", "revid": "287204", "url": "https://it.wikipedia.org/wiki?curid=3558728", "title": "L'incubo sul fondo", "text": "L'incubo sul fondo (\"Creatures of the Abyss\") \u00e8 un romanzo di fantascienza del 1961 dello scrittore statunitense Murray Leinster. \nTrama.\nTerry Holt, elettronico ed elettricista, con negozio a Manila, deve scappare dalla citt\u00e0 a causa degli imbrogli del socio in affari. Accetta cos\u00ec di imbarcarsi sulla nave scientifica-esploratrice guidata dal dottor Morton e dalla figlia, per conto degli Stati Uniti, alla ricerca della causa degli strani segnali che vengono rilevati dai sonar e che provocano strani effetti sui pesci.\nScopriranno cos\u00ec un tentativo di invasione extraterrestre, con base operativa sul fondo dell'oceano e combatteranno per scacciare gli invasori.\nEdizioni.\nLa traduzione dell'edizione Urania e Classici Urania \u00e8 di Bianca Russo, e le copertine - differenti nelle due edizioni - sono di Karel Thole. "}
{"id": "3558729", "revid": "1185701", "url": "https://it.wikipedia.org/wiki?curid=3558729", "title": "Partecipanti al Tour de France 1931", "text": "Qui di seguito viene riportato l'elenco dei partecipanti al Tour de France 1931."}
{"id": "3558731", "revid": "76963", "url": "https://it.wikipedia.org/wiki?curid=3558731", "title": "Jamie Hince", "text": "Ha suonato dal 1994 al 1998 in un gruppo chiamato Scarfo nel quale ha svolto il ruolo di cantante e chitarrista.\nNel 1999 ha pubblicato due EP con il gruppo Fiji con Jeremy Stacey.\nDal 2002 suona, sotto lo pseudonimo di \"Hotel\", con la cantante statunitense Alison Mosshart nel gruppo indie rock/garage punk The Kills. Hince \u00e8 chitarrista, batterista, seconda voce e compositore.\nLa sua popolarit\u00e0 \u00e8 aumentata in seguito alla sua relazione con la top model Kate Moss, con la quale si \u00e8 sposato a Southrop, nel Gloucestershire, il 2 luglio 2011."}
{"id": "3558735", "revid": "767487", "url": "https://it.wikipedia.org/wiki?curid=3558735", "title": "Simon Tatham", "text": "\u00c8 inoltre conosciuto per essere il creatore di Netwide Assembler (NASM), e per il suo saggio \"How to Report Bugs Effectively\", che molti sviluppatori di software consigliano agli utenti di leggere prima di riportargli eventuali bug.\nOltre ci\u00f2 Simon Tatham mantiene una popolare collezione di semplici giochi che gira su Nintendo DS, Symbian S60, Unix (GTK+; Android, macOS) e Windows.\nHa frequentato l'Universit\u00e0 di Cambridge, e attualmente lavora al ARM Limited."}
{"id": "3558737", "revid": "38120", "url": "https://it.wikipedia.org/wiki?curid=3558737", "title": "The Help", "text": ""}
{"id": "3558738", "revid": "1543377", "url": "https://it.wikipedia.org/wiki?curid=3558738", "title": "Jones Counter", "text": "Il Jones Counter \u00e8 uno strumento installato sulla ruota anteriore di una bicicletta per contare i giri della ruota stessa. Venne inventato nel 1971 da Alan Jones per misurare la lunghezza di corse podistiche su strada. Ha un'attrezzatura che muove un contatore meccanico digitale. In base al metodo utilizzato, un numero corrisponde tipicamente ad un ventesimo di giro di ruota. Questo fornisce una precisione di circa 10 centimetri nella distanza misurata, sebbene la precisione effettiva sia naturalmente leggermente inferiore per l'effetto di altri fattori, come la corretta calibrazione dello strumento stesso.\nModelli.\nClain Jones Counter.\nQuesta \u00e8 la versione originale del prodotto, messa in vendita dal figlio di Alan Jones, Clain, fra il 1973 ed il 1982. L'apparecchio segnala 20 scatti per ogni giro della ruota della bicicletta su cui \u00e8 installato.\nNYRRC Jones Counter.\nLa produzione venne effettuata dal New York Road Runners Club fra il 1983 e il 1990.\nJones-Oerth Counter.\nPaul Oerth rilev\u00f2 la produzione intorno al 1990 e continu\u00f2 fino al 2006. I modelli realizzati in questo periodo hanno un diverso coefficiente di rilevazione (260/11 scatti per giro di ruota). Nel 2006 la fornitura di queste attrezzature si esaur\u00ec e venne introdotto un nuovo strumento alternativo incapsulato in plastica, che and\u00f2 per\u00f2 presto fuori produzione.\nJones-Oerth-Lacroix Counter.\nQuesto modello \u00e8 una variante del Jones-Oerth creato nel 2000 da Laurent Lacroix in 2000, la cui caratteristica innovativa \u00e8 un cavo rotante di 27\" che permette all'utilizzatore di montare il Veeder-Root Counter sul manubrio.\nUso del contatore.\nPer misurare i percorsi di gara il contatore \u00e8 posto sulla bicicletta fra la forcella di sinistra e la ruota anteriore. La linguetta o le linguette sull'attrezzo fanno contatto con i raggi, inviando cos\u00ec indicazioni al contatore.\nNell'uso la bicicletta deve prima essere calibrata accuratamente montando su una sezione dritta di strada la cui misura \u00e8 stata calcolata accuratamente con una sbarra di acciaio. Una calibrazione pu\u00f2 quindi essere calcolata come numero di scatti per chilometro. Quindi si percorre in bicicletta il percorso per misurarne la lunghezza. Infine la bicicletta \u00e8 ricalibrata percorrendo ancora la sezione misurata con le barre per controllare eventuali modifiche del diametro della ruota per cambi della temperatura, perdite d'aria e altre cause."}
{"id": "3558740", "revid": "852396", "url": "https://it.wikipedia.org/wiki?curid=3558740", "title": "Penombra", "text": "La penombra (dal latino \"paene\" (quasi) e \"umbra\" (ombra)) \u00e8 un'oscurit\u00e0 attenuata, una zona intermedia tra luce ed ombra, tale da consentire una visibilit\u00e0 sfumata o incerta o da conferire un senso di riposante frescura.\nIn ottica la penombra \u00e8 la zona di graduale passaggio dalla luce netta all'ombra che si forma su uno schermo quando si interpone un corpo opaco tra una sorgente luminosa estesa e lo schermo stesso.\nIn astronomia, la regione che circonda il cono d'ombra in un'eclissi e dalla quale \u00e8 possibile osservare un'eclissi parziale.\nIn senso figurato significa vaghezza, indeterminatezza: \"la penombra confusa dei dolci giorni della fanciullezza\" (Serra). Condizione di scarsa notoriet\u00e0 dovuta a un mancato riconoscimento delle proprie qualit\u00e0 (un attore confinato nella p.) o a timidezza e mancanza d'iniziativa."}
{"id": "3558743", "revid": "767487", "url": "https://it.wikipedia.org/wiki?curid=3558743", "title": "Georges Passerieu", "text": "Professionista dal 1906 al 1914, colse due podi al Tour de France, corsa in cui vinse anche sette tappe, e si aggiudic\u00f2 nel 1907 sia la Parigi-Roubaix che la Parigi-Tours.\nCarriera.\nSoprannominato \"L'inglese di Parigi\" per i suoi natali londinesi, Passerieu fu un ciclista capace di imporsi su strada e su pista.\nPass\u00f2 professionista nel 1906, dopo essersi aggiudicato il campionato francese di mezzofondo, e partecip\u00f2 subito al Tour de France, dove si impose in due tappe e chiuse secondo dietro al connazionale Ren\u00e9 Pottier la classifica generale. In quella stessa stagione corse anche la Parigi-Roubaix, in cui fu settimo, e ottenne un secondo posto nella Parigi-Tourcoign.\nNel 1907 al Tour de France fu quarto e vinse ancora due tappe e riusc\u00ec ad imporsi nella Parigi-Roubaix e Parigi-Tours.\nNel 1908 vinse tre tappe al Tour de France e chiuse terzo la classifica generale; fu inoltre l'unico ciclista in quell'edizione del Tour a scalare il Ballon d'Alsace senza scendere dalla sella. Ottenne inoltre diversi piazzamenti nelle prove in linea francesi: settimo alla Parigi-Roubaix e quarto alla Bordeaux-Parigi.\nNel 1909 partecip\u00f2 alla Milano-Sanremo ma chiuse lontano dai migliori, fu ventesimo, vinse la Parigi-Digione e fu chiamato a correre il Grand Prix Wolber in cui vinse una tappa. Si distinse anche nelle prove su pista chiudendo terzo la Sei giorni di Berlino.\nDal 1910 colse ancora qualche piazzamento, anche se non riusc\u00ec pi\u00f9 a vincere. Fu secondo nel Circuito di Touraine e quinto nella Milano-Modena nel 1911, ottenne ancora risultati anche nella Roubaix, nel campionato francese e nella Bordeaux Parigi, tuttavia il suo ultimo acuto fu il secondo posto nella Parigi-Tours del 1913 dietro Charles Crupelandt.\nAnche suo fratello Fran\u00e7ois fu ciclista, ma di lui non si conosce nulla."}
{"id": "3558752", "revid": "180202", "url": "https://it.wikipedia.org/wiki?curid=3558752", "title": "Habbo Hotel", "text": ""}
{"id": "3558758", "revid": "104458", "url": "https://it.wikipedia.org/wiki?curid=3558758", "title": "Indian Navy", "text": ""}
{"id": "3558779", "revid": "466539", "url": "https://it.wikipedia.org/wiki?curid=3558779", "title": "Gualtiero I de Grenier", "text": "Fratello gemello di Eustachio II, Signe di Sidone, succedette a suo padre Eustachio, morto nel 1123.\nBiografia.\nSua madre Emelota si rispos\u00f2 con Ugo II du Puiset, che fu sospettato di \"eccessiva familiarit\u00e0\" nella sua relazione con la regina Melisenda, della quale era cugino. Gualtiero fu indotto dal marito di Melisenda, re Folco, ad accusare il suo patrigno di tradimento dinanzi l\"'Haute Cour\". Ugo respinse l'accusa e fu decretato che la disputa fosse risolta con un combattimento giudiziario, ma Ugo non si fece vedere il giorno stabilito; si alle\u00f2, invece, con la guarnigione musulmana di Ascalona e guid\u00f2 una ribellione contro Folco, venendo pi\u00f9 tardi condannato all'esilio.\nNel 1148 Gualtiero era presente al Concilio di Acri, dove la nobilt\u00e0 di Gerusalemme incontr\u00f2 Luigi VII di Francia, Corrado III di Germania e di altri magnati europei arrivati con la Seconda crociata. Gualtiero spos\u00f2 una donna di nome Giuliana; gli succedette suo figlio Ugo come signore di Cesarea."}
{"id": "3558786", "revid": "287204", "url": "https://it.wikipedia.org/wiki?curid=3558786", "title": "Ingrid Siskovic", "text": ""}
{"id": "3558787", "revid": "201394", "url": "https://it.wikipedia.org/wiki?curid=3558787", "title": "Radios Appear", "text": "Radios Appear \u00e8 l'album d'esordio del gruppo punk rock australiano dei Radio Birdman, registrato tra la fine del 1976 e l'inizio del 1977 ai Trafalgar Studios di propriet\u00e0 del gruppo e pubblicato nel 1977. Succede all'esordio discografico,l'EP \"Burn My Eye\" uscito l'anno precedente.\nIl disco.\nInizialmente l'album veniva venduto per posta, ai concerti o tramite i conoscenti. \u00c8 diventato punto di riferimento per i gruppi australiani portatori della etica Do It Yourself. Nel 2010 \u00e8 stato inserito al 13\u00ba posto tra i migliori album australiani di sempre.\nIl titolo dell'album \u00e8 preso dal brano \"Dominance and Submission\" dei Blue \u00d6yster Cult.\nTracce.\nIl disco si apre con la reinterpretazione di T.V. Eye degli Stooges."}
{"id": "3558790", "revid": "1856513", "url": "https://it.wikipedia.org/wiki?curid=3558790", "title": "Dubrovnik Airline", "text": "La Dubrovnik Airline era una compagnia aerea charter con sede a Ragusa in Croazia; operava principalmente voli charter verso localit\u00e0 turistiche europee.\nStoria.\nLa compagnia \u00e8 stata fondata il 15 dicembre 2004 dalla compagnia di navigazione (marittima) croata \"Atlantska Plovidba\". Ha iniziato le operazioni nel 2005 con un volo Ragusa-Marsiglia e aveva 117 dipendenti al marzo 2007. Nel 2006 dispone di cinque aerei McDonnell Douglas.\nLa sua principale attivit\u00e0 consisteva nell'operare voli charter verso le coste della Croazia per conto dei principali tour operator europei. Nel 2006 ha trasportato un volume di passeggeri di 380.000 unit\u00e0; nei primi 7 mesi del 2007 360.000.\nDubrovnik Airline era in perdita fin dal 2009, nel quadro della crisi dell'industria dell'aviazione nell'ex-Jugoslavia. La compagnia rimase con un solo aereo nella stagione estiva del 2011 e contemporaneamente l'azienda proprietaria \"Atlantska Plovidba\" si tir\u00f2 fuori dal vettore aereo, causando una riduzione dei dipendenti a 78; il quadro di crisi \u00e8 peggiorato fino al 23 ottobre 2011, quando la Dubrovnik Airline ha espletato il suo ultimo volo, dichiarando poi bancarotta per l'impossibilit\u00e0 di ripagare i debiti. La compagnia all'epoca trasportava il 10% dei passeggeri in transito all'aeroporto di Ragusa.\nFlotta.\nLa flotta della Dubrovnik Airline comprendeva i seguenti aerei (al 30 aprile 2011):\nI due aerei McDonnell Douglas sono stati immatricolati 9A-CDA \"Revelin\" e 9A-CDE \"Sveti Ivan\" dal nome di due monumenti della citt\u00e0 di Ragusa.\nAl 30 aprile 2011, l'et\u00e0 media della flotta era di 24,6 anni."}
{"id": "3558794", "revid": "300067", "url": "https://it.wikipedia.org/wiki?curid=3558794", "title": "Liliana Granulich", "text": ""}
{"id": "3558797", "revid": "767487", "url": "https://it.wikipedia.org/wiki?curid=3558797", "title": "Max Kolesne", "text": "Fortemente ispirato da Dave Lombardo, \u00e8 il fondatore del gruppo death metal brasiliano dei Krisiun nel 1990.\nTuttora \u00e8 l'endors della Zildjian, dopo che \u00e8 stato endors di Orio, Liverpool, Luen Drum Heads e Staff Drum.\nInoltre \u00e8 apprso nella copertina di dicembre 2009 del mensile brasiliano \"Modern Drummer Brasil\"."}
{"id": "3558798", "revid": "287204", "url": "https://it.wikipedia.org/wiki?curid=3558798", "title": "Stiven Rivic", "text": ""}
{"id": "3558809", "revid": "300067", "url": "https://it.wikipedia.org/wiki?curid=3558809", "title": "Joshep Mohorovic", "text": ""}
{"id": "3558810", "revid": "287204", "url": "https://it.wikipedia.org/wiki?curid=3558810", "title": "Josip Drmic", "text": ""}
{"id": "3558814", "revid": "287204", "url": "https://it.wikipedia.org/wiki?curid=3558814", "title": "Josip Mohorovic", "text": ""}
{"id": "3558817", "revid": "2074952", "url": "https://it.wikipedia.org/wiki?curid=3558817", "title": "Battaglia di Buena Vista", "text": "La battaglia di Buena Vista (22-23 febbraio 1847), nota anche come battaglia di Angostura, vide l'impiego dell'artiglieria statunitense per respingere il preponderante numero dell'esercito messicano nell'ambito della guerra Messico-Stati Uniti nel corso della presidenza di James Knox Polk. Buena Vista, un villaggio nello Stato di Coahuila, si trova a 12\u00a0km a sud di Saltillo, nel nord del Messico.\nAntefatto.\nDopo la battaglia di Monterrey del settembre 1846, la maggior parte dell'esercito di occupazione del generale Zachary Taylor venne inviata nel Golfo del Messico per costituire il fulcro della spedizione contro Citt\u00e0 del Messico di Winfield Scott. Taylor ritenne che il presidente James K. Polk stesse cercando di privarlo di qualsiasi ulteriore successo militare che lo avrebbe aiutato nella sua campagna per la presidenza degli Stati Uniti.\nTaylor decise cos\u00ec di ignorare l'ordine di rimanere a Monterrey; marci\u00f2 profondamente nel Messico e prese Saltillo. Taylor distolse anche la \"Divisione Centro\", sotto John E. Wool, dalla sua spedizione nello Stato di Chihuahua facendola riunire alle sue forze a Saltillo. Con la divisione di Wool, le forze degli Stati Uniti ammontavano a circa 4.500 uomini, molti dei quali volontari al loro primo combattimento.\nNell'estate del 1846 Antonio L\u00f3pez de Santa Anna torn\u00f2 dall'esilio e si impadron\u00ec rapidamente del potere. Quando cadde Monterrey, Santa Anna mise assieme un esercito di quasi 20.000 uomini a San Luis Potos\u00ed. Quando una venne in possesso di lettera del generale Scott a Taylor nella quale si segnalava il trasferimento della maggior parte dell'esercito di Taylor nell'area del Golfo, Santa Anna marci\u00f2 rapidamente a nord per cercare di sbattere Taylor fuori del Messico, mentre le forze statunitensi erano in ritirata.\nTaylor seppe che Santa Anna era in marcia verso nord e decise di muoversi a 32 chilometri a sud di Saltillo ad Agua Nueva. Taylor invi\u00f2 il maggiore Benjamin McCulloch, dei Texas Rangers, a scoprire le manovre dell'esercito messicano. McCulloch trov\u00f2 Santa Anna a 100\u00a0km a sud e ne inform\u00f2 Taylor il 21 febbraio. Questi si ritir\u00f2 fino al passo di \"Buena Vista\" 20\u00a0km a nord di Agua Nueva.\nIl generale Wood venne incaricato della difesa. Pi\u00f9 tardi, quel giorno stesso, Santa Anna arriv\u00f2 ad Agua Nueva con 10.000 uomini; la sua forza si era assottigliata a causa delle diserzioni e della stanchezza durante il lungo viaggio da San Luis Potos\u00ed. Santa Anna percep\u00ec il ripiegamento delle forze statunitensi di Buena Vista come un ritiro e chiese la resa. L'aiutante di Taylor, William Wallace Bliss Smith, rispose eloquentemente forze statunitensi rifiutavano la resa. Taylor, preoccupato per la sicurezza dei suoi rifornimenti, cavalc\u00f2 a Saltillo nella notte per garantire la tutela delle sue retrovie.\nBattaglia.\nLa mattina del 23 febbraio, il generale Pedro de Ampudia attacc\u00f2 il fianco sinistro della forza statunitense. I volontari erano protetti da una batteria di artiglieria vennero costretti ad arretrare sulle seconde linee al comando del futuro governatore dell'Illinois colonnello William Henry Bissell. Wool invi\u00f2 un messaggio al generale Lane ordinando di tenere la linea ad ogni costo. I volontari dell'Illinois riuscirono a condurre una lotta contro il ritiro sotto la pressione dell'attacco messicano.\nIl generale Taylor torn\u00f2 sul campo e fece conoscere agli uomini il fatto che era ritornato; era scortato dai fucilieri del Mississippi comandati dal colonnello Jefferson Davis. Gli uomini del Mississippi attaccarono sul fianco la colonna di Ampudia e Davis venne ferito ad un piede. Nel frattempo Wood radun\u00f2 i reggimenti in rotta disponendoli al riparo delle mura della hacienda a Buena Vista in una posizione difensiva supportata da una batteria sotto il comando di Thomas W. Sherman e due reggimenti di dragoni.\nIl reggimento 3\u00b0 Indiana venne portato a sostegno di Davis, ed i due reggimenti venne posizioni come una V invertita. I messicani attaccarono questa nuova linea. Gli \"huser\" e gli uomini del Mississippi tennero il loro fuoco cos\u00ec a lungo che gli aggressori confusi, dopo una breve pausa, vennero colpiti da un'ondata fuoco. Circa 2.000 messicani vennero immobilizzati. Un giovane tenente messicano cerc\u00f2 di ingannare gli statunitensi con la richiesta di un cessate il fuoco, dicendo che Santa Anna voleva incontrarsi con il comandante degli Stati Uniti. Taylor e Wood subodorarono l'inganno, ma diedero ai messicani il tempo di fuggire.\nSanta Anna rinnov\u00f2 un attacco alla posizione principale degli Stati Uniti guidato dal generale Francisco P\u00e9rez con il supporto dell'artiglieria. Una batteria di artiglieria statunitense, al comando di Braxton Bragg, si appost\u00f2 con l'ordine di mantenere la sua posizione a tutti i costi. Taylor cavalc\u00f2 davanti al capitano Bragg, e dopo una breve conversazione nella quale Bragg gli disse che stava usando un solo colpo, Taylor ordin\u00f2 \"doppio colpo alle vostre armi e date loro l'inferno, Bragg\".\nIn seguito questo ordine, anche se citato erroneamente come \"date loro un po' uva, capitano Bragg\", sarebbe stato utilizzato come slogan nella campagna che port\u00f2 Taylor alla Casa Bianca alle elezioni presidenziali negli Stati Uniti d'America del 1848. L'attacco di P\u00e9rez venne respinto a seguito della pioggia torrenziale che cadeva sul campo di battaglia. Durante la notte Santa Anna dichiar\u00f2 la vittoria e si ritir\u00f2 ad Agua Nueva, dopo aver ricevuto una lettera da Citt\u00e0 del Messico nella quale si richiedeva il suo intervento per sedare un colpo di stato politico.\nEsiti.\nLa battaglia fu l'ultima di importanza vitale nel nord del Messico. Fu la pi\u00f9 grande battaglia di Taylor nell'ambito della guerra ed anche l'ultima; egli torn\u00f2 negli Stati Uniti per proseguire la sua carriera politica che lo porter\u00e0 alla presidenza della nazione. I suoi successi a Buena Vista ed il suo leggendario comando al capitano Bragg lo aiutarono a vincere l'elezione a Presidente degli Stati Uniti d'America nel 1848. Santa Anna sub\u00ec gravi perdite e si ritir\u00f2 a sud. Il suo ritiro venne spronato dal dissenso politico a Citt\u00e0 del Messico. Egli fu poi costretto a difendere Citt\u00e0 del Messico contro l'esercito di Winfield Scott.\nLa contea di Buena Vista nello Iowa, fondata nel 1859, prese il nome dalla battaglia, cos\u00ec come la citt\u00e0 di Buena Vista Township, in Michigan nella contea di Saginaw, e le citt\u00e0 di Buena Vista in Virginia, Buena Vista in Oregon, Buena Vista nel New Jersey, e Buena Vista in Alabama, nel nord della contea di Monroe.\nOrdine di battaglia.\nForze messicane.\n18.530 uomini del \"Liberating Army of the North\" al comando del generale A. Lopez de Santa Anna\nCavalleria: Gen. Julian Juvera (39 Cavalry Squadrons)\nRiserve:\nForze statunitensi.\n4,759 -United States Army of Occupation-Mj. Gen. Z. Taylor\nRiserve:"}
{"id": "3558822", "revid": "287204", "url": "https://it.wikipedia.org/wiki?curid=3558822", "title": "Antun Stipancic", "text": ""}
{"id": "3558823", "revid": "125386192", "url": "https://it.wikipedia.org/wiki?curid=3558823", "title": "Ignacio Lores Varela", "text": "Biografia.\n\u00c8 soprannominato \u201cNacho\u201d. Possiede il passaporto spagnolo.\nCaratteristiche tecniche.\nGioca nel ruolo di seconda punta, ma pu\u00f2 essere impiegato come esterno sinistro con propensione offensiva, sapendosi adattare anche sul fianco opposto. Dotato di buona corsa, \u00e8 mancino ma utilizza pure il piede destro. \nCarriera.\nClub.\nDefensor Sporting.\nHa esordito con la maglia del Defensor Sporting nel campionato di Clausura 2010, giocando in tutto 5 partite.\nNella stagione 2010-2011, dopo aver vinto il campionato di Apertura, gioca 4 partite del Clausura chiuso al secondo posto. La sua squadra disputa quindi la finale per decretare il vincitore, persa da Lores e compagni per 1-0 contro il Nacional che \u00e8 stato il campione del Clausura.\nPalermo.\nIl 9 luglio 2011 viene acquistato dalla squadra italiana del Palermo, con cui firma un contratto quinquennale. Il cartellino del giocatore, il cui acquisto \u00e8 stato annunciato una settimana prima del Presidente Maurizio Zamparini, \u00e8 costato 2,8 milioni di euro; il contratto \u00e8 stato depositato presso la Lega Calcio il 14 luglio.\nEsordisce sia nel campionato italiano che in maglia rosanero il 5 novembre 2011 subentrando all'infortunato Abel Hern\u00e1ndez al 20' della partita vinta per 3-1 sul e valida per l'11\u00aa giornata. Gioca per la prima volta da titolare nella 14\u00aa giornata, in -Palermo (0-0), uscendo al 66' per far posto a Edgar \u00c1lvarez. Devis Mangia lo utilizza per 5 partite di campionato ed una di Coppa Italia; poi, una volta avvenuto il cambio in panchina con l'avvicendamento fra Mangia e Bortolo Mutti non trova pi\u00f9 spazio in squadra fino all'ultima giornata di campionato persa per 2-0 contro il e disputata il 13 maggio 2012, quando entra in campo al 66' al posto di Mat\u00edas Aguirregaray, chiudendo cos\u00ec la stagione con 7 presenze complessive; gioca invece qualche partita con la formazione Primavera.\nPrestiti a Botev Vratsa e CSKA Sofia.\nIl 30 agosto 2012 si trasferisce in prestito al Botev Vratsa, in Bulgaria. Dopo 8 presenze in campionato, il 31 gennaio 2013, ultimo giorno di calciomercato, il Palermo lo cede in prestito al CSKA Sofia nello stesso campionato.\nDebutta con la nuova maglia il 2 marzo 2013 in occasione della partita persa per 0-2 contro il Liteks Love\u010d. Chiude la stagione con 20 presenze e un gol in campionato, segnato nella 19\u00aa giornata, e 2 presenze nella coppa nazionale.\nRitorno al Palermo e prestiti a Bari, Vicenza e Varese.\nTorna a vestire la maglia del Palermo l'11 agosto 2013 in occasione della partita del secondo turno di Coppa Italia vinta per 2-1 sulla , primo incontro stagionale, giocando titolare.\nIl 31 gennaio 2014 passa in prestito al .\nIl 9 settembre 2014 viene ceduto in prestito al Vicenza, societ\u00e0 a cui \u00e8 stata concessa una proroga per il calciomercato in entrata dato il ripescaggio in extremis in Serie B. Segna il suo primo e unico gol con la maglia del Vicenza il 20 dicembre nella gara contro lo Spezia regalando alla sua squadra la vittoria con un contropiede negli ultimi minuti di gara.\nIl 2 febbraio 2015, ultimo giorno di calciomercato, passa al ancora una volta con la formula del prestito. Con i varesotti scende in campo in 5 occasioni nel girone di ritorno.\nIl trasferimento al Pisa.\nIl 31 agosto seguente si trasferisce in Lega Pro al Pisa firmando un contratto annuale con opzione sul secondo. Il 3 marzo 2016 firma un rinnovo triennale con il club toscano. Il 22 maggio 2016 segna una tripletta ai danni del Pordenone, nella gara di andata di semifinale play-off per la serie B.\nNella seconda stagione in neroblu ha collezionato 28 partite in campionato e 5 ai play-off segnando 11 reti (7 in campionato + 4 ai play-off)\nAscoli.\nIl 4 luglio 2017 viene acquistato a titolo definitivo dall', con cui si lega fino al 2020. Il 9 settembre sigla il primo gol, nella sconfitta interna per 1-2 contro il Novara.\nSiena.\nL'11 agosto 2021 torna in Italia, ingaggiato dal Siena, col quale firma un contratto biennale. . Il 29 agosto, al debutto con i toscani, segna subito una doppietta nel successo per 3-0 sulla Vis Pesaro. Rimane in Toscana fino al 25 gennaio 2022, quando risolve il contratto con la societ\u00e0 bianconera dopo 17 presenze e 4 reti in campionato.\nCittadella.\nIl 25 gennaio 2022 si traferisce al , in Serie B.\nNazionale.\nNel maggio 2011 vince la Suwon Cup con la Nazionale uruguaiana Under-20, giocando tutte le tre partite e segnando una rete - la prima in Nazionale - nella seconda partita contro la finita 2-2.\nSempre con l'Under-20, il 15 luglio 2011 viene convocato per i Mondiali di categoria che la sua squadra chiude con l'eliminazione nella fase a gironi. Debutta in -Uruguay (0-0) uscendo dal campo al 60' per far posto a Pablo Ceppelini, nella seconda partita entra al 66' di Uruguay- (1-1) e infine entra al 76' di Uruguay- (0-1).\nStatistiche.\nPresenze e reti nei club.\n\"Statistiche aggiornate al 12 giugno 2016.\""}
{"id": "3558827", "revid": "76963", "url": "https://it.wikipedia.org/wiki?curid=3558827", "title": "Trevor Wright", "text": "Biografia.\nHa cominciato a lavorare come attore e modello negli Stati Uniti d'America sin dall'et\u00e0 di undici anni.\nTra i suoi film di maggiore rilievo vi \u00e8 \"Air Buddies\" del 2006 dove interpreta \"Grim\", un ladro. Nel 2007 ha recitato nel film a tematica LGBT \"Shelter\" diretto dal regista Jonah Markowitz, interpretando la parte del protagonista \"Zach\"."}
{"id": "3558832", "revid": "287204", "url": "https://it.wikipedia.org/wiki?curid=3558832", "title": "Dragutin Surbek", "text": ""}
{"id": "3558836", "revid": "1543377", "url": "https://it.wikipedia.org/wiki?curid=3558836", "title": "Giusto Picone", "text": "Biografia.\nDal 1986 professore ordinario di Letteratura latina presso la facolt\u00e0 di Lettere e Filosofia dell'Universit\u00e0 degli studi di Palermo, \u00e8 direttore della rivista \"Dioniso\", annale della Fondazione INDA, e le collane Hermes e Letteratura classica, dell'editore Palumbo. Ha scritto, con E. Romano e F. Gasti, una storia letteraria, \"Lezioni romane\" (Loescher, Torino 2003).\nRilevanti i suoi giudizi critici sul teatro senecano, in special modo sul Thyestes, in particolare riguardo al valore del \"nefas\", come atto fondativo del \"regnum,\" del potere dispotico.\n\u00c8 direttore di una rivista specialistica on line, \"Dionysus ex machina\".\nHa scritto su riviste specialistiche studi su Sallustio, Giulio Ossequente, Virgilio, Lucano, sull'esilio in et\u00e0 imperiale, su temi di didattica delle culture classiche. Retorica e teatro latino sono i temi centrali della produzione specialistica. Dopo \"L'eloquenza di Plinio\" (Palumbo, Palermo 1978), significativo sul teatro di Seneca \u00e8 \"La fabula e il regno\", Palumbo (Palermo 1984). Occupandosi della traduzione del \"Thyestes\" senecano ha lavorato nel 1991 con Walter Pagliaro per la messa in scena dell'opera, per conto dell'INDA, realizzata al teatro greco di Segesta. Nel 2015 \u00e8 sua la traduzione della \"Medea\" senecana, portata sulle scene nell'ambito del 51\u00b0 ciclo di rappresentazioni classiche di Siracusa, per conto dell'INDA."}
{"id": "3558840", "revid": "41745655", "url": "https://it.wikipedia.org/wiki?curid=3558840", "title": "Emilie Georget", "text": ""}
{"id": "3558843", "revid": "287204", "url": "https://it.wikipedia.org/wiki?curid=3558843", "title": "Edis Elkasevic", "text": ""}
{"id": "3558849", "revid": "287204", "url": "https://it.wikipedia.org/wiki?curid=3558849", "title": "Mario Radic", "text": ""}
{"id": "3558859", "revid": "125465545", "url": "https://it.wikipedia.org/wiki?curid=3558859", "title": "Dercy Gon\u00e7alves", "text": "Biografia.\nEra alta 150\u00a0cm. Ebbe un'infanzia tutt'altro che felice: era ancora molto piccola quando la madre, una lavandaia, abbandon\u00f2 il tetto coniugale dopo aver scoperto l'infedelt\u00e0 del marito, un sarto alcolizzato.\nNella sua fortunata carriera, durata ben 86 anni, lavor\u00f2 al cinema, in TV e in teatro, dove altern\u00f2 spettacoli di improvvisazione a riviste di vario genere, diventando famosa per il suo linguaggio irriverente. La telenovela sua pi\u00f9 famosa \u00e8 \"Lacrime di gioia\", nella quale ebbe la parte della battagliera protagonista Dulcinea.\nNel 1991 fece scalpore per aver esposto il suo seno ad una parata di samba. Nel 2001, a 94 anni, suscit\u00f2 reazioni ancora pi\u00f9 forti spogliandosi per Penthouse: il set fotografico fu allestito nel Copacabana Palace.\nMor\u00ec nel 2008 per polmonite, all'et\u00e0 di 101 anni.\nIl suo mausoleo, progettato da lei stessa nel 1991, assomiglia e s'ispira alla Pyramide Invers\u00e9e del Louvre a Parigi.\nNel 2012 la drammaturga e sceneggiatrice Maria Adelaide Amaral, che gi\u00e0 nel 1994 aveva scritto una biografia della Gon\u00e7alves, realizz\u00f2 per Rede Globo una miniserie incentrata su di lei, \"Dercy de Verdade\", che venne poi esportata in Portogallo e negli Stati Uniti."}
{"id": "3558863", "revid": "392652", "url": "https://it.wikipedia.org/wiki?curid=3558863", "title": "Gli incappucciati d'ombra", "text": "Gli incappucciati d'ombra (\"The Haunted Stars\") \u00e8 un romanzo di fantascienza del 1960 dello scrittore statunitense Edmond Hamilton.\nTrama.\nRobert Fairlie, esperto di lingue antiche, viene coinvolto nel progetto guidato dagli Stati Uniti d'America per la traduzione di alcuni antichi manufatti scoperti sulla Luna. Scopre cos\u00ec che la Luna era un avamposto presidiato da un'antica civilt\u00e0, in guerra contro un'altra, e che l'avamposto era stato distrutto quando la guerra era stata persa.\nLe scoperte permettono la costruzione di un'astronave interplanetaria e la spedizione militare giunge ad Altair, dove gli umani trovano i superstiti sconfitti, i Vanrin, e incontrano i Llorn, vincitori della guerra. Dai Llorn arriva un terribile monito.\nEdizioni.\nLa traduzione dell'edizione Urania e Classici Urania \u00e8 di Bianca Russo, e le copertine - differenti nelle tre edizioni - sono di Karel Thole."}
{"id": "3558864", "revid": "113798183", "url": "https://it.wikipedia.org/wiki?curid=3558864", "title": "Santuario nuragico di Abini", "text": "Il complesso nuragico di Abini \u00e8 un sito archeologico sardo situato nel territorio di Teti, in Sardegna.\nIl complesso.\nL'area archeologica di Abini \u00e8 stata idealmente suddivisa in due parti: una sacra (il recinto sacro con al suo interno il pozzo sacro), e una non destinata al culto corrispondente al villaggio nuragico.\nIl recinto sacro.\nL'intera area fu probabilmente uno dei pi\u00f9 importanti santuari federali delle genti sarde nuragiche. Il recinto sacro, individuato da Filippo Vivanet alla fine dell'800', fu scavato approfonditamente sotto la direzione degli archeologi Antonio Taramelli e Ettore Pais tra il 1929 e il 1931; scavi che portarono alla luce il \"temenos\", cio\u00e8 il recinto murario che racchiude l'area sacra, che in parte conservava ancora i sedili in pietra per i pellegrini. All'interno del recinto sono visibili altari, capanne dei sacerdoti e fondamenta di altre strutture. Al centro dell'area giacciono numerosi conci in basalto e trachite che dovevano comporre le porzioni architettoniche decorative poste sulla sommit\u00e0 del pozzo sacro, ancora attivo ma in cattivo stato di conservazione. Il pozzo, che dovette essere adibito al culto dal periodo del Bronzo recente (fine XIV secolo a.C.) all'et\u00e0 del Ferro (VII secolo a.C.), era probabilmente dedicato al culto dell'acqua.\nIl villaggio.\nIl villaggio nuragico \u00e8 situato all'esterno dell'area sacra, e fu portato alla luce in parte nel 1931, quando vennero scoperte diverse capanne ad uso abitativo. Gli scavi effettuati nel 1981 scoprirono numerose capanne circolari collegate tra loro da ambienti di altra forma.\nGli scavi.\nStoria.\nNel settembre del 1865 un ragazzo del luogo, secondo la tradizione ispirato da sogni ricorrenti, convinse alcuni contadini a scavare in un campo ove affioravano resti di antiche costruzioni, il luogo era chiamato \"Sa Badde de sa Bidda\" (in italiano: \"La Valle del Paese\"), e corrispondeva al santuario di Abini. Lo scavo port\u00f2 alla luce un deposito di oggetti votivi in bronzo situato all'interno di una cista litica (un contenitore formato da lastre di pietra collocate al di sotto della superficie del terreno). Nello stesso anno il canonico Giovanni Spano pubblic\u00f2 i bronzetti nuragici di Abini, che vennero acquistati dallo studioso Efisio Timon, che a sua volta li don\u00f2 al Regio Museo di Antichit\u00e0 di Cagliari, dove sono ancora oggi conservati. Nel 1878 i contadini di Teti ripresero a cercare nel sito di Abini, trovando a un metro sotto terra, un altro ripostiglio pesante 108 chili di oggetti in bronzo contenuti in un grosso recipiente in terracotta. I reperti vennero acquistati dallo studioso locale Filippo Vivanet, e confluirono come i precedenti ritrovamenti bronzei nelle raccolte del museo archeologico di Cagliari. Scavi archeologici veri e propri vennero effettuati solo nel 1929, e proseguirono fino al 1931 sotto la guida di Antonio Taramelli, che riport\u00f2 alla luce la maggior parte delle strutture sacre del complesso nuragico. Ma la presenza di Taramelli fu saltuaria, essendo responsabile dei beni archeologici dell'intera isola, quindi fu costretto ad affidare lo scavo a persone spesso inesperte, che alla ricerca di materiali bronzei trascuravano e gettavano i reperti ceramici che affioravano in grande quantit\u00e0 dal sottosuolo del sito. Nel 1981 intervenne sul sito la Soprintendenza archeologica delle province di Sassari e Nuoro, che port\u00f2 alla luce nuove capanne abitative nel villaggio nuragico.\nI bronzetti nuragici di Abini.\nI reperti bronzei ritrovati nel 1865 e nel 1878 sono attualmente esposti e conservati al Museo archeologico nazionale di Cagliari, che in passato ha svolto la funzione di raccogliere i reperti provenienti dagli scavi di tutta l'isola. La maggior parte dei bronzetti di Abini trovati negli scavi ottocenteschi \u00e8 conservata al museo di Cagliari insieme ad alcune spade votive trovate nel santuario, decorate con immagini cervine dalle lunghe corna, fra cui una spada ornata con una figura di arciere fissata al centro dell'impugnatura. I bronzetti raffigurano personaggi colti in atto di offrire doni e in preghiera, arcieri saettanti, guerrieri con stocco e scudo, e capi trib\u00f9 con mantello e bastone (simili a quello ritrovato a Uta). Ma le figure pi\u00f9 interessanti sono quelle di soldati in coppia colti nell'atto di preghiera e caratterizzati da elmi sormontati da lunghe corna, e le rappresentazioni pi\u00f9 conosciute dei bronzetti di Abini restano quelle dei personaggi, probabilmente esseri demoniaci e guerrieri eroicizzati, a cui si moltiplicano di alcune parti del corpo, come gli occhi e le braccia, o gli scudi; queste rappresentazioni sono simili a quelle ritrovate in Medio Oriente, anch'esse caratterizzate dalla moltiplicazione di alcune parti del corpo. Le statuine sono state prodotte tra il X e il VII secolo a.C., e vengono collocate in un unico gruppo stilistico assieme a quelle di Uta (localit\u00e0 situata in provincia di Cagliari); i bronzetti erano delle offerte dedicate ai culti che si svolgevano nell'area sacra di Abini."}
{"id": "3558865", "revid": "1305887", "url": "https://it.wikipedia.org/wiki?curid=3558865", "title": "Albi di W.I.T.C.H.", "text": "Quello che segue \u00e8 l'elenco degli albi della serie del fumetto \"W.I.T.C.H.\" edito da \"The Walt Disney Company Italia\".\nSpeciali.\nGli albi con la dicitura \"Speciale W.I.T.C.H.\" sono albi aperiodici contenenti storie originali a fumetti, che approfondiscono un aspetto del mondo W.I.T.C.H. o esplorano sviluppi alternativi della storia."}
{"id": "3558867", "revid": "547034", "url": "https://it.wikipedia.org/wiki?curid=3558867", "title": "Epicheia", "text": "Con il termine epicheia si intende un concetto filosofico e giuridico teorizzato da Aristotele e ripreso dalla teoria generale del diritto, in particolare nel diritto canonico.\nSecondo l'epicheia, si giustifica l'inapplicabilit\u00e0 della legge al caso concreto qualora con la sua applicazione la norma avesse a rivelarsi moralmente ingiusta e intollerabile.\nL'epicheia nel diritto canonico.\nNell'ambito delle fonti del diritto canonico, l'epicheia si colloca nell'istituto dell'equit\u00e0.\nNell'equit\u00e0 canonica convivono due istanze, una di carattere endogeno ed una di carattere esogeno. L'istanza endogena richiama il concetto patristico della misericordia e della carit\u00e0 cristiana, in virt\u00f9 delle quali va addolcito il rigore della legge. L'istanza esogena \u00e8 per l'appunto l'epicheia, la non applicazione della legge ingiusta.\nIl primo a riformulare il concetto aristotelico in un contesto canonico fu Enrico da Susa, basandosi sulla dottrina di san Tommaso d'Aquino: secondo il canonista piemontese l'equit\u00e0 canonica andava intesa come istanza di disapplicazione del diritto positivo nel caso concreto, utilizzando la formulazione \"aequitas iustitia dulcore misericordiae temperata\".\nBibliografia.\nRinaldo Bertolino, \"Lezioni di diritto canonico\", Torino, G. Giappichelli Editore, 2007."}
{"id": "3558868", "revid": "287204", "url": "https://it.wikipedia.org/wiki?curid=3558868", "title": "ULAS J1120+0641", "text": "ULAS J1120+0641 \u00e8 un quasar, la cui scoperta \u00e8 stata segnalata il 29 giugno 2011. Con un valore di spostamento verso il rosso di oltre 7, equivalente ad una distanza comovente di 28,85 miliardi di anni luce, si tratta del quasar pi\u00f9 distante conosciuto.\nIl quasar si form\u00f2 770 milioni di anni dopo il Big Bang, circa 13 miliardi di anni fa, e la sua luminosit\u00e0 intrinseca, generata da un buco nero supermassiccio presente al suo interno, \u00e8 stimata essere di circa 6.3\u00d71013 volte quella del Sole."}
{"id": "3558871", "revid": "287204", "url": "https://it.wikipedia.org/wiki?curid=3558871", "title": "Tempesta (romanzo)", "text": ""}
{"id": "3558873", "revid": "729019", "url": "https://it.wikipedia.org/wiki?curid=3558873", "title": "Paul Duboc", "text": "Professionista dal 1907 al 1914 e poi dopo la fine della Prima guerra mondiale ancora dal 1919 al 1927, vinse cinque tappe al Tour de France e concluse al secondo posto l'edizione del 1911."}
{"id": "3558874", "revid": "76963", "url": "https://it.wikipedia.org/wiki?curid=3558874", "title": "Amber Lancaster", "text": "Biografia.\nNata e cresciuta a Tacoma, nello Stato di Washington dall'et\u00e0 di sei anni inizia a frequentare corsi di danza, e nel 1998 vince il titolo di Miss Washington Teen USA, e in seguito ha lavorato per cinque stagioni come cheerleader nelle Sea Gals, il gruppo della squadra di football americano Seattle Seahawks.\nSi \u00e8 trasferita a Los Angeles per continuare la sua carriera di ballerina e attrice. Nel 2003 \u00e8 stata una dei concorrenti del reality show di breve durata \"Are You Hot?: The Search for America's Sexiest People\" ed \u00e8 apparsa nel video musicale della canzone \"The Real Thing\" di Bo Bice. Nel 2008 ha lavorato come modella per lo show televisivo \"The Price is Right\" ed \u00e8 apparsa come guest star nella serie TV \"Entourage\".\nTra il 2010 e il 2011 \u00e8 stata nel cast fisso della serie televisiva \"Hard Times - Tempi duri per RJ Berger\", interpretando il ruolo di Jenny Swanson."}
{"id": "3558875", "revid": "1573940", "url": "https://it.wikipedia.org/wiki?curid=3558875", "title": "Harpyionycteris celebensis", "text": "Il pipistrello della frutta arpia di Sulawesi (Harpyionycteris celebensis ) \u00e8 un pipistrello appartenente alla famiglia degli Pteropodidi, endemico dell'Isola di Sulawesi.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 117 e 153\u00a0mm, la lunghezza dell'avambraccio tra 84,2 e 90\u00a0mm, la lunghezza del piede tra 19,2 e 24,7\u00a0mm, la lunghezza delle orecchie tra 16,4 e 18,7\u00a0mm e un peso fino a 142\u00a0g.\nAspetto.\nLe parti dorsali sono marroni scure con la base dei peli pi\u00f9 scura, il collo e la testa sono pi\u00f9 chiare, mentre le parti ventrali sono bruno-grigiastre, pi\u00f9 chiare sotto la gola. Il muso \u00e8 lungo ed affusolato, gli occhi sono grandi. Le orecchie sono relativamente corte e con l'estremit\u00e0 arrotondata. Le ali sono ricoperte di macchie pi\u00f9 chiare. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nNon sono riportate in letteratura informazioni sui ricoveri. Poich\u00e9 recenti studi filogenetici hanno evidenziato la stretta parentela con specie cavernicole, come il genere \"Dobsonia\" e \"Boneia\", potrebbe rifugiarsi all'interno di grotte.\nRiproduzione.\nFemmine gravide sono state catturate a gennaio e settembre, mentre piccoli sono stati osservati in gennaio, maggio, giugno e luglio.\nDistribuzione e habitat.\nQuesta specie \u00e8 diffusa sull'isola di Sulawesi e Buton. \nVive nelle foreste primarie e disturbate fino a 2.120 metri di altitudine. \u00c8 stata osservata anche in piantagioni di cacao.\nStato di conservazione.\nLa IUCN Red List, considerato che non \u00e8 abbastanza comune all'interno del suo vasto Areale e probabilmente soggetta alla caccia, classifica \"H. celebensis\" come specie vulnerabile (VU)."}
{"id": "3558889", "revid": "200679", "url": "https://it.wikipedia.org/wiki?curid=3558889", "title": "Reggimento &quot;Nizza Cavalleria&quot;", "text": ""}
{"id": "3558893", "revid": "170423", "url": "https://it.wikipedia.org/wiki?curid=3558893", "title": "Annamaria Mazzetti", "text": "Carriera.\nNell'anno 2007 ha vinto tutte le specialit\u00e0 nelle categorie junior, cio\u00e8 aquathlon, duathlon e triathlon. Nel 2008 \u00e8 stata campionessa nazionale U23.\nNel 2010 ha vinto la medaglia di bronzo ai campionati europei U23 e conquista ad Holten un secondo posto alla World Cup.\nNel 2011 ha vinto il bronzo ai campionati europei \u00e9lite.\nFatta eccezione per Nadia Cortassa, Annamaria Mazzetti \u00e8 l'unica triatleta italiana ad aver vinto una medaglia ai campionati europei.\nOttiene due argenti in World Cup a tisza\u00fajv\u00e1ros e Huatulco.\nIl 4 agosto 2012 partecipa alle Olimpiadi di Londra, terminando la competizione al 46\u00ba posto con il tempo di 2.09.08.\nDa Gennaio 2013 si trasferisce in Australia allenata da Darren Smith insieme ad altri fortissimi atleti internazionali.\nNel 2013 arriva quarta al campionato Europeo e conquista una medaglia di bronzo nella staffetta insieme ad Alice Betto, Alessandro Fabian e Davide Uccellari.\nConquista un altro podio, argento, in coppa del mondo a Palam\u00f3s\nA maggio del 2014 torna ad allenarsi in Italia, con uno staff composto da Leonardo Sanesi Manuel Canuto e Alessandro Lambruschini (medaglia olimpica ad Atlanta 96 nei 3000siepi.\nAi campionati Europei di giugno conquista un bronzo individuale e un Oro nella staffetta con Alessandro Fabian, Charlotte Bonin e Mattias Stainwander.\nNelle settimane successive ottiene due grandi prestazioni non due gare di World Triathlon Series, prove valide per il campionato del mondo, ottenendo un 4\u00ba posto a Chicago ed un 6\u00ba ad Amburgo.\nDopo un autunno/inverno difficile nel 2015 torna a grandi livelli ottenendo un ottimo Argento ai campionati Europei dietro alla campionessa olimpica in carica.\nE dopo un nono posto ad Amburgo in una prova delle World Triathlon Series, disputa la Preolimpica a Rio De Janeiro, piazzandosi all'ottavo posto.\nIl 20 agosto 2016 partecipa alle Olimpiadi di Rio De Janeiro, terminando la competizione al 29\u00ba posto con il tempo di 2.01.53.\nIn Italia, Annamria Mazzetti rappresenta l'associazione sportiva della Polizia di Stato, \"GS Fiamme Oro,\" dopo aver rappresentato anteriormente il \"Friesian Team\". Annamaria Mazzetti \u00e8 residente a Cesate.\nGare ITU.\nNei sette anni dal 2004 al 2010, ha partecipato a 30 gare ITU e ben 19 volte si \u00e8 piazzata tra i top ten.\nL'elenco seguente \u00e8 basato sulle graduatorie ufficiali dell'ITU e sulla pagina \"Athletes's Profile Page.\"\nLe gare seguenti si riferiscono, se non indicate in modo diverso, a gare di triathlon (distanza Olimpica) e alla categoria \"elite.\""}
{"id": "3558896", "revid": "287204", "url": "https://it.wikipedia.org/wiki?curid=3558896", "title": "Tajn\u00e1", "text": "Tajn\u00e1 (in ungherese \"Tajnas\u00e1ri\") \u00e8 un comune della Slovacchia facente parte del distretto di Nitra, nella regione omonima."}
{"id": "3558897", "revid": "287204", "url": "https://it.wikipedia.org/wiki?curid=3558897", "title": "Tajna", "text": ""}
{"id": "3558898", "revid": "767487", "url": "https://it.wikipedia.org/wiki?curid=3558898", "title": "Telince", "text": "Telince (in ungherese \"Tild\") \u00e8 un comune della Slovacchia facente parte del distretto di Nitra, nella regione omonima."}
{"id": "3558900", "revid": "767487", "url": "https://it.wikipedia.org/wiki?curid=3558900", "title": "Ve\u013ek\u00e1 Dolina", "text": "Ve\u013ek\u00e1 Dolina (in ungherese \"Nagyv\u00f6lgy\") \u00e8 un comune della Slovacchia facente parte del distretto di Nitra, nella regione omonima."}
{"id": "3558901", "revid": "287204", "url": "https://it.wikipedia.org/wiki?curid=3558901", "title": "Velka Dolina", "text": ""}
{"id": "3558910", "revid": "110157", "url": "https://it.wikipedia.org/wiki?curid=3558910", "title": "Ve\u013ek\u00e9 Chyndice", "text": "Ve\u013ek\u00e9 Chyndice (in ungherese \"Nagyhind\") \u00e8 un comune della Slovacchia facente parte del distretto di Nitra, nella regione omonima."}
{"id": "3558911", "revid": "287204", "url": "https://it.wikipedia.org/wiki?curid=3558911", "title": "Velke Chyndice", "text": ""}
{"id": "3558919", "revid": "447535", "url": "https://it.wikipedia.org/wiki?curid=3558919", "title": "Lucescu", "text": ""}
{"id": "3558920", "revid": "110157", "url": "https://it.wikipedia.org/wiki?curid=3558920", "title": "Ve\u013ek\u00e9 Z\u00e1lu\u017eie", "text": "Ve\u013ek\u00e9 Z\u00e1lu\u017eie (in ungherese \"Nyitra\u00fajlak\") \u00e8 un comune della Slovacchia facente parte del distretto di Nitra, nella regione omonima."}
{"id": "3558921", "revid": "1318658", "url": "https://it.wikipedia.org/wiki?curid=3558921", "title": "Geografia dell'Emilia-Romagna", "text": "L'Emilia-Romagna \u00e8 una regione italiana situata nel settentrione della penisola. \u00c8 geograficamente divisa in due zone omogenee: la parte nord-est (interamente in Pianura Padana) e la parte sud-ovest (montuosa e collinare, comprendente il versante nord dell'Appennino Settentrionale). Con i suoi 22.446 km\u00b2 l'Emilia-Romagna \u00e8 la sesta regione italiana per superficie. Confina amministrativamente con altre 6 regioni (primato detenuto insieme al Lazio): con le Marche a sud-est, la Toscana a sud, la Liguria a sud-ovest, il Piemonte a ovest, la Lombardia a nord e nord-ovest, il Veneto a nord-est. Per tutto il lato orientale viene bagnata dal Mare Adriatico.\nOrografia.\nLa zona montuosa occupa circa un quarto del territorio regionale, mentre un altro quarto \u00e8 occupato da una zona collinare ubicata tra l'Appennino e la pianura. Tutte le province della regione, esclusa quella di Ferrara, possiedono nel proprio territorio delle zone montane e/o collinari. La catena che attraversa diagonalmente l'Emilia-Romagna fa parte dell'Appennino tosco-emiliano e tosco-romagnolo, ossia due delle tre parti dell'Appennino Settentrionale, che \u00e8 a sua volta facente parte degli Appennini italiani.\nLa vetta pi\u00f9 alta \u00e8 il Monte Cimone, che con i suoi 2.165\u00a0m \u00e8 il pi\u00f9 alto non solo dell'Emilia-Romagna ma dell'intero Appennino Settentrionale. \u00c8 \nsituato nell'estremo Meridione della Provincia di Modena (nel Frignano), pi\u00f9 precisamente collocato tra i comuni di Fiumalbo, Sestola, Riolunato e Fanano.\nAltre grandi montagne emiliane-romagnole sono il Monte Cusna (2.121\u00a0m, situato nell'Appennino reggiano in Provincia di Reggio Emilia), il Monte Prado (2054\u00a0m), l'Alpe di Succiso (2017\u00a0m, entrambi in territorio reggiano) e il Corno alle Scale (1.945\u00a0m), situato nel bolognese. Importanti anche il Monte Maggiorasca (1.804\u00a0m, la vetta pi\u00f9 alta dell'Appennino Ligure a met\u00e0 tra la Provincia di Parma e quella di Genova) e il Monte Fumaiolo (1.268\u00a0m, in Provincia di Forl\u00ec-Cesena), famoso soprattutto per la sorgente che d\u00e0 vita al Tevere.\nIdrografia.\nLaghi.\nL'Emilia-Romagna ha un territorio ricco di laghi che, per\u00f2, sono spesso piccoli e di scarso interesse. I laghi pi\u00f9 grandi si trovano sull'Appennino Tosco-Emiliano nel sud-ovest della regione. Questi laghi sono prevalentemente di origine glaciale, come ad esempio il Lago Verde in Provincia di Parma. Alcuni piccoli laghi sono presenti anche nella pianura ma molto pi\u00f9 spesso si incontrano bacini palustri di ogni dimensione.\nFiumi.\nIl Po segna per un lungo tratto il confine settentrionale della regione e una piccola parte del suo delta \u00e8 anche in territorio emiliano.\nDall'Appennino scendono verso la pianura numerosi altri corsi d'acqua, spesso a carattere torrentizio, molti dei quali sono affluenti di destra del Po.\nCoste.\nTutta la parte orientale dell'Emilia-Romagna \u00e8 bagnata dal Mare Adriatico e presenta coste basse e sabbiose. Questa zona interessa la Provincia di Ravenna, quelle di Forl\u00ec-Cesena, Rimini e Ferrara. Rimini, Forl\u00ec-Cesena e Ravenna hanno un fiorente turismo balneare (Riviera romagnola), mentre Ferrara per lo pi\u00f9 turismo verde e ambientale. Difatti in provincia di Ferrara sfocia, con un delta fluviale, il Po, rendendo difficile la balneazione a causa dei detriti trasportati dal fiume. Questo contemporaneamente crea per\u00f2 una grande biodiversit\u00e0 di ambienti umidi e microstazioni, racchiuse in varie aree protette.\nPur avendo solamente il mare Adriatico, con la frazione di Santa Maria del Taro (frazione di Tornolo in provincia di Parma) l'Emilia-Romagna arriva a solo 34\u00a0km da Chiavari sulla Riviera di Levante e quindi dal mar Ligure.\nFauna e Flora.\nL'Emilia-Romagna possiede una vegetazione ed una fauna molto varie, questo a causa della grande diversit\u00e0 di ambienti presenti nel territorio regionale come gli Appennini, la zona collinare, la Pianura Padana, la costa orientale e il delta del Po. Quest'ultimo per la grande biodiversit\u00e0 che possiede \u00e8 stato nominato recentemente Patrimonio dell'umanit\u00e0 dall'UNESCO.\nFauna.\nLa fauna \u00e8 varia e distribuita in modo poco omogeneo lungo tutto il territorio. Sugli Appennini sono presenti uccelli come il gheppio o la sterna ed anche mammiferi come cervi, lepri, volpi, lupi, tassi, caprioli. Nella zona pianeggiante si possono rinvenire fagiani, lepri e ricci. Sulla costa sono invece presenti un gran numero di uccelli, come il gabbiano o il fenicottero in migrazione. Presenti nel mare dell'Emilia-Romagna sono pesci come orate, pesci spada, sgombri, scorfani e triglie. Altra zona assai ricca di specie animali \u00e8 il Delta del Po in Provincia di Ferrara. Qui abbondano mammiferi tipo la nutria o il castoro, uccelli come il fenicottero rosa, il germano reale, il falco di palude e altri tipi di anatre.\nFlora.\nLa flora emiliana-romagnola \u00e8 molto varia e non omogenea nel territorio della regione. Nelle zone montuose \u00e8 possibile trovare boschi misti di latifoglie decidue e conifere contenenti alberi come l'abete rosso, l'abete bianco, il pino silvestre, aceri, querce, castagni, carpini, frassini, faggi, tigli, ciliegi, sambuchi e molti fiori come rose e orchidee. Nella zona pianeggiante la vegetazione \u00e8 composta prevalentemente da piccoli boschi contenenti pioppi, querce, carpini o aceri; tutta l'area della Pianura Padana \u00e8 quasi completamente occupata da terreni agricoli. Nella zona costiera si possono trovare pini marittimi, lecci e piante resistenti agli ambienti salini. Nella umida zona del Delta del Po sono presenti pi\u00f9 di mille specie vegetali di cui quasi la met\u00e0 acquatiche, come i giunchi o vari tipi di ninfee. Molto abbondante la presenza di funghi e tartufi nelle zone montane e collinari.\nClima.\nIl clima non \u00e8 uguale in tutte le parti dell'Emilia-Romagna ed \u00e8 causa dei diversi tipi di habitat presenti nel territorio anche grazie alla presenza del mar Adriatico, che rende l'escursione termica minore di quello che dovrebbe essere. Nella zona montuosa abbiamo un clima oceanico e temperato freddo, con estati fresche e piovose seguite da inverni lunghi e rigidi. Nella restante parte pianeggiante il clima \u00e8 di tipo temperato subcontinentale, mentre nei lidi ferraresi e delta del Po il clima temperato \u00e8 di tipo umido con una gran quantit\u00e0 di nebbia e frequenti precipitazioni (anche in estate)."}
{"id": "3558922", "revid": "287204", "url": "https://it.wikipedia.org/wiki?curid=3558922", "title": "Velke Zaluzie", "text": ""}
{"id": "3558924", "revid": "1305772", "url": "https://it.wikipedia.org/wiki?curid=3558924", "title": "Battaglia di San Quintino (disambigua)", "text": ""}
{"id": "3558931", "revid": "767487", "url": "https://it.wikipedia.org/wiki?curid=3558931", "title": "Ve\u013ek\u00fd Cet\u00edn", "text": "Ve\u013ek\u00fd Cet\u00edn (in ungherese \"Nagyc\u00e9t\u00e9ny\", in tedesco \"Gross Zitin\") \u00e8 un comune della Slovacchia facente parte del distretto di Nitra, nella regione omonima."}
{"id": "3558933", "revid": "287204", "url": "https://it.wikipedia.org/wiki?curid=3558933", "title": "Velky Cetin", "text": ""}
{"id": "3558934", "revid": "287204", "url": "https://it.wikipedia.org/wiki?curid=3558934", "title": "\u02bfAbb\u0101s \u02bfA\u1e6d\u1e6d\u0101r", "text": "\u00c8 stato dal 1971 al 1973 membro dell'agenzia Sipa, membro dell'agenzia Gamma dal 1974 al 1980 e di Magnum Photos dal 1981\nCarriera.\n\u02bfAbb\u0101s \u02bfA\u1e6d\u1e6d\u0101r, iraniano trapiantato a Parigi, ha dedicato i suoi reportage pi\u00f9 importanti agli eventi politici e sociali dei paesi in via di sviluppo. Si \u00e8 occupato, a partire dagli anni '70, di guerre e rivoluzioni in Biafra, Bangladesh, Ulster, Vietnam, Medio Oriente, Cile, Cuba, e Sudafrica.\nDal 1978 al 1980, si \u00e8 occupato della rivoluzione in Iran; il libro iranDiary 1971- 2002 (Autrement 2002) \u00e8 un'interpretazione critica della storia dell'Iran. Dal 1983 al 1986, ha viaggiato in Messico, dal 1987 al 1994 si \u00e8 occupato del mondo islamico dallo Xinjiang al Marocco.\nCon il libro \"Allah O Akbar, un viaggio attraverso i militanti islamici\" (Phaidon, 1994) mostra le tensioni nelle societ\u00e0 del mondo musulmano, divise tra la memoria di un ricco passato e il desiderio di modernizzazione; questo suo lavoro ha attirato molte attenzioni specialmente dopo gli attentati dell'11 settembre 2001.\nCon il lavoro \"Volti della Cristianit\u00e0, un viaggio fotografico\" (A. Abrams, 2000), si \u00e8 occupato del cristianesimo dal punto di vista spirituale, rituale e politico. Il suo ultimo lavoro, \"Nel nome di chi? Il mondo Islamico dopo l'11 settembre\" (Thames and Hudson 2009), \u00e8 il frutto di un viaggio in 16 Paesi e durato 7 anni.\n\u02bfAbb\u0101s \u02bfA\u1e6d\u1e6d\u0101r si \u00e8 occupato negli ultimi anni di buddhismo, con lo sguardo scettico che lo ha sempre contraddistinto."}
{"id": "3558937", "revid": "1573940", "url": "https://it.wikipedia.org/wiki?curid=3558937", "title": "Ptenochirus minor", "text": "Ptenochirus minor () \u00e8 un pipistrello appartenente alla famiglia degli Pteropodidi, endemico dell'Arcipelago delle Filippine.\nDescrizione.\nDimensioni.\nPipistrello di medie dimensioni, con la lunghezza totale tra 98 e 125\u00a0mm, la lunghezza dell'avambraccio tra 60 e 78\u00a0mm, la lunghezza della coda tra 4 e 12\u00a0mm, la lunghezza delle orecchie tra 13 e 22\u00a0mm e un peso fino a 62\u00a0g.\nAspetto.\nLa pelliccia \u00e8 corta, densa e vellutata. Le parti dorsali sono marroni, la testa \u00e8 pi\u00f9 scura, la groppa \u00e8 giallo-brunastra, mentre le parti ventrali sono grigiastre chiare. Sono presenti dei ciuffi di peli, arancioni nei maschi e pi\u00f9 chiari nelle femmine, intorno alle ghiandole situate su ogni lato del collo. Il muso \u00e8 corto e largo, le narici sono tubulari e pi\u00f9 divergenti che in \"P. jagori\". Gli occhi sono grandi. Le orecchie sono grandi, ovali, con l'estremit\u00e0 appuntita e prive di margini colorati di bianco. La coda \u00e8 lunga circa quanto il piede, mentre l'uropatagio \u00e8 ridotto ad una sottile membrana lungo la parte interna degli arti inferiori ed \u00e8 dorsalmente ricoperto di peli giallo-brunastri. Produce un caratteristico odore di cannella e muschio. I maschi sono pi\u00f9 grandi e pi\u00f9 scuri delle femmine.\nBiologia.\nComportamento.\nUn individuo \u00e8 stato osservato nel denso fogliame di un albero nel sottobosco della foresta primaria sull'isola di Leyte.\nAlimentazione.\nSi nutre di frutti di specie native di \"Ficus\".\nRiproduzione.\nDanno alla luce un piccolo all'anno a luglio o agosto.\nDistribuzione e habitat.\nQuesta specie \u00e8 diffusa nelle Filippine: Biliran, Bohol, Dinagat, Leyte, Mindanao e Samar.\nVive nelle foreste primarie e secondarie di pianura, foreste montane e talvolta umide fino a 1.600 metri di altitudine.\nStato di conservazione.\nLa IUCN Red List, considerato il vasto Areale e l'adattamento a molteplici tipi di habitat, classifica \"P.minor\" come specie a rischio minimo (LC)."}
{"id": "3558938", "revid": "767487", "url": "https://it.wikipedia.org/wiki?curid=3558938", "title": "Ve\u013ek\u00fd Lap\u00e1\u0161", "text": "Ve\u013ek\u00fd Lap\u00e1\u0161 (in ungherese \"Nagylap\u00e1s\") \u00e8 un comune della Slovacchia facente parte del distretto di Nitra, nella regione omonima."}
{"id": "3558939", "revid": "287204", "url": "https://it.wikipedia.org/wiki?curid=3558939", "title": "Velky Lapas", "text": ""}
{"id": "3558942", "revid": "149727", "url": "https://it.wikipedia.org/wiki?curid=3558942", "title": "Stazione di Somma Vesuviana", "text": ""}
{"id": "3558944", "revid": "123701226", "url": "https://it.wikipedia.org/wiki?curid=3558944", "title": "Crisi dei fondamenti della matematica", "text": "La crisi dei fondamenti della matematica \u00e8 il fallimento del tentativo di dare una rigorosa giustificazione formale all'insieme di definizioni e deduzioni su cui si basa l'aritmetica (e conseguentemente anche la matematica nella sua interezza), il quale fu seguito all'inizio del Novecento da una radicale revisione dei concetti fondamentali della disciplina.\nIn seguito al grande impulso ricevuto dalla formalizzazione nel corso dell'Ottocento grazie al lavoro di matematici come George Boole, Giuseppe Peano e Richard Dedekind, tra la fine del XIX e l'inizio del XX secolo un nutrito gruppo di studiosi si impegn\u00f2 nel tentativo di dare una rigorosa fondazione logica ai contenuti delle proposizioni matematiche, con l'obiettivo di produrre una giustificazione assoluta della loro validit\u00e0 (in ci\u00f2 fu importante specialmente il lavoro di Gottlob Frege); tuttavia l'insorgenza di difficolt\u00e0 inaspettate (in particolare una serie di paradossi portati alle loro estreme conseguenze da Kurt G\u00f6del nel 1931), fin\u00ec per dimostrare l'incompletezza di tutta la matematica.\n\u00c8 in generale riconosciuto il ruolo che la crisi dei fondamenti della matematica rivest\u00ec nella pi\u00f9 ampia crisi che all'inizio del Novecento invest\u00ec anche la fisica, la psicologia e la filosofia, provocando una perdita di certezze nel campo dell'epistemologia e della filosofia della scienza che port\u00f2 in ultima analisi al crollo delle teorie filosofiche positiviste.\nLogicismo.\nL'esigenza di fondare la matematica in modo rigorosamente formale, cos\u00ec da porre le sue basi al riparo da tutte le possibili contraddizioni, si manifest\u00f2 per la prima volta nella seconda met\u00e0 dell'Ottocento come conseguenza del grande impulso ricevuto dalla formalizzazione in vari campi della matematica. Nel suo libro \"Ideografia\", il matematico e filosofo tedesco Gottlob Frege afferm\u00f2:\nIn altre parole la crescente complessit\u00e0 delle scienze matematiche, unita alla graduale comparsa di nuovi mezzi concettuali in grado di trattarne gli elementi fondamentali in modo non pi\u00f9 discorsivo e intuitivo, ma simbolico e formale, portarono molti studiosi (tra cui Frege \"in primis\") a non accontentarsi pi\u00f9 dei contenuti delle proposizioni matematiche, ma ad interrogarsi sulla giustificazione della loro validit\u00e0.\nIl Logicismo si configur\u00f2 quindi come il tentativo di ridurre a termini strettamente logico-insiemistici le definizioni fondamentali dell'aritmetica, poich\u00e9 \u2013 come gi\u00e0 Cantor aveva intuito e come G\u00f6del avrebbe poi dimostrato per mezzo di quelli che da lui prendono il nome di numeri di G\u00f6del \u2013 la matematica \u00e8 interamente riconducibile all'aritmetica. Frege (il pi\u00f9 importante esponente del Logicismo insieme a Russell) si concentr\u00f2 sul problema di esprimere in termini logici (classi, relazioni, funzioni) quei concetti che altri matematici, Dedekind e Peano, avevano posto come basi assiomatiche dell'aritmetica intorno agli anni ottanta dell'Ottocento. Tali concetti fondamentali, in stretta relazione con gli assiomi di Peano per la definizione dei numeri naturali, sono \"zero\", \"successivo\" e \"numero naturale\".\nFrege, terminata la stesura e la pubblicazione della sua \"Ideografia\" (1879), credette di essere giunto al risultato di definire tali concetti con un linguaggio formale, simbolico (\"ideografico\", appunto) cos\u00ec da aver reso le basi della matematica apodittiche, e non pi\u00f9 intuitive: pensava cio\u00e8 di aver completato la fondazione su basi logicamente solide dell'intero edificio concettuale della matematica.\nIl linguaggio ideografico di Frege utilizzava strumenti matematici sostanzialmente equivalenti a quelli della teoria ingenua degli insiemi di Cantor.\nIl paradosso di Russell.\nI limiti della fondazione della matematica proposta dal Logicismo di Frege furono messi in luce nel 1902 dalla scoperta del paradosso di Russell, il quale prende il nome dal filosofo e logico britannico Bertrand Russell che lo formul\u00f2 per la prima volta.\nRussell, lavorando sul teorema di Cantor, si rese conto che \"l'insieme di tutti gli insiemi che non appartengono a s\u00e9 stessi appartiene a s\u00e9 stesso se e solo se non appartiene a s\u00e9 stesso\". Con questo, dimostrava la contraddittoriet\u00e0 di uno degli assiomi che Frege aveva considerato apodittici, l'assioma cosiddetto \"di astrazione\", in base al quale \"ogni propriet\u00e0 individua l'insieme degli oggetti che ne godono\". La propriet\u00e0 di \"non appartenere a s\u00e9 stesso\", infatti, dava origine a un insieme dalle caratteristiche contraddittorie.\nSoluzioni provvisorie del paradosso di Russell.\nLa scoperta del paradosso di Russell rese evidente l'inadeguatezza del tentativo di fondazione della matematica compiuto da Frege. Perci\u00f2, tra l'inizio del Novecento e gli anni venti vennero sviluppate diverse teorie (sempre miranti a produrre una valida giustificazione delle basi e delle metodologie della matematica) tali da non cadere in contraddizioni simili a quelle del primo Logicismo.\nLe tre principali teorie sviluppate in questo contesto furono la teoria dei tipi, le teorie intuizioniste e le teorie formaliste.\nTeoria dei tipi.\nIl Logicismo in quanto programma teorico non cess\u00f2 di esistere con la scoperta del'antinomia, e fu anzi lo stesso Russell, in collaborazione con un altro matematico britannico, Alfred North Whitehead, a cercare di perfezionarlo in modo da aggirare il suo stesso paradosso.\nPoich\u00e9 Russell individuava la radice dell'antinomia nell'autoreferenzialit\u00e0, la complessa teoria da lui elaborata (nota come teoria dei tipi) era concentrata sul problema di rendere impossibile fare affermazioni autoreferenziali: tale problema fu risolto distinguendo diversi livelli (\"tipi\", appunto) di oggetti, definiti in modo tale che relazioni come quella di appartenenza possano essere stabilite solo tra oggetti di \"tipo diverso\". Se il \"tipo 0\" \u00e8 composto da elementi semplici, il \"tipo 1\" da insiemi di elementi, il \"tipo 2\" da insiemi di insiemi, eccetera, allora ogni oggetto (elemento o insieme) di tipo \"n\" pu\u00f2 appartenere solo a un oggetto (a questo punto per forza insieme) di tipo \"n+1\" o superiore.\nLa teoria dei tipi, che costitu\u00ec in sostanza un prolungamento del Logicismo coerente con la tradizione di Frege, aveva comunque dei limiti. Oltre alla sua complessit\u00e0 essa aveva il difetto di basarsi su alcuni assiomi \"non logicamente evidenti\" (in particolare l'assioma dell'infinito, l'assioma della scelta e l'assioma di riducibilit\u00e0). Essa, pur consentendo di fondare tutta la matematica sulla teoria degli insiemi, non era dunque cos\u00ec immediata (cos\u00ec apodittica) come l'avrebbe voluta Frege.\nIntuizionismo.\nAl Logicismo si oppose la corrente degli intuizionisti, le cui posizioni (anticipate da Henri Poincar\u00e9) furono sostenute con particolare convinzione dal matematico olandese Luitzen Brouwer.\nGli intuizionisti sostenevano l'impossibilit\u00e0 di fondare su basi logiche la matematica poich\u00e9 nella loro interpretazione la matematica (che \u00e8 un'attivit\u00e0 \"costruttiva\") precede la logica (che \u00e8 un'attivit\u00e0 \"descrittiva\"). Per Brouwer, in particolare, la logica costituisce semplicemente una descrizione delle costruzioni della matematica, la quale per questo motivo non \u00e8 realmente messa in crisi da alcun paradosso logico: essa, lungi dal fondarsi sulla logica, nasce dall'intuizione dello scorrere del tempo, su cui si costruisce la successione dei numeri naturali e, a partire da essi, tutto quanto il resto.\nAnche l'Intuizionismo, comunque, aveva dei difetti. Oltre alla sostanziale rinuncia a ogni tipo di fondazione, infatti, gli intuizionisti erano costretti a rifiutare il principio del terzo escluso, considerato la descrizione di un fatto (una costruzione o la dimostrazione della sua impossibilit\u00e0) non suscettibile di essere verificato in ogni caso.\nFormalismo.\nIl matematico tedesco David Hilbert affront\u00f2 il problema della fondazione della matematica in modo diverso sia dai logicisti che dagli intuizionisti. Basandosi sull'idea che la matematica e la logica debbano procedere di pari passo, l'una parallelamente all'altra, Hilbert propose una visione formalista, secondo cui ogni teoria matematica (a partire dall'aritmetica) \u00e8 valida nel momento in cui se ne \u00e8 dimostrata la non-contraddittoriet\u00e0.\nHilbert riteneva che le dimostrazioni, nel campo di teorie assiomatico-deduttive come la geometria o l'aritmetica, sono governate da regole logiche rigorose e che per tanto non si pu\u00f2 in nessun caso basarsi sull'intuizione. Al contrario, per giustificare le basi della matematica i formalisti tentarono di dimostrare logicamente la coerenza e la completezza dell'aritmetica. Per fare questo, Hilbert svilupp\u00f2 una teoria metamatematica, cio\u00e8 una teoria basata su un linguaggio di tipo matematico che faceva affermazioni sulla matematica stessa; per essere certo della validit\u00e0 di questa metamatematica (cio\u00e8 per evitare di aver bisogno di una meta-metamatematica per dimostrare la validit\u00e0 della metamatematica, e cos\u00ec via) fece in modo che essa fosse composta di un numero finito di simboli, e fosse perci\u00f2 in grado di autoconvalidarsi.\nIn una conferenza del 1922, Hilbert afferm\u00f2:\nI teoremi di G\u00f6del.\nLa soluzione definitiva al paradosso di Russell, che costitu\u00ec anche la risposta a tutti coloro che nei modi pi\u00f9 vari avevano tentato di produrre una fondazione certa della matematica, giunse nel 1931, quando il logico austriaco Kurt G\u00f6del dimostr\u00f2 i suoi due teoremi di incompletezza.\nIl lavoro di G\u00f6del prendeva le mosse dal Formalismo hilbertiano: il primo importante risultato del giovane austriaco, infatti, fu nel 1930 la dimostrazione del teorema di completezza, in base al quale nella logica del primo ordine una proposizione \u00e8 vera se e solo se \u00e8 dimostrabile. Questo risultato dimostrava che, dato un sistema di assiomi e un insieme di regole di deduzione valide per quel sistema, una proposizione vera \u00e8 sempre dimostrabile in quel sistema (il quale, per questo motivo, \u00e8 detto \"completo\").\nSe il teorema di completezza sembrava suggerire che fosse possibile dimostrare la consistenza dei diversi sistemi assiomatici, e quindi arrivare a fondare formalmente la matematica, gi\u00e0 nel 1931 G\u00f6del ridimension\u00f2 tutte le aspirazioni degli studiosi che aspiravano a questo tipo di fondazione dimostrando i suoi famosi teoremi di incompletezza.\nLa prova di G\u00f6del si articolava in due parti: da un lato, egli dimostr\u00f2 che \"se il sistema di assiomi dell'aritmetica \u00e8 consistente, allora non \u00e8 completo\", cio\u00e8 che un sistema coerente, in cui non sussistono contraddizioni, contiene delle affermazioni indecidibili (n\u00e9 dimostrabili n\u00e9 confutabili); dall'altro, dimostr\u00f2 che \"non \u00e8 possibile dimostrare la consistenza dell'aritmetica per mezzo del sistema di assiomi dell'aritmetica stessa\".\nDi conseguenza, ogni dimostrazione concernente la validit\u00e0 di un sistema formale deve essere fatta ricorrendo a un diverso sistema formale pi\u00f9 \"potente\" e complesso di quello di partenza, cio\u00e8 a un metalinguaggio di \"grado\" superiore. Dovendo fondare una teoria, dunque, \u00e8 sempre necessaria una metateoria che a sua volta non pu\u00f2 essere convalidata se non da una meta-metateoria, e cos\u00ec via. Pertanto non esiste una \"teoria ultima\" capace di fondare compiutamente l'aritmetica, n\u00e9 a maggior ragione la matematica nella sua interezza."}
{"id": "3558945", "revid": "287204", "url": "https://it.wikipedia.org/wiki?curid=3558945", "title": "Momento elettrico", "text": ""}
{"id": "3558957", "revid": "726373", "url": "https://it.wikipedia.org/wiki?curid=3558957", "title": "Prigioniero del silenzio", "text": "Prigioniero del silenzio (\"No Man Friday\" o anche \"First on Mars\" ) \u00e8 un romanzo di fantascienza del 1956 dello scrittore inglese Rex Gordon. \nTrama.\nGordon Holter lavora a Woomera, centro di ricerche e viaggi spaziali; all'interno del centro gli scienziati progettano di nascosto una spedizione su Marte. Un tragico incidente lascia per\u00f2 Holter come unico sopravvissuto e dovr\u00e0 adattarsi all'ambiente con i pochi mezzi a sua disposizione.\nRiesce a sopravvivere e infine a comunicare con gli esseri intelligenti del pianeta e, quindici anni dopo, all'arrivo di una spedizione ufficiale terrestre, dovr\u00e0 fare da tramite fra umani e marziani e decidere se partire o rimanere su Marte.\nEdizioni.\nLa copertina dell'edizione Urania \u00e8 di Curt Caesar e quella dei Classici Urania di Karel Thole. "}
{"id": "3558958", "revid": "767487", "url": "https://it.wikipedia.org/wiki?curid=3558958", "title": "Vinodol", "text": "Vinodol (in ungherese \"Nyitrasz\u0151l\u0151s\") \u00e8 un comune della Slovacchia facente parte del distretto di Nitra, nella regione omonima."}
{"id": "3558961", "revid": "767487", "url": "https://it.wikipedia.org/wiki?curid=3558961", "title": "V\u00fd\u010dapy-Opatovce", "text": "V\u00fd\u010dapy-Opatovce (in ungherese \"Vics\u00e1pap\u00e1ti\") \u00e8 un comune della Slovacchia facente parte del distretto di Nitra, nella regione omonima.\nHa dato i natali alla scrittrice Katar\u00edna Lazarov\u00e1."}
{"id": "3558962", "revid": "287204", "url": "https://it.wikipedia.org/wiki?curid=3558962", "title": "Vycapy-Opatovce", "text": ""}
{"id": "3558968", "revid": "767487", "url": "https://it.wikipedia.org/wiki?curid=3558968", "title": "Zbehy", "text": "Zbehy (in ungherese \"\u00dczb\u00e9g\") \u00e8 un comune della Slovacchia facente parte del distretto di Nitra, nella regione omonima."}
{"id": "3558971", "revid": "149727", "url": "https://it.wikipedia.org/wiki?curid=3558971", "title": "Stazione di Pollena Trocchia", "text": ""}
{"id": "3558975", "revid": "767487", "url": "https://it.wikipedia.org/wiki?curid=3558975", "title": "\u017dirany", "text": "\u017dirany (in ungherese \"Zs\u00e9re\") \u00e8 un comune della Slovacchia facente parte del distretto di Nitra, nella regione omonima."}
{"id": "3558976", "revid": "287204", "url": "https://it.wikipedia.org/wiki?curid=3558976", "title": "Zirany", "text": ""}
{"id": "3558980", "revid": "119452302", "url": "https://it.wikipedia.org/wiki?curid=3558980", "title": "Eschdorf (Dresda)", "text": "Eschdorf \u00e8 una parte dell'insediamento Sch\u00f6nefeld-Wei\u00dfig, nei pressi di Dresda, in Germania.\nIl luogo \u00e8 di origine germanica e si estende lungo le rive del torrente Schullwitzbach, un affluente del fiume Wesenitz. La prima testimonianza del luogo risale al 1317, quando il paese era conosciuto con il nome di \"Eschwinsdorf\", che rimandava Eschwin von Krosigh, colui che per primo suddivise il territorio del paese. Nel 1472 entr\u00f2 a far parte dei domini della citt\u00e0 di Wehlen. Dal 1547 al 1838 Eschdorf fu parte del distretto di Hohnstein, mentre dal 1838 al 1952 fu sotto l'amministrazione della citt\u00e0 di Pirna. Entr\u00f2 a far parte del Kreis di Dresda dopo la sua istituzione nel 1952 finch\u00e9, nel 1996, fu annesso al nuovo circondario della Svizzera sassone. Il paese fu incorporato al territorio di Dresda nel 1999.\nNel 1832 Johann Gottlob von Quandt acquist\u00f2 il titolo di signore del villaggio e nel 1840 si fece costruire una residenza signorile a Rossendorf, che allora faceva parte del territorio di Eschdorf."}
{"id": "3558982", "revid": "729019", "url": "https://it.wikipedia.org/wiki?curid=3558982", "title": "L\u00e9on Scieur", "text": "Professionista tra il 1913 e il 1925, vinse la Liegi-Bastogne-Liegi nel 1920 e il Tour de France 1921.\nCarriera.\nScieur inizi\u00f2 a correre da professionista nel 1913, riuscendo subito a cogliere una vittoria, la settima tappa del Giro del Belgio, che concluse poi al quarto posto della classifica generale, e un decimo posto nella classica francese Parigi-Tours.\nNel 1914 ottenne due buoni piazzamenti nel campionato belga dove fu quarto e nuovamente al Giro del Belgio concluso al quinto posto. Partecip\u00f2 anche al Tour de France che chiuse al quattordicesimo posto.\nLo scoppio della Grande guerra costrinse Scieur a \"scendere\" dalla bici e solo nel 1919 a fine conflitto torn\u00f2 in attivit\u00e0. Partecip\u00f2 nuovamente al Tour de France che concluse al quarto posto, sfiorando pi\u00f9 volte la vittoria, ottenne infatti quattro terzi posti e un secondo nelle singole tappe.\nNel biennio 1920-1921 Scieur riusc\u00ec a vincere la Liegi-Bastogne-Liegi nel 1920 e il Tour de France 1921 e, sempre nel 1921, fu inoltre terzo nella Parigi-Roubaix.\nNel 1922 ottenne ancora numerosi risultati: termin\u00f2 settimo al Grand Prix Wolber, ottavo alla Roubaix, quinto al campionato nazionale. Il quinto posto alla Liegi-Bastogne-Liegi del 1923 fu invece l'ultimo acuto di Scieur, che inizi\u00f2 da questa stagione un lento declino che lo port\u00f2 al ritiro nel 1925."}
{"id": "3558983", "revid": "125988921", "url": "https://it.wikipedia.org/wiki?curid=3558983", "title": "Edizioni BD", "text": "Edizioni BD \u00e8 una casa editrice italiana fondata a Milano nel 2005. Pubblica soprattutto fumetti, con un catalogo che spazia dalla \"bande dessin\u00e9e\" franco-belga a fumetti italiani, statunitensi e orientali.\nStoria.\nFondata da Tito Faraci e Marco Schiavone nel 2005, Edizioni BD nasce con l'intenzione di diffondere sul mercato italiano la \"bande dessin\u00e9e\" franco-belga, da cui la scelta del nome. In seguito il suo catalogo si \u00e8 ampliato a contenere opere anglofone e italiane. Dal 2006, tramite la sua etichetta J-Pop, ha avviato una pubblicazione dedicata a un catalogo di opere giapponesi e orientali.\nNel 2018 pubblica in collaborazione con IDW Publishing la miniserie \"Il corvo: Memento mori\", uno spin-off de \"Il corvo\" di James O'Barr realizzato da autori italiani, tra cui Roberto Recchioni, Werther Dell'Edera, Giovanna Niro, Davide Furn\u00f2, Alberto Ponticelli e Matteo Scalera.\nNel 2018 Edizioni BD si \u00e8 fusa con la casa editrice Dentibl\u00f9, fondata nel 2000 da Stefano Bonfanti e Barbara Barbieri, creatori del personaggio Zannabl\u00f9.\nEtichette.\nJ-Pop.\nJ-Pop \u00e8 un'etichetta editoriale di Edizioni BD nata nel 2006, le cui pubblicazioni si concentrano sui fumetti giapponesi e orientali.\nLa produzione \u00e8 varia:dallo \"sh\u014dnen\", con titoli come \"The Promised Neverland\", \"Tokyo Ghoul\", \"Tokyo Revengers\", \"Non Tormentarmi, Nagatoro!, Devilman,\" \"Saint Seiya - Next Dimension - Myth of Hades\", al \"seinen\" con titoli come \"Made in Abyss\", \"Golden Kamui, I am a Hero, Kingdom, Hellsing\" e \"Trigun Maximum,\" ma anche titoli \"yaoi\" come \"Yarichin Bitch Club\" e \"yuri\" come \"Bloom Into You\". J-Pop ha inoltre sviluppato una collana dedicata alle light novel, pubblicando alcune produzioni di Makoto Shinkai, tra cui \"Your Name.\", e altri titoli di diverso genere come \"Overlord\", \"DanMachi\", \"Sword Art Online\", \"Toradora!\", \", So I'm a Spider, So What?,\" \"Violence Action e My Dress-Up Darling - Bisque Doll.\"\nDal 2013 ha iniziato a pubblicare le opere di G\u014d Nagai e Kazuo Kamimura. Tra gli altri autori pubblicati spiccano: Taiy\u014d Matsumoto, Minetar\u014d Mochizuki, Junji It\u014d, K\u014dta Hirano, Moto Hagio, Jir\u014d Taniguchi, Shigeru Mizuki, Ry\u014dichi Ikegami e Tetsuya Tsutsui. Da luglio 2018, ha avviato una collaborazione con Hazard Edizioni, con l'obiettivo di pubblicare in italiano alcune opere gi\u00e0 edite e altre ancora inedite di Osamu Tezuka. Nell'autunno dello stesso anno ha pubblicato \"Il poema del vento e degli alberi\", opera di Keiko Takemiya mai venduta al di fuori del Giappone, che ha dato vita al genere del \"boys' love\". A ottobre 2019 ottiene i diritti di pubblicazione in Italia per \"Radiant,\" l'euromanga di Tony Valente.\nNel 2019 J-Pop \u00e8 stato premiato da AnimeClick.it come miglior editore manga dell'anno."}
{"id": "3558984", "revid": "767487", "url": "https://it.wikipedia.org/wiki?curid=3558984", "title": "\u017ditavce", "text": "\u017ditavce (in ungherese \"Zsitvagyarmat\") \u00e8 un comune della Slovacchia facente parte del distretto di Nitra, nella regione omonima."}
{"id": "3558985", "revid": "287204", "url": "https://it.wikipedia.org/wiki?curid=3558985", "title": "Zitavce", "text": ""}
{"id": "3558986", "revid": "41747950", "url": "https://it.wikipedia.org/wiki?curid=3558986", "title": "Pisciatoio", "text": ""}
{"id": "3558988", "revid": "767487", "url": "https://it.wikipedia.org/wiki?curid=3558988", "title": "Emily Yancy", "text": "Biografia.\nTra le maggiori interpreti negli anni settanta del genere blaxploitation, debutt\u00f2 nel grande schermo nel 1968 nel film \"Una meravigliosa realt\u00e0\", interpretato da George Peppard e Mary Tyler Moore. \nNel 1970 interpret\u00f2 il ruolo di Mabel nella pellicola \"Pupe calde e mafia nera\" e, due anni pi\u00f9 tardi, fu nelle vesti di Nancy in \"Blacula\", il suo maggior successo. A partire dal 1973 lavor\u00f2 quasi esclusivamente in serie TV quali \"Sulle strade della California\", \"A tutte le auto della polizia\", \"Il mio amico Arnold\" e \"The Unit\". \nIn tempi pi\u00f9 recenti \u00e8 apparsa nel film \"The Abyss\" (1989) di James Cameron, nel ruolo di una reporter."}
{"id": "3558992", "revid": "46931", "url": "https://it.wikipedia.org/wiki?curid=3558992", "title": "Macuna", "text": ""}
{"id": "3558993", "revid": "287204", "url": "https://it.wikipedia.org/wiki?curid=3558993", "title": "Zenna Henderson", "text": "Biografia.\nNata nel 1917 a Tucson, Arizona, da Louis Rudolph Chlarson ed Emily Vernell Rowley, si laure\u00f2 in pedagogia nel 1940 e intraprese l'attivit\u00e0 di insegnante nella zona di nascita, oltre che in Francia e presso i campi di internamento per Giapponesi nel territorio americano durante la seconda guerra mondiale.\nSpos\u00f2 Richard Harry Henderson nel 1943, divorziando nel 1950.\nMor\u00ec di cancro nel 1983, venendo seppellita a St. David, Arizona.\nDi particolare rilievo fra le sue opere \u00e8 la serie incentrata sulla Gente delle Stelle, degli umanoidi in fuga dal proprio pianeta a seguito del collasso del proprio sole, giunti sulla terra a fine del XIX secolo. Dotati di particolari poteri di telepatia, telecinesi, levitazione e materializzazione, cercano di nascondersi, ma anche di integrarsi senza traumi all'interno della razza umana. La narrazione \u00e8 incentrata su flashback del loro pianeta lontano, sull'arrivo sulla terra, sull'incidente all'astronave che disperse i sopravvissuti sul pianeta e su come questi si ambientarono sul pianeta terra, alla ricerca continua gli uni degli altri.\nOpere.\nRacconti.\nAltri racconti non riconducibili al Libro del Popolo o a Gente delle Stelle sono stati pubblicati negli anni sessanta-ottanta."}
{"id": "3558998", "revid": "2149868", "url": "https://it.wikipedia.org/wiki?curid=3558998", "title": "L'aiuto", "text": "L'aiuto (\"The Help\") \u00e8 un romanzo del 2009 scritto da Kathryn Stockett, pubblicato in Italia da Arnoldo Mondadori Editore, incentrato sulla figura di alcune domestiche afroamericane che lavorano per famiglie bianche a Jackson (Mississippi), durante gli anni sessanta; il periodo delle rivendicazioni dei diritti dei neri e i discorsi di Martin Luther King.\n\"L'aiuto\" \u00e8 il primo romanzo della Stockett, la cui stesura ha richiesto ben cinque anni. Inizialmente rifiutato da numerosi agenti letterari, il romanzo \u00e8 stato pubblicato nel 2009 in 35 paesi, diventato ben presto un \"best seller\".\nIl romanzo \u00e8 raccontato dal punto di vista di tre narratrici: Aibileen Clark, una domestica afroamericana di mezza et\u00e0 che ha trascorso la sua vita educando i figli dei bianchi e che ha da poco perso il suo unico figlio in un incidente sul lavoro; Minny Jackson, una domestica afroamericana il cui caratteraccio l'ha portata pi\u00f9 volte ad essere licenziata dai suoi datori di lavoro, nonostante il bisogno costante di denaro per mantenere la sua numerosa famiglia; ed infine Eugenia Phelan, detta \"Skeeter\", una giovane ragazza bianca neolaureata con aspirazioni da scrittrice.\nDopo la distribuzione in Italia dell'adattamento cinematografico, il romanzo \u00e8 stato ripubblicato da Arnoldo Mondadori Editore ad inizio 2012 con il titolo originale \"The Help\".\nTrama.\n\"L'aiuto\" \u00e8 ambientato agli inizi degli anni '60 a Jackson, nel Mississippi, e raccoglie le prospettive in prima persona di tre donne: Aibileen Clark, Minny Jackson e Eugenia Phelan. \nAibileen Clark \u00e8 una domestica di colore che ha allevato uno dopo l'altro diciassette bambini di famiglie bianche. Saggia e forte, ha subito la perdita del suo unico figlio, morto sul lavoro tra l'indifferenza della gente. Aibileen lavora per la famiglia Leefolts, occupandosi della casa e della loro figlia pi\u00f9 piccola, Mae Mobley.\nMinny \u00e8 la migliore amica di Aibileen, una donna grassa e di bassa statura con numerosi figli e un marito manesco; \u00e8 una donna dal carattere forte e dalla lingua tagliente, che l'ha portata ad essere licenziata pi\u00f9 volte. Nel libro il nuovo datore di lavoro di Minny \u00e8 la signora Walters, madre di Hilly Holbrook, membro molto attivo della comunit\u00e0.\nEugenia Phelan, detta \"Skeeter\", figlia di una famiglia bianca, dopo essersi laureata torna a Jackson, la sua citt\u00e0 natale. La ragazza aspira a diventare una scrittrice e costruirsi una carriera tutta sua, in netto contrasto con le aspirazioni delle sue coetanee, che ambiscono al matrimonio e a mettere su famiglia. La madre non apprezza le idee anticonformiste della figlia, ma Skeeter sa di poter contare sull'appoggio di Constantine, la governante che l'ha cresciuta fin da bambina, anche se la donna sembra essere scomparsa nel nulla. L'anziana signora aveva scritto a Skeeter mentre era al college e nella sua ultima lettera le aveva promesso una sorpresa al suo rientro. La famiglia di Skeeter afferma che Costantine si \u00e8 dimessa per andare a vivere con i suoi parenti a Chicago. Ma Eugenia non ci crede e cerca di ottenere delle informazioni sull'accaduto, anche se nessuno sembra voler parlare. \nSkeeter accetta un lavoro per il giornale locale, che consiste nello scrivere degli articoli di economia domestica. Riesce a conquistare la fiducia di Aibileen, che diventa sua amica, e la aiuta nella scrittura. L'editore Elaine Stein suggerisce alla giovane giornalista di trovare un soggetto che la appassioni e scriverci qualcosa su. Eugenia decide quindi di redigere un libro sulle condizioni di vita delle domestiche di colore nel sud. L'idea si rivela pericolosa, non solo per Skeeter, ma anche per tutte le domestiche che decidono di aiutarla. Abileen accetta per prima di raccontare la sua storia. Minny, nonostante la sua sfiducia nei confronti dei bianchi, \u00e8 d'accordo, ma lei e Abileen non riescono a convincere le altre a raccontare le loro storie. Yule May, la domestica di Hilly, \u00e8 arrestata per aver rubato uno degli anelli della padrona per pagare l'universit\u00e0 dei suoi figli, visto che Hilly si era rifiutata di prestarle del denaro. Questo fatto fa s\u00ec che le altre cameriere decidano di rischiare i loro posti di lavoro e la loro incolumit\u00e0, per unirsi al progetto del libro.\nIl libro viene intitolato \"L'aiuto\" e racchiude molte esperienze delle cameriere delle donne bianche di Jackson. Non tutte le storie sono negative, alcune raccontano di gesti amorevoli e gentili, mentre altre sono crudeli e brutali. \nAdattamento cinematografico.\nNel 2011 \u00e8 stato realizzato un adattamento cinematografico diretto da Tate Taylor. Tra le interpreti principali del film figurano Emma Stone, Viola Davis, Octavia Spencer, Allison Janney, Jessica Chastain e Bryce Dallas Howard."}
{"id": "3559008", "revid": "767487", "url": "https://it.wikipedia.org/wiki?curid=3559008", "title": "The Help (film)", "text": "The Help \u00e8 un film del 2011 diretto da Tate Taylor e interpretato da Emma Stone, Viola Davis, Bryce Dallas Howard, Jessica Chastain, Octavia Spencer, Allison Janney e Sissy Spacek.\nIl soggetto del film \u00e8 tratto dal romanzo \"L'aiuto\" (2009) di Kathryn Stockett, amica d'infanzia del regista e sceneggiatore Tate Taylor.\nIl film ha ottenuto numerosi riconoscimenti internazionali, tra i quali spicca il Premio Oscar a Octavia Spencer per la miglior attrice non protagonista. Il film si \u00e8 rivelato subito un successo negli Stati Uniti, paese in cui ha incassato pi\u00f9 di 160 milioni di dollari. Non ha riscosso lo stesso successo nel resto del mondo, dove ha incassato circa 40 milioni di dollari.\nTrama.\nJackson, Mississippi, anno 1963. Eugenia Phelan, detta \"Skeeter\", \u00e8 una ragazza bianca che, dopo aver conseguito la laurea, torna a casa dai suoi genitori, facoltosi proprietari terrieri. Diversamente dalle sue coetanee, ormai sposate e dedite completamente alla famiglia, Skeeter ha come primo obiettivo la sua realizzazione lavorativa. Per questo si concentra sul piccolo lavoro che ottiene presso un quotidiano della citt\u00e0, cercando intanto di intraprendere un progetto editoriale con un'importante casa editrice di New York, nella quale l'influente Miss Stein \u00e8 disposta a darle un appoggio migliore.\nSkeeter si guarda attorno e trova sempre pi\u00f9 anacronistica la situazione dello Stato del Mississippi, profondamente caratterizzato da segregazione e razzismo. A Jackson molte donne afroamericane lavorano come domestiche presso le famiglie bianche benestanti e sono costrette a subire umiliazioni e trattamenti discriminatori, come quello di mangiare utilizzando stoviglie proprie e stando ben lontane dal tavolo dove tutta la famiglia si serve. Aibileen Clark \u00e8 una donna afro-americana che ha passato la maggior parte della sua vita a crescere i figli dei bianchi e che da poco tempo ha perso il suo unico figlio a causa di un incidente sul lavoro senza che nessuno lo soccorresse. Ora lavora presso l'immatura Elizabeth ed il suo compito principale \u00e8 quello di badare alla sua bambina, della quale ormai \u00e8 praticamente la vera madre. Minny Jackson \u00e8 anche lei una domestica, dal carattere particolarmente spinoso, sposata con un uomo violento e madre di cinque figli.\nSkeeter, per il suo progetto editoriale, pensa che possa essere originale e interessante raccontare la condizione di queste domestiche di colore, proprio dal loro punto di vista. Aibileen, nonostante sia percorsa da dubbi e timori, accetta di aiutare Skeeter, finendo per coinvolgere anche Minny, convinta anche dal crescente disagio nell'ambiente lavorativo. Minny infatti \u00e8 stata licenziata da Hilly Holbrook perch\u00e9 ha utilizzato il bagno domestico, anzich\u00e9 andare ad espletare i suoi bisogni fuori, come suo dovere. Il gesto, in realt\u00e0 causato da una tempesta di vento e pioggia che le impediva di uscire di casa, era una aperta sfida alla recente decisione delle famiglie bianche della citt\u00e0 di assegnare bagni separati alle persone di colore in servizio presso le loro case.\nMiss Stein, incuriosita dall'idea avuta dalla giovane giornalista, dopo i primi manoscritti, le chiede un racconto pi\u00f9 robusto, arricchito da testimonianze di pi\u00f9 persone, per far s\u00ec che si possa pubblicare. Minny, nel frattempo, trova lavoro presso Celia Foote, fragile e ingenua, poco pratica di faccende domestiche ma generosa e soprattutto immune dall'atteggiamento razzista dell'\u00e9lite bianca locale che la snobba ed emargina. La donna inoltre viene isolata dalle altre perch\u00e9 divenuta la moglie dell'attraente ex fidanzato di Hilly. Purtroppo per Skeeter, stanti i continui atti di violenza e intimidazione contro gli afroamericani, nessun'altra domestica ha il coraggio di farsi avanti ad aiutarla, neppure in forma anonima, fino a quando la nuova domestica di Hilly, Yule Mae, viene arrestata per aver rubato e venduto un anello della sua padrona per pagare l'universit\u00e0 ai suoi figli. Questo episodio, unito al brutale assassinio di Medgar Evers, attivista per i diritti degli afroamericani, fa s\u00ec che numerose domestiche afroamericane, incoraggiate dalle imponenti manifestazioni del Movimento per i diritti civili guidato da Martin Luther King, decidano finalmente di collaborare con Skeeter, assicurando al libro la pubblicazione ed il successo.\nSkeeter divide i propri proventi con le donne che l'hanno aiutata, viene lasciata dal fidanzato che non \u00e8 pronto a staccarsi dal conformismo nel quale \u00e8 cresciuto, e ristabilisce il rapporto con la madre malata che in sua assenza aveva cacciato l'amatissima vecchia domestica Constantine per futili motivi. Ora la ragazza pu\u00f2 lasciare Jackson e raggiungere New York per realizzare finalmente il sogno della sua vita.\nIntanto per le protagoniste del libro, intitolato \"The Help\", a parte la grande soddisfazione e la gratificazione economica, si pone il problema di affrontare la realt\u00e0 quotidiana. Nonostante il libro presenti nomi ed ambientazione diversi dagli originali, il gioco \u00e8 presto svelato e le corrispondenze con le persone reali espongono le donne alla ritorsione dei loro datori di lavoro pesantemente bersagliati. Ad essere infuriata \u00e8 soprattutto Hilly, che si riconosce nella descrizione di un episodio esilarante ed estremamente imbarazzante relativo alla vendetta che Minny si prese dopo il suo licenziamento (le aveva offerto da mangiare una torta al cioccolato fatta con le sue feci) e che per questo continua ad affermare che il libro non sia ambientato a Jackson (come previsto da Minny che sperava proprio che l'inserimento dell'episodio potesse fungere da \"assicurazione\"). Non sapendo pi\u00f9 come colpire Minny (che nel frattempo si \u00e8 definitivamente trasferita dai Foote insieme ai figli), Hilly istiga l'amica Elizabeth a licenziare Aibileen, universalmente riconosciuta come l'artefice dell'ormai popolarissimo libro, con la falsa accusa di aver rubato tre posate d'argento. Tra le lacrime della bambina che cerca invano di trattenerla e la totale passivit\u00e0 di sua madre che le impone di andarsene, la donna, dopo essersi rivolta apertamente ad Hilly esecrando l'odio che rende vittima di se stessa, esce dalla casa con fiera dignit\u00e0, decisa a cominciare una nuova vita come scrittrice, grazie a \"The Help\".\nPersonaggi.\nIl cast ha la particolarit\u00e0 di essere formato principalmente da donne, e i personaggi principali sono:\nProduzione.\nNel dicembre 2009 la rivista \"Variety\" ha riferito che i produttori Chris Columbus, Michael Barnathan e Michael Radcliffe avrebbero prodotto un adattamento cinematografico de \"L'aiuto\", con la loro societ\u00e0 di produzione 1492 Pictures. La regia e la sceneggiatura del film sono state affidate a Tate Taylor, amico d'infanzia dell'autrice del romanzo, che ha opzionato i diritti cinematografici del libro prima della sua uscita.\nLa pre-produzione del film \u00e8 iniziata nel marzo 2010 con l'ingaggio dell'attrice Emma Stone nel ruolo di Skeeter Phelan. Successivamente si sono aggiunte Viola Davis come Aibileen Clark, Bryce Dallas Howard come Hilly Holbrook e Allison Janney nel ruolo di Charlotte Phelan, la madre di Skeeter. Il ruolo di Minny \u00e8 stato affidato a Octavia Spencer, amica di vecchia data di Taylor e della Stockett, che aveva gi\u00e0 ispirato la scrittrice per il personaggio di Minny nel romanzo e che aveva prestato la sua voce nella versione audiolibro del romanzo.\nLe riprese del film sono iniziate nel luglio 2010 e si sono estese fino a ottobre 2010. La citt\u00e0 di Greenwood (Mississippi) \u00e8 stata scelta per ritrarre la Jackson degli anni sessanta. Parti del film sono state girate anche nella vera Jackson, cos\u00ec come nelle vicine Clarksdale e Greenville.\nColonna sonora.\nLa colonna sonora del film \u00e8 stata pubblicata il 26 luglio 2011 su etichetta Geffen Records. Tra i brani presenti nella \"tracklist\" figura l'inedito \"The Living Proof\", scritto e interpretato da Mary J. Blige appositamente per il film. Il brano ha ottenuto una candidatura al Golden Globe per la migliore canzone originale.\nDistribuzione.\nIl film \u00e8 stato distribuito negli Stati Uniti il 10 agosto 2011 a cura della Touchstone Pictures, mentre in Italia \u00e8 stato distribuito a partire dal 20 gennaio 2012.\nRiconoscimenti.\nNegli USA il film ha ricevuto il consenso di critica e pubblico, ottenendo ben tre premi ai Critics\u2019 Choice Movie Awards, conferiti annualmente dalla pi\u00f9 importante associazione di critici statunitensi. I riconoscimenti sono andati a Viola Davis come Miglior attrice protagonista, Octavia Spencer come Migliore attrice non protagonista e al Miglior Cast.\nIl film, inoltre, si \u00e8 aggiudicato 5 candidature ai Golden Globe 2012, con la vittoria del premio per la migliore attrice non protagonista assegnato a Octavia Spencer. Ha ottenuto quattro candidature ai premi Oscar 2012; come miglior film, miglior attrice protagonista a Viola Davis e la doppia candidatura per la miglior attrice non protagonista a Octavia Spencer e Jessica Chastain con la vittoria dell'oscar come miglior attrice non protagonista a Octavia Spencer."}
{"id": "3559013", "revid": "74801", "url": "https://it.wikipedia.org/wiki?curid=3559013", "title": "Johann Gottlob von Quandt", "text": "Biografia.\nSuo padre era commerciante e proprietario terriero a Wachau, vicino a Lipsia; sua madre mor\u00ec prematuramente. Malgrado egli non abbia frequentato n\u00e9 la scuola n\u00e9 l'universit\u00e0, ricevette comunque un'educazione di prim'ordine. Ebbe infatti precettori che gli insegnarono discipline come la pittura a olio, l'architettura di edifici e di giardini. Nel 1811 intraprese il suo \"grand tour\", ovvero un viaggio di formazione in Italia. Fu in quel periodo che acquis\u00ec le conoscenze che gli permisero di diventare uno storico dell'arte.\nGrazie a un professore di filosofia pot\u00e9 apprendere il pensiero di Kant. Durante un viaggio ad Annaberg rimase estasiato da alcune raffigurazioni sulla vita della Madonna eseguite sul modello di Albrecht D\u00fcrer. Decise allora di pubblicare sulla \"Zeitung f\u00fcr die elegante Welt\" (il \"Giornale per il mondo elegante\") un articolo su quelle pitture, dal cui successo ottenne altre committenze.\nNel 1815 trov\u00f2 nel solaio della Chiesa di San Tommaso a Lipsia quattro dipinti di Lucas Cranach il Vecchio e mand\u00f2 a Johann Wolfgang von Goethe delle copie in creta di alcune teste raffigurate in quelle immagini. Goethe mostr\u00f2 molto interesse per le scoperte di Quandt nel suo \"Nachricht von altdeutschen, in Leipzig entdeckten Kunstwerken\", una sorta di resoconto sulle antiche opere d'arte tedesche ritrovate a Lipsia.\nNel 1819 Quandt spos\u00f2 nella Chiesa della Resurrezione di Plauen, nei pressi di Dresda, Bianca Mei\u00dfner, vedova Low, la cui istitutrice era stata Elisa von der Recke. Durante il loro viaggio di nozze a Roma la loro casa divenne un punto d'incontro per gli artisti. Rientravano ad esempio tra gli ospiti usuali Friedrich Overbeck, Julius Schnorr von Carolsfeld, Louise Seidler e Carl Christian Vogel von Vogelstein. A ognuno di questi artisti Quandt ordin\u00f2 la realizzazione di un'opera d'arte, in cambio della quale egli offriva ovviamente un compenso.\nAl ritorno, nel 1820, gli sposi fecero visita a Goethe, che permise loro di fare conoscenza con molte personalit\u00e0 di spicco. I due si stabilirono poi a Dresda, dove Bianca diede alla luce due figli maschi e suo marito fece della casa un vero e proprio museo, descritto in un apposito catalogo. \nNel 1826 Quandt divenne direttore della sezione di pittura e scultura del \"Verein zur Erforschung und Erhaltung vaterl\u00e4ndischer Altert\u00fcmer\", un'associazione che si occupava della ricerca e conservazione di opere d'arte tedesche. Nel 1831 present\u00f2 un progetto per la conservazione del patrimonio artistico della regione dei Monti Metalliferi, con il quale ci si impegnava a mantenere i monumenti artistici nella loro posizione originaria. \nQuandt riscontrava nell'arte i princ\u00ecpi del patriottismo e della pace sociale, l'unificazione delle forze fisiche e spirituali di una nazione, come si legge nella sua opera \"\u00dcber die Stellung der Bildenden K\u00fcnstler zum Staate\" (1826), il cui tema principale \u00e8 la relazione tra l'attivit\u00e0 dell'artista e lo Stato.\nDal 1828 al 1833 Quandt fu consigliere del \"S\u00e4chsischer Kunstverein\" (Associazione artistica della Sassonia). Nel 1836 fu chiamato nell\"Akademischer Rat\" (Consiglio Accademico) e fu membro onorario delle accademie reali di Berlino e Monaco di Baviera.\nNel 1830 acquist\u00f2 i terreni di Dittersbach e i villaggi di Eschdorf, R\u00f6hrsdorf (oggi D\u00fcrr\u00f6hrsdorf), Rossendorf e Zeschnig. Non solo si preoccup\u00f2 dell'istruzione dei contadini e tent\u00f2 di introdurre nella scuola locale l'insegnamento dell'educazione fisica, che le autorit\u00e0 proibivano, ma passava anche il tempo libero con loro, provvedendo alla birra e alla musica. Pens\u00f2 anche a un piccolo sistema di \"welfare\" attraverso la fondazione di una cassa di risparmio. Tra il 1831 e il 1833 fece costruire sulla \"Sch\u00f6ne H\u00f6he\" di Joseph Th\u00fcrmer il Belvedere, che tra il 1836 e il 1838 fu decorato da Carl Gottlieb Peschel con affreschi ispirati alle ballate di Goethe."}
{"id": "3559015", "revid": "287204", "url": "https://it.wikipedia.org/wiki?curid=3559015", "title": "Nove Zamky", "text": ""}
{"id": "3559027", "revid": "110157", "url": "https://it.wikipedia.org/wiki?curid=3559027", "title": "\u0160t\u00farovo", "text": "\u0160t\u00farovo (in ungherese \"P\u00e1rk\u00e1ny\", in tedesco \"Gockern\") \u00e8 una citt\u00e0 della Slovacchia facente parte del distretto di Nov\u00e9 Z\u00e1mky, nella regione di Nitra."}
{"id": "3559028", "revid": "287204", "url": "https://it.wikipedia.org/wiki?curid=3559028", "title": "Sturovo", "text": ""}
{"id": "3559029", "revid": "46931", "url": "https://it.wikipedia.org/wiki?curid=3559029", "title": "Yeba-mas\u00e3", "text": ""}
{"id": "3559030", "revid": "46931", "url": "https://it.wikipedia.org/wiki?curid=3559030", "title": "Yeba-Masa", "text": ""}
{"id": "3559031", "revid": "46931", "url": "https://it.wikipedia.org/wiki?curid=3559031", "title": "Yep\u00e1 Maxs\u00e3", "text": ""}
{"id": "3559032", "revid": "46931", "url": "https://it.wikipedia.org/wiki?curid=3559032", "title": "Yebamas\u00e3", "text": ""}
{"id": "3559039", "revid": "73843", "url": "https://it.wikipedia.org/wiki?curid=3559039", "title": "San Gervasio (Palaia)", "text": "San Gervasio (\"Castrum Sancti Gervasii\" in latino) \u00e8 una frazione del comune italiano di Palaia, nella provincia di Pisa, in Toscana.\nStoria.\nSan Gervasio, antico castello della Valdera, mostra ancora oggi la struttura del borgo medievale.\nDi notevole rilevanza \u00e8 l'antica pieve dei santi Gervasio e Giovanni Battista in Veriana (o \"Verriana\"), pieve gi\u00e0 documentata nel IX secolo, mentre il paese di \"Verriana\" compare nel documento dell'atto di fondazione del monastero di San Pietro in Palazzuolo, scritto in Pisa nel luglio dell'anno 754, al quale monastero San Walfredo, nobile longobardo fattosi monaco e ritenuto capostipite dei conti della Gherardesca, lasci\u00f2 in dote i beni che gli appartenevano in Val d'Era, alcuni dei quali posti in Verriana.\nFin dall'epoca longobarda nella zona vi operano i monaci dell'Abbazia di San Colombano di Bobbio, il territorio con vari possedimenti era inserito nel grande feudo reale ed imperiale monastico. Nella prima met\u00e0 del IX secolo il re d'Italia e futuro imperatore del Sacro Romano Impero Lotario I conferm\u00f2 ai monaci di Bobbio i diritti sul territorio italiano all'abate Wala. La corte di Veriana della pieve di S. Gervasio era una grande domusculta gestita da 32 livellari del monastero ed altrettanti massari, con terre coltivate a grano, a vigna con produzione di vino pregiato, a olivi, o lasciate al pascolo, e saline che producevano il sale sufficiente per gli abitanti della corte e la \"domus coltilis\" del borgo; il surplus agricolo produceva un reddito annuo complessivo per il monastero di Bobbio di 23 soldi e 24 denari, 500 libbre di olio, 40 anfore di vino, formaggio, grano, segale e miglio al terzo e al quarto, e altre contribuzioni. Sul vino un grazie anche all'apporto di Colombano e dei suoi monaci che hanno importato il \"nuovo vino\" ottenuto per fermentazione dei mosti nelle botti di legno, in sostituzione del \"vino romano\" ottenuto mediante mosto cotto fermentato ed allungato con acqua, miele ed aromi che si aggiungevano per coprire il dolciastro o l'acido.\nLa corte compare nelle \"Adbreviatio\" del IX-X secolo quando compare nel beneficio \"Vulfadi\", la corte \u00e8 nuovamente citata e riconfermata nel diploma reale ed imperiale di Ottone I del 30 luglio 972 che conferma tutti i possedimenti monastici dell'abbazia di Bobbio in Italia e nella Tuscia. L'area dell'abitato venne fortemente influenzata dalla presenza dei monaci di Bobbio che realizzarono gli insediamenti ed edificarono la chiesa di San Colombano dove sorse nei pressi attorno al X secolo il castello, essa era ancora documentata nel registro delle chiese lucchesi del 1260, in seguito venne distrutta e ricostruita nel XVII secolo, oggi l'oratorio \u00e8 inglobato nell'edificio che ospita il Museo del lavoro e della civilt\u00e0 rurale.\nLa corte della pievania di San Gervasio di Veriana comprende i beni e le terre di Palaia e la pieve di San Martino con Alica, Colleoli, Forcoli, Gello, Partino, Toiano, Villa Saletta, Peccioli, Legoli, Montopoli, Gello, La Rotta, Montecastello e Treggiaia di Pontedera, Pinocchio (oggi San Miniato Basso) di San Miniato, Capannoli, Camugliano, Castel del Bosco, Lajatico, il monastero di San Casciano in Carisio sul Roglio e le terre della Valdera, nella corte citati i paesi ed i toponimi di Casale, Monte, Campovigne, Rapazo, Cercino, Pianettole, Colcarelli, Tavelle, Ferugnano, Montalto, Partiglione, Subripule, Appiano, Valli (ora Vallichiesi), Paratiana, Vivaja, Collinule, Pulica, Casale Lapidi, Cardignanula, Puligno, Marciano, Cerretulo o Cerretello, Materaja, Ducenta, Muscianese, Viaplana, Sigonzano, Farneta, Colle Carelli, Tavernule, Rapezano, Carbona in Cercino.\nIl castello, le cui prime notizie risalgono all'anno 930, posto alla sommit\u00e0 del colle, fu propriet\u00e0 prima dei vescovi di Lucca, quindi pass\u00f2 sotto il dominio della Repubblica di Pisa, alla quale fu strappato dai fiorentini nell'anno 1436. Nei secoli successivi il borgo vide la presenza di nobili famiglie di Firenze i Rucellai, gli Alamanni e i conti di Montauto. Per ci\u00f2 che riguarda invece la giurisdizione ecclesiastica, essa appartenne ancora a Lucca, fino al 1622 quando la pieve e il territorio furono annessi alla diocesi di San Miniato.\nNel corso del Settecento, il castello fu trasformato in una villa fattoria che raggiunse una piena operosit\u00e0 e prosperit\u00e0 nella met\u00e0 dell'Ottocento fino ai primi decenni del Novecento, grazie ai marchesi fiorentini Alamanni Uguccioni.\nLa propriet\u00e0 pass\u00f2 poi alla famiglia Montano; inizi\u00f2 una progressiva decadenza che culmin\u00f2 con gli anni '50 del secolo scorso. Dagli anni '60 la tenuta e l'intero territorio aziendale appartengono alla famiglia Tommasini, di Pontedera, che hanno riportato la fattoria all'antica prosperit\u00e0, concentrandosi sulla produzione di vino biologico di qualit\u00e0.\nIl Museo.\nA San Gervasio \u00e8 presente il Museo del lavoro e della civilt\u00e0 rurale, istituito nel 1984; esso \u00e8 ospitato in una casa colonica del Settecento cui adiacente si trova l'oratorio di San Colombano."}
{"id": "3559040", "revid": "110157", "url": "https://it.wikipedia.org/wiki?curid=3559040", "title": "\u0160urany", "text": "\u0160urany (in ungherese \"Nagysur\u00e1ny\") \u00e8 una citt\u00e0 della Slovacchia facente parte del distretto di Nov\u00e9 Z\u00e1mky nella regione di Nitra."}
{"id": "3559041", "revid": "1719883", "url": "https://it.wikipedia.org/wiki?curid=3559041", "title": "Sposalizio dell'albero", "text": "Lo sposalizio dell'albero \u00e8 una tradizionale festa popolare, originatasi da un rituale di diritto medioevale, che si celebra ogni anno, l'8 maggio a Vetralla alle pendici del boscoso Monte Fogliano.\nOrigine e svolgimento.\nSembra che il suo inizio risalga al 1368, quando i vetrallesi iniziarono a celebrare nell'eremo la festa di San Michele Arcangelo, poi trasformatasi in \"sposalizio dell'albero\". Nel bel mezzo del bosco di Monte Fogliano, all'altezza della Chiesa di Sant'Angelo, due alberi (un antico cerro ed una giovane quercia) vengono vestiti da sposi, velo compreso, e circondati di primule e ginestre. Nel giorno della festa tutte le autorit\u00e0 civili e militari del paese si riuniscono insieme ad una nutrita folla nella chiesa dell'Eremo dove viene effettuata la cerimonia che celebra, appunto, lo sposalizio fra i due alberi.\n\u00c8 una cerimonia nuziale in piena regola, che aveva lo scopo di riaffermare pubblicamente e solennemente il diritto di origine medioevale di propriet\u00e0 dei vetrallesi sulla selva del Monte Fogliano e sull'eremo, infatti al termine di questa le autorit\u00e0 presenti rogano un atto, firmato da testimoni vetrallesi e forestieri, che sancisce il possesso dei vetrallesi sull'area. Nel caso in cui non venga celebrato questo sposalizio, questo diritto passerebbe nelle mani del Comune di Viterbo.\nIn origine la cerimonia avveniva \"in plateola ante Ecclesia Eremi\", dove i Priori abbigliati coi loro paludamenti priorali, circondati da gruppi di armigeri e di popolani, mentre i castaldi recavano a loro come omaggio, fasci di erbe ed arboscelli infiorati. Secondo il ricordo di Scriattoli nella seconda met\u00e0 del secolo XIX la cerimonia, seguendo nome fissate nel 1744, iniziava nelle prime ore del mattino con un corteo partente dalla piazza del Comune del Gonfaloniere con gli Anziani e il Governatore, tutti al mezzo trotto sui loro cavalli, preceduti dal suono delle trombe dai donzelli del municipio indossanti caratteristiche uniformi in polpe e feluca; numerosi abitanti si univano al corteo cavalcando asini e cavalli, tra cui i ragazzi che per l'occasione non andavano a scuola. Il corteo attraversava il bosco giungendo al Ritiro dei frati dove il Magistrato entrava in pompa nella Chiesa, vi si celebrava la messa, al termine della quale visitava il convento e quindi si portava fuori dal recinto religioso ai piedi di uno dei cerri secolari, dove inghirlandato nel tronco di fiori di ginestra e di centauree e incoronato di festoni fioriti, era preparato un tavolo sul quale il segretario redigeva l'atto. Il Gonfaloniere strappava qualche ramoscello degli alberi vicini e raccoglieva un po' di terra, poi gettata all'intorno, quindi leggeva l'atto di possesso che i magistrati e tutti i presenti ascoltavano in piedi ed a capo scoperto.\nRogato l'atto di possesso, i magistrati e qualche invitato andavano a pranzare nell'eremo mentre il popolo faceva merenda all'ombra dei cerri e ai poveri erano distribuite cibarie alla porta del convento.\nAll'inizio del secolo XX la cerimonia si era ridotta \"ad una semplice compilazione di un rogito notarile al quale tiene dietro un modesto asciolvere nel refettorio dei frati su cui \u00e8 scritto \"Silentium perpetuimi\"\".\nAll'inizio del XXI secolo la festa \u00e8 stata ripristinata ai fasti originari, con adattamenti turistici. Al termine alla folla riunita vengono distribuiti i rituali confetti nuziali e una merenda, a carico del Comune di Vetralla e alla festa \u00e8 stata aggiunta una sfilata in costume che si svolge nella mattinata ed i cui partecipanti arrivano a piedi fino al luogo dell'eremo. Tale sfilata \u00e8 costituita da un gruppo di sbandieratori, seguito da una schiera di cavalieri e dame e damine."}
{"id": "3559042", "revid": "121902120", "url": "https://it.wikipedia.org/wiki?curid=3559042", "title": "Welcome to the Neighbourhood", "text": "Welcome to the Neighbourhood, pubblicato nel 1995, \u00e8 il settimo album di Meat Loaf. L'album contiene la hit \"I'd Lie for You (And That's the Truth)\", un duetto con la cantante \"Patti Russo\", che ha raggiunto la posizione n. 2 in Gran Bretagna. L'album ha avuto un grande successo ed \u00e8 disco di platino negli Stati Uniti e nel Regno Unito."}
{"id": "3559044", "revid": "1543377", "url": "https://it.wikipedia.org/wiki?curid=3559044", "title": "Torneo Interbritannico 1914", "text": "Il Torneo Interbritannico 1914 fu la trentunesima edizione del torneo di calcio conteso tra le Home Nations dell'arcipelago britannico. Il torneo fu vinto dall'Irlanda."}
{"id": "3559051", "revid": "729019", "url": "https://it.wikipedia.org/wiki?curid=3559051", "title": "Secondo raid di Ostenda", "text": "Il secondo raid di Ostenda \u00e8 stata un'azione compiuta dalla Royal Navy britannica durante la prima guerra mondiale con l'obiettivo di bloccare l'accesso al porto omonimo, dopo che un'azione precedente contemporanea al Raid di Zeebrugge era fallita. Ancora una volta si prevedeva di bloccare il porto affondando nel canale di accesso alcune navi cariche di cemento.\nPremesse.\nIl porto di Ostenda era collegato a quello di Zeebrugge tramite una rete di canali, e quindi per essere efficace l'azione doveva essere compiuta su entrambi. In realt\u00e0 il risultato fu ancora meno efficace di quello del raid su Zeebrugge, in quanto il canale non fu ostruito neanche parzialmente. Il porto era difeso dalla batteria \"Tirpitz\", dotata di cannoni da 280mm e si prevedeva di contrastarli con i cannoni di quattro monitori inglesi assegnati in supporto.\nL'attacco.\nLe navi destinate ad essere affondate erano due incrociatori obsoleti: la HMS \"Vindictive\", gi\u00e0 protagonista del raid di Zeebrugge, e la HMS \"Sirius\". La seconda per\u00f2 a causa di un'esplosione a una caldaia dovette tornare indietro, lasciando alla sola \"Vindictive\" il compito. Questa volta, memori del precedente inganno tedesco che con lo spostamento di una boa aveva fatto fallire la missione, gli Alleati si munirono di accurate carte degli approcci al porto. La nave venne effettivamente affondata, ed inizialmente blocc\u00f2 il canale, anche se alcuni sottomarini costieri potevano uscire con l'alta marea; successivamente il genio militare tedesco drag\u00f2 un canale lateralmente al relitto ovviando parzialmente al danno, ma l'impatto sul morare alleato fu grandemente positivo."}
{"id": "3559053", "revid": "1442080", "url": "https://it.wikipedia.org/wiki?curid=3559053", "title": "Lychnophorinae", "text": "Lychnophorinae \u00e8 una sottotrib\u00f9 di piante angiosperme dicotiledoni della famiglia delle Asteraceae.\nEtimologia.\nIl nome di questa sottotrib\u00f9 deriva dal suo genere pi\u00f9 importante \"Lychnophora\" composto da specie tropicali del Brasile, ed \u00e8 stato definito per la prima volta dai botanici inglesi George Bentham (1800-1884) e Joseph Dalton Hooker (1817-1911) nella pubblicazione \"Genera Plantarum ad exemplaria imprimis in herbariis Kewensibus - 2(1): 165, 171. 1873\" del 1873.\nDescrizione.\nLe specie di questa sottotrib\u00f9 sono erbe perenni, in qualche caso sono rosettiformi, ma anche arbusti e piccoli alberi a forma di candelabro (in \"Lychnophora\"). L'habitus di queste piante \u00e8 facilmente pubescente con peli semplici, a forma di bottiglia o a \"T\", o contorti, o del tipo stellato o irsuti. Gli organi interni di queste piante contengono lattoni sesquiterpenici.\nLe foglie, per lo pi\u00f9 a lamina intera e lineare (in \"Prestelia\"), lungo il caule sono disposte in modo alterno o in dense spirali (\"Lychnophora\"). Le venature sono di tipo pennato o disposte in modo sublongitudinale. In alcune specie la pagina fogliare \u00e8 ricoperta di bolle e vesciche e quella abassiale \u00e8 di tipo tomentoso (in \"Chronopappus\").\nLe infiorescenze si compongono di capolini sessili o peduncolati sia raggruppati che separati come nel caso dei generi \"Minasia\", \"Piptolepis\" e \"Proteopsis\", oppure in infiorescenze di tipo tirsoide avvolti in brattee fogliacee (in \"Anteremanthus\") oppure in posizione ascellare (in \"Chronopappus\") avvolti in circa 8 brattee pubescenti oppure in infiorescenze di tipo scaposo (in \"Minasia\"), oppure in singoli capolini (in \"Piptolepis\") sia sessili che peduncolati. I capolini sono composti da un involucro formato da diverse brattee (vedi tabella per il numero) che fanno da protezione al ricettacolo sul quale s'inseriscono i fiori tubulosi. Spesso in questo gruppo sono presenti infiorescenze secondarie (sinflorescenze) come nella specie \"Lychnophora tomentosa\" oppure \"Eremanthus polycephalus\". Sono presenti anche degli involucri secondari (sincefalie come in \"Prestelia\"). Le brattee sono persistenti, raramente decidue; possono essere tomentose oppure fortemente pungenti all'apice. Il ricettacolo normalmente \u00e8 nudo (senza pagliette), ma sono presenti anche ricettacoli alveolati o fimbriati.\nI fiori (vedi tabella per il numero) sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nCalice: i sepali del calice sono ridotti ad una coroncina di squame.\nCorolla: le corolle sono regolari corolle a 5 lobi con tubi corti; alcune specie hanno le corolle pelose (in \"Minasia\") anche con peli contorti (in \"Anteremanthus\"). Il colore delle corolle varia: viola, porpora, lavanda o biancastro.\nAndroceo: gli stami sono 5 con filamenti liberi e distinti, mentre le antere sono saldate in un manicotto (o tubo) circondante lo stilo. Le basi delle antere possono essere caudate arrotondate oppure no (in \"Prestelia\" ), mentre le appendici apicali sono glabre. Le antere inoltre sono prive di ghiandole. Il polline \u00e8 tricolporato (con tre aperture sia di tipo a fessura che tipo isodiametrica o poro) ed echinato (con punte).\nGineceo: lo stilo \u00e8 filiforme. La base dello stilo \u00e8 senza nodi. Gli stigmi dello stilo sono due divergenti. L'ovario \u00e8 infero uniloculare formato da 2 carpelli. Gli stigmi hanno la superficie stigmatica interna.\nI frutti sono degli acheni con pappo. Gli acheni hanno delle forme prismatiche con coste; in alcuni casi sono pubescenti (\"Eremanthus\" e \"Anteremanthus\"); possono avere dei idioblasti e rafidi subquadrati e sono privi di fitomelanina. Il pappo \u00e8 formato da setole capillari o piatte (in \"Chronopappus\") e in alcuni casi da una coroncina di squame (generi: \"Lychnophora\" e \"Minasia\"), in altri casi frammiste alle setole sono presenti delle squamelle (in \"Anteremanthus\"). In \"Eremanthus\" le setole sono disposte in 3 - 5 serie.\nDistribuzione e habitat.\nLa quasi totalit\u00e0 delle specie si trovano in Brasile. Il bioma tipico \u00e8 quello del Cerrado caratterizzato da molti endemismi ma anche da grande biodiversit\u00e0. La vegetazione dominante \u00e8 formata da erbe, cespugli e alberi sparsi con un clima di tipo tropicale stagionale (con forte radiazione solare, estati piovose ed inverni secchi).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lychnophorinae appartengono al clade relativo all'America. In precedenza la trib\u00f9 Vernonieae, e quindi la sottotrib\u00f9 (Lychnophorinae), era descritta all'interno della sottofamiglia Cichorioideae.\nLa sottotrib\u00f9, e quindi i suoi generi, si distingue per i seguenti caratteri:\nLe specie della sottotrib\u00f9 presentano i seguenti numeri cromosomici: 2n = 18, 30, 34, 36 e 38.\nl cladogramma seguente, tratto dallo studio citato e semplificato, mostra una possibile configurazione filogenetica del gruppo.\nComposizione della sottotrib\u00f9.\nQuesto gruppo comprende 18 generi e 118 specie (tutte le specie sono endemiche brasiliane).\nIncertae sedis.\nSono necessari ulteriori studi per migliorare la conoscenza di tutti i componenti della sottotrib\u00f9. Qui di seguito sono indicate alcune posizioni ambigue.\nSinonimi.\nSono elencati alcuni sinonimi per questa entit\u00e0:"}
{"id": "3559054", "revid": "123088688", "url": "https://it.wikipedia.org/wiki?curid=3559054", "title": "Fantasia e Fantascienza", "text": "Fantasia e Fantascienza \u00e8 stata una rivista mensile antologica di racconti di fantascienza durata 10 numeri, fra il dicembre 1962 e l'ottobre 1963. La serie, curata da G. Jori, venne edita dalla Minerva Editrice di Milano.\nLa serie presentava una selezione tratta dalla rivista statunitense \"The Magazine of Fantasy and Science Fiction\"."}
{"id": "3559056", "revid": "132266", "url": "https://it.wikipedia.org/wiki?curid=3559056", "title": "Battaglia di monte Pulito", "text": ""}
{"id": "3559058", "revid": "287204", "url": "https://it.wikipedia.org/wiki?curid=3559058", "title": "Milos Stojkovic", "text": ""}
{"id": "3559059", "revid": "767487", "url": "https://it.wikipedia.org/wiki?curid=3559059", "title": "Mito della nascita di Eros", "text": "Il mito della nascita di Eros \u00e8 un mito platonico presente all'interno del \"Simposio\" di Platone.\nL\"'eros\" prima di Platone.\nL\"'eros\" per i greci.\nCome nota George M. A. Hanfmann , \u00abi Greci non distinguevano nettamente la passione d'amore e il dio che la simboleggiava\u00bb. Il termine \"eros\" (in greco, \u1f14\u03c1\u03c9\u03c2) compare per la prima volta nei poemi omerici ad indicare il desiderio fisico.\nCon Esiodo esso acquisisce uno statuto divino, risultando quel dio primordiale in grado di domare con la passione sia gli d\u00e8i che gli uomini.\nNei lirici greci \"eros\" viene celebrato come quel desiderio irrefrenabile dalle caratteristiche crudeli e ingestibili. Manifestandosi improvvisamente, l'\"eros\" agita in modo cupo le sue vittime .\nSi aggiunga anche che la nozione generale di \"amore\" veniva coniugata nella cultura greca in modo diversi:\n\"Eros\" come divinit\u00e0.\nEros come dio primordiale \u00e8 soprattutto \"meraviglioso\" (il termine greco \u00e8 \"k\u00e0llistos\"). Come nota infatti Silvana Fasce, la sua \"bellezza\", quando indicata in Esiodo, suggerisce la \u00absua superiorit\u00e0 e dignit\u00e0 divina e del privilegio di appartenere ad una cerchia di figure particolari di rango celeste\u00bb. In questo senso il termine \"lysimel\u00e8s\" (\"colui che scioglie le membra\") si ricollega a Eros. Quest'ultimo \u00e8 dio del desiderio sessuale, eterosessuale ed omosessuale, dio generativo e forza primordiale, passione cupa dai risvolti amari e dolci.\nNonostante ci\u00f2 Eros rimane un elemento fondante anche nella Teogonia orfica che, secondo George M. A. Hanfmann, \u00e8 alla base del racconto platonico anche nel \"Simposio\". Di questa \"teogonia\" la pi\u00f9 antica giunta a noi \u00e8 riportata negli \"Uccelli\" di Aristofane\nIl rapporto strettissimo tra Platone e i misteri \u00e8 riportato, oltre che da studiosi come Colli, Reale e Hanfmann, dallo stesso Platone nel \"Fedone\" . Giorgio Colli rileva come la conclusione del \"Simposio\" (218b) alluda letteralmente ad un verso orfico antico .\nIl dialogo.\nLa natura dell'amore.\nPlatone fa s\u00ec che il dialogo inizi con l'abile confutazione, da parte di Socrate, di Agatone, che nel dialogo stesso aveva parlato prima. Socrate spiega che l'amore non \u00e8 mai a s\u00e9 stante, ma necessita di un oggetto: ha perci\u00f2 sempre bisogno di ci\u00f2 che ama, e attualmente non lo possiede. Ci\u00f2 di cui necessita non pu\u00f2 tuttavia essere brutto, e pertanto non pu\u00f2 che essere buono e bello. L'amore \u00e8 pertanto mancanza del bello, quindi tendenza ad esso e poich\u00e9 ci\u00f2 che bello \u00e8 anche necessariamente buono, l'amore si traduce in una mancanza del buono.\nSocrate quindi continua nell'esporre la sua teoria sull'amore, affermando che tutto ci\u00f2 che sa sull'amore lo ha imparato da Diotima, con la quale aveva discusso al riguardo.\nNel corso della discussione con Diotima riportata ai presenti da Socrate, il filosofo dichiara che ci\u00f2 che non \u00e8 bello \u00e8 necessariamente brutto, al che viene corretto dalla donna di Mantinea, che lo costringe ad ammettere che esistono anche le vie di mezzo (per esempio, non esistono solo i sapienti e gli ignoranti, ma anche coloro che hanno una \"retta opinione\" pur non sapendola giustificare, cosicch\u00e9 non \u00e8 possibile definirli sapienti - \"come pu\u00f2 darsi scienza senza ragione?\" - ma non si pu\u00f2 neppure chiamarli ignoranti - \"come pu\u00f2 essere ignoranza il pervenire al reale?\").\nAllo stesso modo, Amore non pu\u00f2 essere un mortale ma neppure un dio, perch\u00e9 \u00e8 sprovvisto di quelle qualit\u00e0 (il bene e il bello) di cui va alla ricerca. In questo modo, Amore non \u00e8 altro che \"un gran demone\", un'entit\u00e0 intermedia tra il mondo dei mortali e quello degli dei con funzione di mantenere in contatto entrambe le sfere, altrimenti inconciliabili.\nL'origine di Amore e le sue caratteristiche.\nIl dialogo continua poi con la trattazione sull'origine di Amore: egli infatti venne concepito durante il banchetto per la nascita di Afrodite grazie all'unione tra Poros (\"Espediente\" o \"Ingegno\") e Penia (\"Povert\u00e0\"). L'unione tra i due si concretizz\u00f2 quando Poros, ubriaco per aver bevuto troppo nettare, si addorment\u00f2 ebbro sul prato e fu visto da Pen\u00eca, che approfitt\u00f2 dello stato di Poros per unirsi a lui. Da quel momento Eros \u00e8 seguace di Afrodite, per via del fatto che fu concepito nel giorno della sua nascita. E poich\u00e9 Afrodite \u00e8 bella, Amore \u00e8 per sua natura amante del bello.\nLa procreazione nel corpo e nell'anima.\nDunque, Amore, essendo alla ricerca della sapienza, che \u00e8 \"fra le cose pi\u00f9 belle\", \u00e8 di conseguenza alla ricerca del bello. \u00abE se \u2013 si domanda Diotima \u2013 sostituiamo il bello con il bene? Chi desidera il bene non lo fa per essere felice? E chi \u00e8 felice non vuole restarlo per sempre?\u00bb Di conseguenza chi desidera il bene desidera che questo divenga suo per sempre, desidera quindi l'immortalit\u00e0, e l'unico modo per ottenere ci\u00f2 \u00e8 la procreazione del bello nel corpo e nell'anima. In questo senso, il bene porta l'uomo a riprodursi e il bello stimola la generazione, la contemplazione dell'Assoluto. Ne consegue che l'amore \u00e8 aspirazione a riprodursi.\nFigure e simbolismi.\nSecondo alcuni studiosi, il mito della nascita di Eros rappresenterebbe una sorta di omaggio di Platone ad Aristofane, allora da poco scomparso. Questi compare quale personaggio nel dialogo platonico, alla fine del quale Socrate descrive la figura del filosofo come compartecipata di tragedia e commedia, in una sorta di \"poeta del vero\"."}
{"id": "3559061", "revid": "287204", "url": "https://it.wikipedia.org/wiki?curid=3559061", "title": "Zoran Kalinic", "text": ""}
{"id": "3559062", "revid": "923674", "url": "https://it.wikipedia.org/wiki?curid=3559062", "title": "Ludmila Formanov\u00e1", "text": "Altre competizioni internazionali.\n1997\n1999"}
{"id": "3559063", "revid": "1543377", "url": "https://it.wikipedia.org/wiki?curid=3559063", "title": "L'altra madre", "text": "L'altra madre \u00e8 un singolo di Fiorella Mannoia del 1994, estratto dall'album \"Gente comune\".\nIl brano.\nIl brano \u00e8 stato prodotto nel 1994 sotto l'etichetta Harpo; ha una durata di 5 minuti e 48 secondi ed \u00e8 stato scritto da Enrico Ruggeri e Luigi Schiavone. Del brano viene realizzato anche un cd a tiratura limitata di 300 copie per la produzione di Piero Fabrizi."}
{"id": "3559068", "revid": "729019", "url": "https://it.wikipedia.org/wiki?curid=3559068", "title": "Tresco (Isole Scilly)", "text": "Tresco (in lingua cornica: \"Ynys Skaw\"; 2,97\u00a0km\u00b2; 180 ab. circa) \u00e8 una delle cinque isole abitate dell'arcipelago delle Isole Scilly, arcipelago sull'Oceano Atlantico appartenente alla contea inglese della Cornovaglia. \u00c8 - dopo St Mary's - la seconda isola pi\u00f9 estesa dell'arcipelago.\nCentri principali dell'isola sono Old Grimsby e New Grimsby.\nGeografia.\nCollocazione.\nTresco si trova tra le isole di Bryher e St Martin's (rispettivamente ad est della prima e a sud-ovest della seconda), a nord-est dell'isola di Samson e a nord-ovest dell'isola di St Mary's (da cui dista circa 1 miglio marino).\nTerritorio.\nIl territorio settentrionale dell'isola \u00e8 caratterizzato da scogliere in granito e da brughiere, mentre quello meridionale si caratterizza per le ampie spiagge e la vegetazione subtropicale.\nL'isola (unica tra le Scilly) \u00e8 di \"propriet\u00e0 privata\", facente capo ad una secolare concessione.\nLa attuale struttura privata di gestione provvede alla conservazione dell'isola, ed il suo utilizzo come struttura turistica (residenze ed alloggi, luoghi di ristoro, musei, un piccolo giardino botanico sub-tropicale nel terreno di una vecchia abbazia (Abbey Garden), spiagge.\nLeggende.\nSecondo una leggenda, Tresco sarebbe l'ultimo luogo dove \u00e8 stato sepolto Re Art\u00f9.\nLuoghi d'interesse.\nTresco Abbey Gardens.\nNella parte meridionale dell'isola, si trovano gli \"Abbey Gardens\", giardini sistemati a partire dal 1834 per volere di Augustus Smith nel luogo dove un tempo sorgeva un'abbazia benedettina (costruita nel X secolo).\nI giardini ospitano oltre 5.000 piante subtropicali provenienti da oltre 80 Paesi, tra cui Brasile, Nuova Zelanda e Sudafrica.\nValhalla Museum.\nI giardini ospitano inoltre il \"Valhalla Museum\" o \"Valhalla Ships Figurehead Collection\", un singolare museo che raccoglie le polene, le insegne e le decorazioni delle navi naufragate al largo dell'isola.\nCastello di Cromwell.\nNella parte nord-occidentale dell'isola, a nord di New Grimsby, si trova il Castello di Cromwell (\"Cromwell's Castle\"), costruito su un promontorio nel 1651, nel corso della guerra civile inglese, in luogo di un preesistente edificio Tudor.\nSi tratta di una delle poche testimonianze di fortezza fatte costruire dal generale repubblicano Oliver Cromwell. Del castello \u00e8 tuttora visibile il torrione circolare, alto 80 metri.\nKing Charles's Castle.\nA nord del Castello di Cromwell si trova il \"King Charles's Castle\", fortezza che fu occupata dalle forze monarchiche nel 1651 durante la guerra civile inglese e che forse risale al secolo precedente.\nTrasporti.\nL'isola \u00e8 collegata alla costa della Cornovaglia (in particolare con Penzance) grazie a un eliporto e all'isola di St Mary's tramite un servizio di traghetti giornaliero."}
{"id": "3559069", "revid": "1305772", "url": "https://it.wikipedia.org/wiki?curid=3559069", "title": "Too Cool", "text": "I Too Cool sono stati un tag team ed una stable di wrestling, ricordata soprattutto per essere stata attiva in World Wrestling Federation/Entertainment dal 1998 al 2004. Fino al 2016 si sono esibiti nel circuito indipendente.\nStoria.\nWorld Wrestling Federation/Entertainment.\n1998-1999.\nAll'inizio la stable era semplicemente un tag team, formato da Scott \"Too Hot\" Taylor e \"Too Sexy\" Brian Cristopher e noto come \"Too Much\". I due feudarono con wrestler della categoria cruiserweight, come Taka Michinoku, ed aiutarono Jerry Lawler (padre di Christopher, il cui vero nome era infatti Brian Lawler) nella sua faida con Al Snow. Nel giugno 1999, Christopher divenne \"Grand Master Sexay\", Taylor divenne Scotty Too Hotty (in seguito scritto \"Scotty 2 Hotty\") ed il nome del team fu cambiato in Too Cool; il debutto ufficiale col nuovo nome (quello vero e proprio era stato nell'aprile '98) avvenne nella puntata del 13 giugno 1999 di Sunday Night Heat. La coppia era inizialmente heel, ma nel tardo '99, Rikishi Fatu si un\u00ec al team e i tre turnarono face e si guadagnarono popolarit\u00e0 tra il pubblico. La nuova gimmick - che poi sarebbe rimasta la stessa per tutta la durata dell'esperienza del team in WWF/E -, era quella di tre fan dell'hip hop: i tre si avvicinavano al ring ballando musica dance illuminati da flash di luce, e spesso eseguivano una coreografia anche arrivati sul ring, talvolta coinvolgendo anche altri wrestlers nel ballo (citiamo per esempio Chyna). Un altro cenno caratteristico era che, durante l'entrata, tutti e tre i wrestlers indossavano degli occhialini neri bordati di giallo.\n2000-2001.\nUn episodio ricordato da molti ebbe luogo alla Royal Rumble 2000 quando, ad un certo punto, tutti e tre i membri della stable si trovarono sul ring contemporaneamente da soli. Rikishi, Scotty e Sexay ballarono allora la loro musica, mentre la Rumble proseguiva e, dopo pochi minuti, Rikishi elimin\u00f2 i suoi due compagni di team; questo non caus\u00f2 comunque rotture tra i membri della stable. Subito dopo questo, Sexay s'infortun\u00f2 e, mentre recuperava, Scotty vinse il WWF Light Heavyweight Championship. La stable raggiunse il culmine del successo in quell'anno, quando la coppia di Scotty &amp; Sexay vinse il titolo di World Tag Team Championships a \"Raw is War\" (anche grazie a un intervento del rapper Joe C.) del 29 maggio 2000, battendo Edge e Christian, mentre Rikishi sconfisse Chris Benoit conquistando l'Intercontinental Championship il 20 giugno. Nel tardo 2000, Rikishi lasci\u00f2 il gruppo per diventare un heel; il team si sciolse definitivamente nel 2001, quando Scotty dovette mettersi da parte a causa di una caviglia rottagli da Kurt Angle (kayfabe; in realt\u00e0, Garland aveva bisogno di tempo per sottoporsi ad un'operazione al collo). Nello stesso anno, Sexay fu licenziato dalla WWF dopo essere stato arrestato mentre cercava di attraversare il confine tra Canada e Stati Uniti con della droga di cui era in possesso. Una volta tornato, Scotty 2 Hotty form\u00f2 un tag team con Albert chiamato \"The Zoo Crew\", che dur\u00f2 fino al tardo 2002.\n2003-2004.\nRikishi torn\u00f2 face dopo che si riun\u00ec a Scotty nel brand di SmackDown! nell'ottobre 2003; i due riuscirono anche a vincere i WWE Tag Team Championships il 5 febbraio 2004 sconfiggendo i Basham Brothers. In questo periodo, la WWE torn\u00f2 anche ad assumere per breve tempo Grand Master Sexay, il quale per\u00f2 militava a Raw e non interagiva con Rikishi e 2Hotty. Questi ultimi mantennero il titolo per breve tempo, poi furono sconfitti da Charlie Haas &amp; Rico il 22 aprile. Rikishi avrebbe lasciato la compagnia di Stamford poco dopo la perdita del titolo; Scotty sarebbe invece stato svincolato il 15 maggio 2007.\nCircuito indipendente.\n2007.\nDopo che Scotty fu licenziato nel 2007, si riun\u00ec all'amico Sexay per competere nel Rock 'n' Express Tag Team Tournament della United Wrestling Federation (UWF). Il 19 luglio 2007, nel secondo round del torneo, i Too Cool sconfissero gli Extreme Horsemen (C.W. Anderson &amp; Steve Corino); il giorno successivo, i due persero la semifinale contro gli Steiner Brothers. Fecero la loro ultima apparizione in UWF il 21 luglio, quando persero contro The Naturals.\n2009.\nNel 2009, Sexay &amp; Rikishi si riunirono per lottare nell\"'Hulkamania: Let The Battle Begin Tour\" di Hulk Hogan in Australia. Per motivi di copyright, non poterono usare i nomi Grand Master Sexay e Rikishi ma competerono rispettivamente come Brian Christopher e Solofa Fatu, Jr. e non poterono neanche usare il nome \"Too Cool\".Il 21 novembre, la prima notte del tour, i due sconfissero Orlando Jordan &amp; Umaga; tre giorni dopo, batterono anche i Rock of Love (Billy Blade &amp; Kadin Anthony).Il 26 novembre, alleandosi con i Nasty Boys, sconfissero i Rock of Love, Black Pearl e Vampire Warrior(quest'ultimo militava in WWE nel 1998-2001 col nome di \"Gangrel\").Il 28 novembre, l'ultima notte del tour, Fatu &amp; Christpher batterono Pearl &amp; Warrior.\n2014.\nIl 6 gennaio 2014, in occasione del Monday Night Raw Old School, il trio si riunisce sconfiggendo i 3MB.\nIl 27 Febbraio 2014 Scotty e Sexay si riuniscono per partecipare all'evento NXT Arrival, il primo Pay-per-view della storia della NXT, in un tag team match valido per l'NXT Tag Team Championship, venendo per\u00f2 sconfitti dai The Ascension.\nTitoli e riconoscimenti.\nWorld Wrestling Federation/Entertainment"}
{"id": "3559070", "revid": "599013", "url": "https://it.wikipedia.org/wiki?curid=3559070", "title": "Tresco", "text": ""}
{"id": "3559071", "revid": "287204", "url": "https://it.wikipedia.org/wiki?curid=3559071", "title": "Ludmila Formanova", "text": ""}
{"id": "3559079", "revid": "123967824", "url": "https://it.wikipedia.org/wiki?curid=3559079", "title": "Maricla Boggio", "text": "Biografia.\nMaricla Boggio si laurea in giurisprudenza all'Universit\u00e0 di Torino dove frequenta gli insegnamenti di Norberto Bobbio, Giovanni Conso, Luigi Firpo.\nDurante gli anni Sessanta segue i grandi maestri come Giorgio Strehler e Paolo Grassi al Piccolo Teatro (Milano) e Jacques Lecoq. Entra all'Accademia Nazionale d'Arte Drammatica \u201cSilvio D'Amico\u201d. Nel 1966 si diploma in regia con Orazio Costa da cui apprende il Metodo Mimico.\nSin dagli esordi la sua produzione teatrale \u00e8 orientata da un forte impegno politico/sociale e da un grande interesse antropologico per il diverso. Infatti gi\u00e0 nel 1969 \u00e8 regista e autrice insieme a Franco Cuomo di \"Santa Maria dei Battuti, rapporto sulla istituzione psichiatrica e sua negazione in quindici misteri\", rappresentazione teatrale delle vessazioni e degli abusi nell'ambito dell'istituzione psichiatrica nove anni prima della Legge Basaglia.\nSempre con Franco Cuomo, all'inizio degli anni Settanta, \u00e8 autrice e regista di \"Compagno Gramsci\", \"Passione 1514\" e \"Egloga\", presentata alla Biennale di Venezia nel 1972.\nNel 1973 fonda a Roma, insieme a Dacia Maraini e Edith Bruck, il Teatro femminista della Maddalena.\nLa sua produzione teatrale, tra gli anni Settanta e Ottanta, si concentra fortemente sulla condizione femminile, su situazioni di disagio sociale nelle periferie e sul problema della tossicodipendenza. Scrive infatti in quegli anni \"Marisa della Magliana\" (che diventa il primo telefilm femminista, produzione RAI), \"Anna Kuliscioff \u2013 Con gli scritti di Anna Kuliscioff sulla condizione della donna\", \"Fedra\", \"La monaca portoghese\", \"Medea\", \"Mamma eroina\", \"Donne di spade\", \"Anita Garibaldi - L'ultimo sogno di Anita Ribeiro sposata Garibaldi\" e \"Schegge: vite di quartiere\", opera andata in scena al Teatro di Roma con la regia di Andrea Camilleri.\nNel 1990, con la regia di Ugo Gregoretti, presenta al festival Taormina Arte \"Maria dell'angelo\". L'opera si ispira alla figura reale della mistica calabrese Natuzza Evolo, su cui Maricla Boggio, con la consulenza antropologica e la presenza in video di Luigi Maria Lombardi Satriani, ha girato un film di novanta minuti per la RAI. Sempre insieme a Luigi Maria Lombardi Satriani, pubblica alcuni saggi e documentari di argomento antropologico: \"Come una ladra a lampo - Madonna della Milicia\", \"Natuzza \u2013 Il dolore e la parola\".\nScrive testi teatrali sulle figure di filosofi quali Jean-Paul Sartre (\"Ritratto di Sartre da giovane\"), Agostino d'Ippona (\"Il tempo di Agostino\" con una lettera del Cardinale Carlo Maria Martini). Altri testi di sfondo teologico e religioso: \"Abelardo Eloisa Eloim - storia d'amore e teologia\", tratto dalla storia di Abelardo ed Eloisa, \u201cIl volto velato\u201d, ispirato alla figura di Santa Teresa di Lisieux, \"Humanae via crucis\". Altri testi riguardano la lotta alla mafia (\"Gardenia\"), la guerra (\"Spax\", \"La sentenza\"), il tema dell'Olocausto (Racconto di maggio).\nNel 1991 fonda l'associazione \"Isabella Andreini comica gelosa,\" in cui sono riunite, donne impegnate in ruoli diversi del mondo teatrale: autrici, attrici, registe, studiose e operatrici teatrali. La figura di Isabella Andreini, attrice e autrice di grande fama del XVI secolo, viene scelta a rappresentare l'associazione, le cui iscritte vengono definite \"Isabelle.\"\nDurante gli anni Novanta la sua produzione \u00e8 fortemente caratterizzata dal problema dell'AIDS. Maricla Boggio dedica a questa tematica testi per il teatro (\"Laica Rappresentazione\", \"Una moglie - i mesi incantati\"), un saggio (\"Il volto dell'altro \u2013 aids e immaginario\"), scritto con Luigi Maria Lombardi Satriani e Francisco Mele, e un film per la RAI (\"Storie dallo Spallanzani\").\nNel 2004 rappresenta a Roma, nella Sala Consiliare del Campidoglio, \u201cMatteotti, l'ultimo discorso\u201d, con il quale si aggiudica il Premio Giacomo Matteotti. Tale riconoscimento le viene assegnato per la seconda volta nel 2011 quando \"La Merlin\", opera che mette in scena il dibattito sulla legge sull'abolizione delle case chiuse, proposta da Lina Merlin, viene premiata dalla Presidenza del Consiglio dei Ministri nella sezione \"Opere letterarie e teatrali\".\nDal 2007 \u00e8 direttore editoriale della rivista teatrale \"Ridotto\" e collabora con la rivista \"Inscena\".\nNel 2016 torna in scena \"Caracciolo\" con la regia di Fortunato Calvino.\n\u00c8 iscritta all'Albo d'Oro dell'Accademia Nazionale d'Arte Drammatica \u201cSilvio D'Amico\u201d dove insegna scrittura drammaturgica per il teatro.\n\u00c8 sposata con il criminologo e psicoterapeuta Francisco Mele.\nOpere.\nNarrativa.\nAutore: Maricla Boggio, con i saggi di Luigi M. Lombardi Satriani e Francisco Mele"}
{"id": "3559080", "revid": "1747171", "url": "https://it.wikipedia.org/wiki?curid=3559080", "title": "Alfred Wilhelm Strohl", "text": "Biografia.\nSi hanno poche notizie della sua vita. Alsaziano di lingua francese, in giovent\u00f9 studi\u00f2 pittura a Parigi, dove fu allievo di Charles Gleyre. Nel 1871, dopo la disfatta francese nella guerra franco-prussiana, non volendo adottare la nazionalit\u00e0 tedesca pens\u00f2 di abbandonare l'Alsazia.\nNel 1879, all'et\u00e0 di 32 anni, si trasfer\u00ec a Roma e cambi\u00f2 il proprio cognome in Strohl-Fern. Fern significa \"lontano\" in tedesco, un aggettivo che \u00e8 stato interpretato col significato di \"lontano dalla patria\", ma anche \"lontano dal mondo\".\nAcquist\u00f2 un'ampia area verde (ca. 80.000 m\u00b2) a ridosso del parco romano di Villa Borghese e vi fece costruire una villa che divent\u00f2 la sua residenza, ora nota come Villa Strohl Fern. All'interno dell'area allest\u00ec anche una serie di studi con annessa abitazione nei quali, a partire dal 1882, ospit\u00f2 pittori ed altri artisti provenienti da diverse parti del mondo. Nel 1883 stipul\u00f2 un contratto con un'accademia tedesca per accogliervi artisti prussiani. Tale ospitalit\u00e0 prosegu\u00ec fino all'inizio della prima guerra mondiale.\nNegli anni a cavallo tra la fine dell'Ottocento e l'inizio del Novecento vi soggiornarono molti artisti italiani, tra cui Francesco Trombadori, Carlo Levi, Amedeo Bocchi, Renato Brozzi, Arturo Martini e Virgilio Guidi. Anche Rainer Maria Rilke fu ospitato all'interno della villa.\nDopo la sua morte fu sepolto nel cimitero acattolico di Porta San Paolo, vicino alla piramide Cestia. La propriet\u00e0 di Villa Strohl-Fern pass\u00f2 per testamento al governo francese, ma l'impostazione voluta da Strohl continu\u00f2 ad essere praticata. All'interno dell'area fu impiantato nel 1957 il Lyc\u00e9e Chateaubriand, ma alcuni artisti vi rimasero fino al 1976.\nNel 2010 l'editore Davide Ghaleb ha pubblicato il libro di Giovanna Caterina de Feo \u00abAlfred Wilhelm Strohl-Fern\u00bb, edito con il patrocinio dell'Assessorato alla Cultura del Comune di Roma e con il contributo dell'Istituto Svizzero di Roma e dell'Associazione Amici di Villa Strohl Fern."}
{"id": "3559081", "revid": "305330", "url": "https://it.wikipedia.org/wiki?curid=3559081", "title": "Polifonica", "text": ""}
{"id": "3559088", "revid": "478434", "url": "https://it.wikipedia.org/wiki?curid=3559088", "title": "Quello che le donne non dicono", "text": ""}
{"id": "3559094", "revid": "1272592", "url": "https://it.wikipedia.org/wiki?curid=3559094", "title": "Antonio Verri", "text": "Biografia.\nLaureatosi in scienze matematiche, Verri ha partecipato alle azioni militari per l'Unit\u00e0 d'Italia, con il grado di capitano, per poi entrare nel Genio militare, riuscendo a raggiungere, nel 1913, il grado di tenente generale. Autore di un centinaio di pubblicazioni, si \u00e8 occupato, in prevalenza, di ingegneria idraulica e geologia.\nHa cominciato la sua attivit\u00e0 scientifica, negli anni settanta dell\"800, studiando in particolare la Val di Chiana, dal punto di vista stratigrafico, idrologico e paleontologico, mentre nel campo militare ha approfondito l'applicazione delle mine in relazione a determinate condizioni geologiche. In seguito ha spostato l'attenzione sul vulcanismo, occupandosi pi\u00f9 volte, tra la fine del XIX e l'inizio del XX secolo, dei vulcani di diverse aree umbre, laziali e campane.\nParticolare attenzione ha prestato allo studio geologico di alcuni monti, come nel caso del Monte Amiata, di colli romani, quali il Colle Quirinale e il Colle Capitolino, di fiumi, come il Sarno, il Tevere e il Velino, al quale ha associato l'approfondimento delle Cascate delle Marmore. In chiave squisitamente paleontologica, ha dedicato studi sul miocene e sul pliocene umbri e sull'uomo preistorico dell'area di Terni. Ha compiuto i rilievi per la carta geologica di Roma, che ha pubblicato nel 1915 con l'Istituto geografico De Agostini.\nSocio dell'Accademia dei Lincei, nel 1881, a Bologna, \u00e8 stato - al pari del suo coevo conterraneo e collega Lucio Mazzuoli - tra i fondatori della Societ\u00e0 Geologica Italiana, di cui \u00e8 stato nominato vicepresidente nel 1902 e, infine, presidente nel 1903."}
{"id": "3559095", "revid": "300067", "url": "https://it.wikipedia.org/wiki?curid=3559095", "title": "Ivan Lendjer", "text": ""}
{"id": "3559096", "revid": "287204", "url": "https://it.wikipedia.org/wiki?curid=3559096", "title": "Ivan Lender", "text": ""}
{"id": "3559097", "revid": "203463", "url": "https://it.wikipedia.org/wiki?curid=3559097", "title": "Villa Strohl-Fern", "text": ""}
{"id": "3559101", "revid": "1543377", "url": "https://it.wikipedia.org/wiki?curid=3559101", "title": "Spime", "text": "Spime \u00e8 un neologismo che indica un oggetto - al momento teorico - che pu\u00f2 essere rintracciato attraverso lo spazio e il tempo per tutta la durata della sua esistenza. \"Spime\" nome di questo concetto \u00e8 stato coniato dallo scrittore Bruce Sterling. Sterling vede lo \"spime\" come proveniente dalla convergenza di sei tecnologie emergenti, legate al processo di produzione di beni di consumo, rintracciabili attraverso l'identificazione e le tecnologie di localizzazione.\nLe sei facce di \"spime\" sono:\nCon tutte queste condizioni, si pu\u00f2 tracciare l'intera esistenza di un oggetto, da prima che venga realizzato (sua virtuale rappresentazione), attraverso la sua manifattura, la storia del suo possessore, la sua collocazione fisica, fino all'eventuale obsolescenza e rottamazione in materiale da usare per la produzione di un nuovo oggetto. Se registrata, la vita dell'oggetto pu\u00f2 essere archiviata e quindi rivista.\nGli spime non sono definiti solo da queste sei tecnologie, ma piuttosto, queste tecnologie convergono all'interno del processo di produzione (CAD e produzione automatizzata sono gi\u00e0 ampiamente utilizzati nella produzione di molti oggetti oggi e i RFID stanno diventando sempre pi\u00f9 prevalenti nei beni di consumo) dal quale gli spime potrebbero nascere.\nCos'\u00e8 un \u201coggetto?\u201d.\nL'uso del termine \u201coggetto\u201d pu\u00f2 sembrare astruso e generico. Per esemplificare cosa possa essere un \"oggetto\" nel contesto di \"spime\", si consideri un paio di scarpe. Una scarpa pu\u00f2 essere pensata come un oggetto nel ciclo produttivo; esiste prima una specifica digitale di una scarpa, poi le materie prime sono raccolte e assemblate a formare la scarpa, un RFID pu\u00f2 essere incorporato nei materiali, e poi la calzatura viene venduta. La posizione e la ricerca di questa scarpa pu\u00f2 essere fatta chiedendo ad un motore di ricerca, tramite un computer, \"dove sono le mie scarpe?\". Al che la risposta potrebbe essere \"sono sotto il letto\", che unirebbe l'identificazione, la posizione e i database (che collegano le scarpe alla vostra propriet\u00e0 di esse). Una volta che le suole si saranno usurate, le scarpe possono essere inviate al produttore, che le trasformer\u00e0 di nuovo in materie prime che potrebbero essere utilizzate per fabbricare un nuovo paio di scarpe per voi.\nIl termine \"Spime\" \u00e8 stato usato per la prima volta in un grande evento pubblico da Sterling al SIGGRAPH di Los Angeles nell'agosto del 2004. L'idea venne successivamente sviluppata in \"Shaping Things\"."}
{"id": "3559103", "revid": "599013", "url": "https://it.wikipedia.org/wiki?curid=3559103", "title": "Sne\u017eana Rodic", "text": ""}
{"id": "3559104", "revid": "11959", "url": "https://it.wikipedia.org/wiki?curid=3559104", "title": "Umar II", "text": ""}
{"id": "3559106", "revid": "11959", "url": "https://it.wikipedia.org/wiki?curid=3559106", "title": "'Umar ibn Abd al-'Aziz", "text": ""}
{"id": "3559109", "revid": "11959", "url": "https://it.wikipedia.org/wiki?curid=3559109", "title": "Umar ibn Abd al-Aziz", "text": ""}
{"id": "3559110", "revid": "298229", "url": "https://it.wikipedia.org/wiki?curid=3559110", "title": "William Konchellah", "text": ""}
{"id": "3559111", "revid": "118966236", "url": "https://it.wikipedia.org/wiki?curid=3559111", "title": "Carlo Giordana", "text": "Biografia.\nEra figlio di Claudio Gora e Marina Berti e fratello di Andrea, Marina, Luca e Cristina Giordana.\nFu attore e anche interprete di fotoromanzi sui periodici \"Lancio\" e sul settimanale della Rizzoli \"Sogno\".\nNel cinema italiano interpret\u00f2 essenzialmente film di genere (musicarelli, spaghetti western, ecc.).\n\u00c8 scomparso l'8 aprile 2020, all'et\u00e0 di 75 anni, a causa del COVID-19."}
{"id": "3559112", "revid": "767487", "url": "https://it.wikipedia.org/wiki?curid=3559112", "title": "Hall of Fame Tennis Championships 2011", "text": "L'Hall of Fame Tennis Championships 2011 (conosciuto anche con il nome di \"Campbell Hall of Fame Tennis Championships\" per ragioni di sponsor) \u00e8 stato un torneo di tennis giocato su campi in erba all'aperto. Era la 35\u00aa edizione del torneo che apparteneva alla categoria ATP World Tour 250 series nell'ambito dell'ATP World Tour 2011. Si \u00e8 disputato all'International Tennis Hall of Fame di Newport, Rhode Island, negli Stati Uniti, dal 4 al 10 luglio 2011.\nPartecipanti ATP.\nAltri partecipanti.\nI giocatori seguenti hanno ricevuto una wild card per l'ingresso nel tabellone principale singolare:\nLe coppie seguenti hanno ricevuto una wild card per l'ingresso nel tabellone principale di doppio:\nI giocatori seguenti hanno superato tutti i turni di qualificazione per il tabellone principale singolare:\nCampioni.\nSingolare maschile.\n John Isner ha sconfitto in finale Olivier Rochus per 6-3, 7-66.\nDoppio maschile.\n Matthew Ebden / Ryan Harrison hanno sconfitto in finale Johan Brunstr\u00f6m / Adil Shamasdin per 4-6, 6-3, [10-5]."}
{"id": "3559113", "revid": "287204", "url": "https://it.wikipedia.org/wiki?curid=3559113", "title": "Futuro. Biblioteca di Fantascienza", "text": "Futuro. Biblioteca di Fantascienza \u00e8 stata una collana di romanzi di fantascienza durata 50 numeri, fra il 1973 e il 1981, edita dalla Fanucci."}
{"id": "3559114", "revid": "6923", "url": "https://it.wikipedia.org/wiki?curid=3559114", "title": "Fadrique \u00c1lvarez de Toledo y Enr\u00edquez", "text": "Biografia.\nInfanzia.\nPrimogenito del primo duca d'Alba Garc\u00eda \u00c1lvarez de Toledo y Carrillo e di Mar\u00eda Enr\u00edquez de Qui\u00f1ones y Cossines.\nCarriera militare.\nLegato ai re cattolici, Isabella di Castiglia e Ferdinando II d'Aragona, partecip\u00f2 alla presa di Granada nel 1492 e guid\u00f2 l'armata spagnola contro i francesi a Roussillon nel 1503. Quando Ferdinando II decise di conquistare il regno di Navarra affid\u00f2 il comando della spedizione al duca d'Alba che prese la citt\u00e0 in sole tre settimane. Come ricompensa fu promosso capitano generale dell'Andalusia e ottenne anche il titolo di duca di Huescar nel 1513.\nIl Duca d'Alba fece anche parte del Consiglio di Stato (\"Consejo de Estado\") sotto Carlo I d'Asburgo e accompagn\u00f2 il sovrano in Germania quando cinse la corona imperiale e assunse il nome di Carlo V. Nel 1520 gli fu concesso il Grandato di Spagna e fu creato Cavaliere dell'Ordine del Toson d'oro.\nMorte.\nMor\u00ec nel 1531. Gli succedette nel ducato d'Alba il nipote, il celebre \"duca di ferro\" Fernando \u00c1lvarez de Toledo."}
{"id": "3559116", "revid": "1776051", "url": "https://it.wikipedia.org/wiki?curid=3559116", "title": "Sgangogatt", "text": "Sgangogatt \u00e8 il terzo album del gruppo musicale folk metal italiano Folkstone, uscito nel 2011."}
{"id": "3559120", "revid": "182396", "url": "https://it.wikipedia.org/wiki?curid=3559120", "title": "Felix Romuliana", "text": ""}
{"id": "3559121", "revid": "287204", "url": "https://it.wikipedia.org/wiki?curid=3559121", "title": "Imperativo ipotetico", "text": "L'imperativo ipotetico, introdotto per la prima volta da Immanuel Kant nella sua \"Fondazione della metafisica dei costumi\" (1785), \u00e8 un comando della ragione che, a differenza dell'imperativo categorico, sul quale si fonda la morale kantiana, si applica solo condizionatamente, cio\u00e8 il comando sar\u00e0 eseguito a condizione che si voglia conseguire un fine.\nGli imperativi ipotetici si possono riassumere nella formula: \"se vuoi A devi fare B\"; per esempio: \"se vuoi andare in Paradiso devi obbedire alla legge di Dio\". Questo tipo di comandi configurano cio\u00e8 un'ipotesi (se vuoi andare in Paradiso) la cui realizzazione \u00e8 condizionata dal mettere in atto \"forzatamente\" un comportamento (obbedisci alla legge di Dio).\nGli imperativi costrittivi.\n\"Forzatamente\", poich\u00e9 ambedue i comandi razionali, quello categorico e quello ipotetico, sono \"imperativi\": hanno la caratteristica della costrizione, cio\u00e8 contrastano, poich\u00e9 la natura umana \u00e8 finita e tende a sfuggire tutto ci\u00f2 che limita la sua libera volont\u00e0 diretta al conseguimento di un bene, il dominio delle inclinazioni e degli impulsi sensibili particolari.\nAvviene, dunque, una forzatura nel comportamento, poich\u00e9 si assume un \"impegno\" (obbedire alla legge di Dio) rinunciando a ci\u00f2 che, sotto la spinta di motivazioni sensibili, si vorrebbe altrimenti fare.\nL'imperativo ipotetico, al contrario di quello categorico, non \u00e8 dunque necessario n\u00e9 universale, non \u00e8 lo stesso per tutti, ma vale solo per coloro che vogliono conseguire quel fine. \nRegole dell'abilit\u00e0 e consigli della prudenza.\nKant divide gli imperativi ipotetici in due sottocategorie: le \"regole dell'abilit\u00e0\" e i \"consigli della prudenza\". \nQuesti ultimi comandano di servirsi di mezzi che sono utili, efficaci per conseguire fini che per\u00f2, non essendo determinati dalla ragione ma dalle inclinazioni e dalle passioni individuali, possono essere moralmente buoni, indifferenti o cattivi.\nLe \"regole dell'abilit\u00e0\" sono quelle prescrizioni che ci permettono, scelto il mezzo pi\u00f9 idoneo, di conseguire un obiettivo, qualunque esso sia. Riguardano un fine possibile. Ad esempio rientrano in queste regole quelle che i genitori impartiscono ai figli ma non \u00e8 detto che questi poi le mettano in pratica nel futuro.\nI consigli della prudenza, invece, si riferiscono a un fine reale, sicuro, non problematico, e tra questi ve ne \u00e8 uno che tutti, al di l\u00e0 dei propri limiti naturali vorrebbero certamente conseguire:\nLa felicit\u00e0.\nIl fine reale \u00e8 certamente la felicit\u00e0, considerato che tutti gli esseri ragionevoli - e non solamente una parte come invece accade quando si parla di fini possibili - desiderano per natura ottenerla. In questo senso non bisogna credere per\u00f2 di essere di fronte all'imperativo categorico (che \u00e8 incondizionato, necessario e universale) ma a quello che Kant chiama \"imperativo assertorio\" nel senso che permane la caratteristica della ipoteticit\u00e0 (se vuoi essere felice devi agire cos\u00ec)..\nTuttavia eseguire il comando di questo imperativo risulta essere destinato a non trovare una soluzione univoca sul piano pratico perch\u00e9 nessuno pu\u00f2 sapere con sicurezza quale sia quella cosa che garantisca la felicit\u00e0. Pertanto, non essendoci \"strade\" sicure, ci si pu\u00f2 basare esclusivamente sui consigli, che prendono il nome di \"consigli (o imperativi) della prudenza\".\nInfatti la felicit\u00e0 non pu\u00f2 essere assicurata dalla ragione poich\u00e9 essa \u00e8 il frutto dell'immaginazione: l'uomo si raffigura nella sua fantasia ci\u00f2 che lo renderebbe felice e pur essendo un essere razionale, ma finito, non pu\u00f2 essere sicuro di ci\u00f2 che lo rende veramente e certamente felice.\nCritica delle morali eudemonistiche.\nPer questo Kant critica tutte le morali che si basino sul conseguimento della felicit\u00e0 poich\u00e9 mancano della universalit\u00e0 (diverse sono le opinioni degli uomini sulla felicit\u00e0) e della necessit\u00e0 (in quanto la felicit\u00e0 risponde a principi empirici, alla sensibilit\u00e0 e agli impulsi propri della natura umana):\nFare coincidere la felicit\u00e0 con il benessere individuale fondandolo su gli impulsi (che spingono a mettere in atto indistintamente sia la virt\u00f9 che il vizio) deve escludersi dalla morale perch\u00e9 spesso il benessere pu\u00f2 essere frutto di azioni immorali e un uomo felice non \u00e8 detto che sia anche buono."}
{"id": "3559123", "revid": "1494169", "url": "https://it.wikipedia.org/wiki?curid=3559123", "title": "Rullatura", "text": ""}
{"id": "3559125", "revid": "1305772", "url": "https://it.wikipedia.org/wiki?curid=3559125", "title": "Michelle de Saubonne", "text": "Michelle du Fresne, detta \"di Saubonne\", era la \"femina cordatissima\" di Guillaume Bud\u00e9. Era la douairi\u00e8re dei possedimenti di Soubise. Figlia di Denis de Saubonne, dicono i manoscritti, signore di Fresnes-Coudray; umanista protestante, ha fatto conoscere Jean des Marets, il padre di Cl\u00e9ment Marot, alla regina Anna di Bretagna che ha servito prima come segretario e poi da Ciambellano. Sar\u00e0 una dei primi protettori di Bernard Palissy.\nL'amica di Anna di Bretagna.\nNel 1503, la sua presenza \u00e8 certa alla corte di Luigi XII per un manoscritto attestante i possedimenti concessi a mademoiselle Michelle di Saubonne da inviare alla Regina di Ungheria.\nNel 1505, ella fu scelta per servire come damigella d'onore alla Regina. Incaricata della custodia degli anelli, vestiti e gioielli di Anna di Bretagna, ne diventa presto la segretaria, ruolo che la stessa condivideva con H\u00e9l\u00e8ne de Laval, poi organizza per la regina delle gare di poesia e oratoria galante.\nVerso il 1506, fa assumere al servizio della Regina Jean Marot, di cui lei aveva apprezzato le poesie. Suo figlio Cl\u00e9ment Marot manterr\u00e0 per tutta la vita la memoria che \u00e8 stato uno dei primi ad accogliere suo \"padre vivo, quando arriv\u00f2 alla Corte del Re.\" \nMichelle de Saubonne condivide i gusti della regina e, come ha detto Marot, \n\"Aimant litt\u00e9rature,\" Amante della letteratura,\n\"Savoir exquis, vertus qui le ciel percent, \" la sua sapienza, virt\u00f9 che anche il cielo percepisce\n\"Arts lib\u00e9raux &amp; ceux qui s'y exercent,\" arti libere e anche coloro che vi si cimentano\nElla aveva portato alla regina Anna, uno degli scrittori di quel tempo, lo storico e poeta \"Jean Le Maire de Belges\", (Jean Desmarets detto Marot).\nLa vedovanza con Renata di Francia.\nNel 1507, si sposa con Giovanni IV di Parthenay, signore di Parc de Soubise (parc Mouchamps), di cui era la seconda moglie e che muore cinque anni pi\u00f9 tardi, lasciandola incinta e con tre figli. \u00c8 tramite suo figlio, Giovanni V di Parthenay-L'Arcivescovo, signore di Soubise, nato dopo la morte del padre, nel 1512, che sar\u00e0 nonna di Catherine de Parthenay.\nVerso il 1510, diventa la governante di Renata di Francia, (figlia minore di Luigi XII) che ne diventa l'educatrice. Anna di Bretagna voleva che fosse per la figlia Renata come una madre (memorie di Catherine de Parthenay) \nNelle dispute che dividevano la corte, Michelle Saubonne prende le parti di Anna di Bretagna contro quella di Luisa di Savoia (madre di Francesco I di Francia), che alla morte di Regina Anna avrebbe voluto privarne la prole della loro eredit\u00e0.\nNel 1515, essa fu allontanata da Parigi da Francesco I perch\u00e9 si opponeva al ricongiungimento della Bretagna alla corona di Francia e nutriva simpatie per la Chiesa riformata protestante.\nSola con i suoi figli.\nSi ritira allora con le sue tre figlie e suo figlio, Giovanni V di Parthenay alla sua casa di Parc-Soubise, dove allever\u00e0 i suoi figli, e insegner\u00e0 loro la lingua greca e latina. Bud\u00e9 afferma che aveva conosciuto la \"vera religione\" e a quella istruisce tutti i suoi figli.\nAlla corte di Ferrara.\nNel 1528, Renata di Francia sposa Ercole II d'Este, questa principessa ha fatto ammettere il ritorno della sua governante presso la Corte, poi lo ha portata in Italia, a Ferrara con due delle sue figlie, tra cui Anne e suo figlio. Poco dopo Cl\u00e9ment Marot \u00e8 venuto a trovarle.\nAll'arrivo di Calvino alla corte di Ferrara, la figlia come suo genero prende la risoluzione di abbandonare la Chiesa Cattolica. \nNel 1536, il duca d'Este, vicino a Carlo V, alla morte di suo padre, Alfonso I d'Este, ha voluto cacciare Madame de Saubonne da Ferrara. Si \u00e8 risentito particolarmente per le critiche a lui rivolte per come trattava sua moglie\nRenata di Francia, e ormai d'Este, protesta per la sua cacciata, al cospetto di Francesco I e del Papa Paolo III. Il cardinale Jean du Bellay interferisce. Durante un'assenza di Ercole d'Este (a Roma chiamato dal Papa), Madame de Saubonne organizza per conto di Francesco I una riunione del partito filo-francese (contro Carlo V). Ercole d'Este si spaventa, ritorna immediatamente a Ferrara e la rimanda indietro in Francia.\nCl\u00e9ment Marot ci ha lasciato qualche verso dove annuncia il viaggio di Madame de Soubise, in partenza da Ferrara per ritornare in Francia:\ned anche questo distico, al loro ritorno in Francia: \nRitorno a Saintonge.\nDopo il loro ritorno a Saintonge, la si trova, con sua figlia, suo genero, il signore di Pons, e suo figlio, all'origine della diffusione del protestantesimo nei territori della Charente e di Haut-Poitou. Qualche giorno dopo la morte di sua figlia Anna, Madame de Saubonne muore raccomandando alla sua famiglia il giovane Bernard Palissy(1549); si spegne professando la nuova religione; ella aveva sempre avuto i predicatori sulle sue terre, e gli editti del Re proteggevano ancora i ministri del culto protestante. \nE allora che si realizza la profezia di Marot: \nLa sua vita e la sua genealogia \u00e8 stata rivelata attraverso gli scritti del matematico Fran\u00e7ois Vi\u00e8te, che all'inizio fu il segretario di suo figlio Giovanni di Parthenay, al parco di Mouchamps."}
{"id": "3559135", "revid": "83671626", "url": "https://it.wikipedia.org/wiki?curid=3559135", "title": "Rivista (cinema)", "text": "Il film rivista \u00e8 un genere cinematografico nato agli inizi degli anni quaranta. Si tratta di un cocktail tra i generi musical, commedia e grottesco. Tra le prime e principali pellicole ricordiamo \" Ci troviamo in galleria \" di Mauro Bolognini e \" Il feroce Saladino \" di Mario Bonnard, anche se \" Dove sta Zaz\u00e0 \"di Giorgio Simonelli \u00e8 il maggior esempio del genere. \nOrigini.\nIl genere rivista, prima di entrare nel cinema, fu anche un genere letterario e teatrale. Il principale esempio fu William Somerset Maugham con due opere in particolare : \" Mia moglie preferisce suo marito \" (da cui fu tratto anche un film) e\" Gran Mondo. \"\nAnni '30/'40.\nNel 1937 usc\u00ec il primo film rivista, \" Il feroce Saladino \"di Mario Bonnard. Gli interpreti principali erano Angelo Musco, Alida Valli e Rosina Anselmi. Ci fu anche una breve comparsata di Alberto Sordi nei panni di una scimmia in costume. Il lungometraggio narra la storia di Darly che riesce a trovare una figurina che all'epoca del fascismo era introvabile. Due sono le scene \"cult\": la rumba della Anselmi e le battute di Musco, appartenenti di diritto al genere. \nNel 1943 usc\u00ec un altro film rivista, \"Pattini d\u2019argento\". Vi si narra la storia di una ragazza orfana che viene salvata da una compagnia di pattinaggio sul ghiaccio. L'attrice principale fu Belita.\nNel 1947 uscirono due pellicole celebri: \"Rivista di stelle\" di George Marshall e \"Dove sta Zaz\u00e0\" di Giorgio Simonelli. La prima \u00e8 la vicenda di un'orfana (Mary Hatcher) che vuole fare carriera nel cinema; la seconda narra di una soubrette (Isa Barzizza) che si trova ad avere una relazione con due sosia mentre lei crede si tratti sempre dello stesso uomo. Il genere rivista divent\u00f2 cos\u00ec anche stile grottesco.\nAnni '50.\nNel 1950 usc\u00ec \" La venere di Chicago \", diretto da Henry Koster. La storia assai bizzarra di due soci che si innamorano della stessa persona (Betty Grable) \u00e8 un rifacimento del film \"L\u2019isola delle sirene\" sempre con la Grable. \nNel 1953 usc\u00ec \" Ci troviamo in galleria \"di Mauro Bolognini. Attrice principale \u00e8 Sophia Loren che riesce a diventare cantante e proprietaria di una rivista. Vi sono anche noti attori quali Alberto Sordi e Mario Carotenuto. \nNel 1955 usc\u00ec l'ultimo film rivista : \" Mia moglie preferisce suo marito \" di Henry C.Potter. Una star (Betty Grable) rimane vedova poich\u00e9 suo marito (Jack Lemmon) muore in Corea. Si risposer\u00e0 ma il marito ricompare. "}
{"id": "3559136", "revid": "2106381", "url": "https://it.wikipedia.org/wiki?curid=3559136", "title": "Genoa 1893 1985-1986", "text": "Questa voce raccoglie le informazioni riguardanti il Genoa 1893 nelle competizioni ufficiali della stagione 1985-1986.\nStagione.\nNella stagione 1985-1986 il Genoa ottiene con 40 punti il settimo posto nel campionato di Serie B. Cambio della guardia alla presidenza, dopo quasi venti anni Renzo Fossati lascia il posto ad Aldo Spinelli, che conferma il tecnico Tarcisio Burgnich, e chiama Sandro Mazzola come General manager. Un campionato molto regolare quello dei grifoni con 20 punti raccolti sia all'andata che nel ritorno, la somma di 40 punti vale il settimo posto. Miglior marcatore stagionale Luigi Marulla autore di 9 reti, 2 in Coppa Italia e 7 reti in campionato. Quello cadetto in questa stagione \u00e8 stato un torneo condizionato dal secondo scandalo del calcio-scommesse, i cui verdetti hanno modificato alcuni risultati sanciti dal campo. Promosse Ascoli, Brescia ed Empoli, sul campo terza e promossa il Lanerossi Vicenza, poi retrocessa ancora in Serie B a vantaggio dei toscani. Alcune squadre hanno sub\u00ecto penalizzazioni da scontare nel prossimo campionato, Lazio 9 punti, Palermo, Cagliari e Triestina 5 punti, il Perugia retrocesso ripartir\u00e0 dalla Serie C2. Il Genoa se n'\u00e8 rimasto fuori dai pasticci, non ha ottenuto la promozione che voleva e si \u00e8 accontentato del settimo posto.\nNella Coppa Italia il Genoa disputa il sesto girone di qualificazione, che promuove agli ottavi di finale Udinese e Milan, raccogliendo quattro pareggi ed una sconfitta.\nMaglie.\nLa maglia per le partite casalinghe presentava i colori rossobl\u00f9, calzoncini blu, calzettoni blu con banda rossa.\nOrganigramma societario.\nArea direttiva\nArea tecnica"}
{"id": "3559140", "revid": "1543377", "url": "https://it.wikipedia.org/wiki?curid=3559140", "title": "Pikachu (virus)", "text": "Pikachu \u00e8 un virus informatico creato nel 2000.\nPrende il nome dal Pok\u00e9mon Pikachu ed \u00e8 il primo worm specificamente ideato per infettare computer utilizzati da bambini.\nModalit\u00e0 d'infezione.\nIl virus viene veicolato tramite e-mail. La vittima riceve un messaggio in inglese che ha come oggetto \"Pikachu Pokemon\" (sic) contenente il seguente testo sgrammaticato:\nIl testo \u00e8 seguito da un banner animato contenente un'immagine del Pok\u00e9mon ed il testo\nL'allegato \"pikachupokemon.exe\", scritto in Visual Basic 6, modifica il file AUTOEXEC.BAT in modo che al successivo riavvio venga rimosso il contenuto delle directory Windows e Windows\\System. I sistemi operativi colpiti sono Windows 95, Windows 98 e Windows Me."}
{"id": "3559141", "revid": "287204", "url": "https://it.wikipedia.org/wiki?curid=3559141", "title": "Algis Budrys", "text": "Biografia.\nFiglio del console generale lituano negli Stati Uniti, Algis (Algirdas) Jonas Budrys nacque il 9 gennaio 1931 a K\u00f6nigsberg nella Prussia Orientale, studi\u00f2 presso l'Universit\u00e0 di Miami e successivamente alla Columbia University a New York.\nInizi\u00f2 a pubblicare nel 1952 sulla rivista \"Astounding Science Fiction\" con il racconto \"The High Purpose\" e successivamente lavor\u00f2 come curatore editoriale e manager per editori di fantascienza quali Gnome Press e \"Galaxy Science Fiction\".\nMor\u00ec di cancro nel 2008."}
{"id": "3559146", "revid": "276491", "url": "https://it.wikipedia.org/wiki?curid=3559146", "title": "Muhammed Achmed Faris", "text": ""}
{"id": "3559150", "revid": "100360", "url": "https://it.wikipedia.org/wiki?curid=3559150", "title": "Zevenheuvelenloop", "text": "La Zevenheuvelenloop \u00e8 una corsa su strada di 15\u00a0km che si tiene a Nimega, nei Paesi Bassi, dal 1984.\nL'edizione inaugurale era di soli 11.9\u00a0km, dal momento che la federazione olandese (Koninklijke Nederlandse Atletiek Unie) non permetteva nuove corse per distanze sopra i 12\u00a0km. Il tracciato attuale, collinare, inizia a Nimega e dopo un giro torna verso la citt\u00e0 di partenza, dove \u00e8 posto anche l'arrivo.\nNel 2001 Felix Limo vi ha battuto il record mondiale della distanza e lo stesso ha fatto nel 2009 Tirunesh Dibaba per quanto riguarda la prova femminile . Nel 2010 Leonard Komon ha migliorato qui il record del mondo che ancora apparteneva a Limo ."}
{"id": "3559153", "revid": "179980", "url": "https://it.wikipedia.org/wiki?curid=3559153", "title": "Neco Mart\u00ednez", "text": ""}
{"id": "3559154", "revid": "599013", "url": "https://it.wikipedia.org/wiki?curid=3559154", "title": "Josu\u00e9 Martinez", "text": ""}
{"id": "3559155", "revid": "118910517", "url": "https://it.wikipedia.org/wiki?curid=3559155", "title": "Rullatura (meccanica)", "text": "La rullatura \u00e8 una lavorazione meccanica senza asportazione di truciolo che pu\u00f2 essere eseguita a freddo o a caldo, avente come scopo il miglioramento della finitura superficiale (quindi il comportamento a fatica) oppure la realizzazione di una filettatura pi\u00f9 resistente rispetto a quella ottenuta per tornitura, grazie ad un maggior incrudimento del materiale, ma anche per modificare la forma di un oggetto.\nEsistono vari tipi di lavorazione a rullatura, dalle macchine rullatrici che curvano i tubi, agli utensili rullatori per torni e alle macchine rullatrici per filettature."}
{"id": "3559163", "revid": "384933", "url": "https://it.wikipedia.org/wiki?curid=3559163", "title": "Sturla Borch Fagerhaug", "text": ""}
{"id": "3559167", "revid": "6923", "url": "https://it.wikipedia.org/wiki?curid=3559167", "title": "Garc\u00eda \u00c1lvarez de Toledo y Carrillo", "text": "Biografia.\nPrimogenito di Hernando \u00c1lvarez de Toledo, conte d'Alba de Tormes, e di Menc\u00eda Carrillo de Toledo y Palomeque, signora di Bercimuelle.\nNel 1472 il re Enrico IV di Castiglia elev\u00f2 la contea di Alba de Tormes a ducato ereditario, rendendo Garc\u00eda de Toledo il primo duca d'Alba.\nFedelissimo a Isabella di Castiglia, la sostenne nella Guerra di successione castigliana contro sua nipote Giovanna la Beltraneja. Come premio per il suo appoggio ottenne dalla regina Isabella una licenzia per la tratta degli schiavi e dell'oro nella costa occidentale africana di Guinea.\nMatrimonio.\nNel 1448 spos\u00f2 Mar\u00eda Enr\u00edquez de Qui\u00f1ones y Cossines, figlia di Fadrique Enr\u00edquez, almirante di Castiglia e della seconda moglie Teresa Fern\u00e1ndez de Qui\u00f1ones. Ebbero nove figli:"}
{"id": "3559169", "revid": "1543377", "url": "https://it.wikipedia.org/wiki?curid=3559169", "title": "Metropolitan-Vickers", "text": "La Metropolitan-Vickers (anche nota come Metrovick o Metrovicks) \u00e8 stata un gruppo industriale britannico che ha operato durante la prima met\u00e0 del XX secolo. Fu fondata nel 1918 mediante una fusione tra la British Westinghouse, la Metropolitan Carriage, Wagon and Finance Company, e la Vickers Limited.\nLa compagnia era ben nota per la sua produzione di generatori, turbine a vapore, trasformatori, componenti elettronici e dispositivi di trazione ferroviaria. La Metrovick ha anche costruito il primo computer a transistor commerciale (il Metrovick 950) ed il primo turbogetto a flusso assiale britannico (il Metrovick F.2). La sua fabbrica di \"Trafford Park\" (nei dintorni di Manchester) fu per buona parte del ventesimo secolo uno dei pi\u00f9 grandi ed importanti centri di ingegneria ed industria pesante in Inghilterra e nel mondo.\nStoria.\nDurante la prima guerra mondiale emerse chiara al governo inglese l'inferiorit\u00e0 delle tecnologie elettriche nazionali.\nLa Metrovick fu fondata verso la fine della prima guerra mondiale con l'obbiettivo di sottrarre le fabbriche della British Westinghouse Electrical and Manufacturing Company al controllo degli Stati Uniti, superando cos\u00ec la diffidenza dovuta alla propriet\u00e0 statunitense ed all'amministratore delegato di origine tedesca. Nel 1917 ci fu un tentativo di accordo per fondere la British Westinghouse con la GEC che per\u00f2 non and\u00f2 a buon fine. Successivamente venne contattata la Vickers Limited che, fino ad allora attiva nel campo degli armamenti, vedeva di buon occhio una diversificazione delle linee produttive nel campo civile.\nNell'estate del 1917, la British Westinghouse form\u00f2 un comitato per studiare una possibile collaborazione con la Vickers che ottenne il via libera nell'ottobre dello stesso anno. In seguito a ci\u00f2 venne formata la \"Electric Holdings Ltd\" tra la Vickers e la Metropolitan Carriage, Wagon and Finance Company di Birmingham. Nel 1918 la Electric Holdings compr\u00f2 per 1,2 milioni di sterline la British Westinghouse, che, durante l'assemblea degli azionisti dell'agosto 1918 presieduta da Frank Dudley Docker, cambi\u00f2 nome in Metropolitan-Vickers Electrical Company.\nL'immediato dopoguerra fu contraddistinto da bassi investimenti ed agitazioni sindacali, ma nel 1926, con l'istituzione di una Autorit\u00e0 nazionale che port\u00f2 alla standardizzazione della rete elettrica e di tutti gli apparati connessi, ci fu un notevole incremento nelle vendite che port\u00f2, nel 1927, al miglior risultato economico nella storia dell'azienda.\nBTH e AEI.\nNel 1928 la Metrovick si fuse con la concorrente British Thomson-Houston (BTH), una compagnia delle stesse dimensioni e con una linea di produzione praticamente coincidente. Insieme sarebbero state in grado di competere con le maggiori compagnie inglesi dell'epoca, la Marconi e la English Electric. Nei fatti, per\u00f2, la fusione venne mal gestita a causa dell'intensa rivalit\u00e0 interna dei due gruppi. L'anno successivo le due compagnie vennero acquisite dalla Associated Electrical Industries (AEI), gi\u00e0 proprietaria della \"Edison Swan\" (Ediswan). La rivalit\u00e0 tra la Metrovick e la BTH continu\u00f2, e l'AEI non fu mai in grado di assumere l'effettivo controllo delle due societ\u00e0 sussidiarie.\nI problemi peggiorarono con l'inizio della grande depressione del 1929, anche se la Metrovick riusciva a salvare i bilanci grazie ad una commessa per l'elettrificazione della rete ferroviaria in Brasile. Nel 1933 il commercio mondiale riprese di nuovo, ma la crescita della Metrovick fu messa a rischio con l'arresto a Mosca di sei suoi ingegneri trovati colpevoli di spionaggio e sabotaggio per delle turbine costruite dall'azienda per l'Unione Sovietica e trovate difettose. Il Governo inglese intervenne, gli ingegneri vennero rilasciati ed il commercio con la Russia riprese dopo un breve embargo.\nDurante gli anni trenta, la Metropolitan Vickers produsse 24 motori trifase a corrente alternata di 3 metri di diametro per le locomotive V40 e V60 delle ferrovie ungheresi. Il motore da 1640\u00a0kW, disegnato da K\u00e1lm\u00e1n Kand\u00f3, fu pagato dal governo britannico come aiuto economico all'Ungheria.\nNel 1935 la compagnia costru\u00ec una turbina a vapore da 105 MW, la pi\u00f9 grande all'epoca in Europa.\nNel 1936 la Metrovick inizi\u00f2 una collaborazione con l'Air Ministry per lo sviluppo di un sistema di pilotaggio automatico, con possibile estensione a sistemi di mira automatici e ai radar, che sarebbero stati disponibili l'anno seguente. Nel 1938 raggiunse un accordo con il ministero per costruire un turboelica allo studio presso la Royal Aircraft Establishment sotto la supervisione di Haine Constant. Per ironia della sorte la BTH, loro ex societ\u00e0 alleata, stava nello stesso periodo lavorando con Frank Whittle al suo motore a getto, il Whittle WU.\nProduzione aeronautica.\nNel 1938, venne aggiudicato alla Metrovick un contratto per la costruzione del bombardiere bimotore Avro 679 Manchester su licenza della A.V. Roe. Dal momento che questa nuova attivit\u00e0 era assai differente da quelle fino ad allora trattate, fu costruita una nuova fabbrica sulla Mosley Road che venne completata nel 1940. I primi 13 Manchester costruiti vennero distrutti il 23 dicembre durante un raid della Luftwaffe su Trafford Park, ma la produzione continu\u00f2 e vennero consegnati 43 esemplari. Con l'introduzione del modello successivo, l'Avro 683 Lancaster, la produzione della Metrovick venne dirottata sul nuovo quadrimotore di cui, alla fine della guerra, saranno costruiti 1080 esemplari. Questi furono seguiti da 79 Avro 694 Lincoln prima che i rimanenti ordini venissero cancellati e la produzione di velivoli della Metrovick cessasse definitivamente nel dicembre 1945.\nLa Metrovick fu la prima azienda (al di fuori della Germania) ad applicarsi nella ricerca di turbine a gas a flusso assiale per impiego aeronautico. Nel 1937, in collaborazione con la Royal Aircraft Establishment, inizi\u00f2 lo studio dei compressori a flusso assiale. \nNel 1940, in seguito al successo di Whittle con il suo modello, il turboelica fu ridisegnato come un turbogetto puro e battezzato Metropolitan-Vickers F.1.\nL'evoluzione successiva, l'F.2/1, dotata di una spinta di circa 8\u00a0kN (1800\u00a0lbf), vol\u00f2 sul Meteor DG204/G il 13 novembre del 1943. Le successive versioni dell'F.2 (F.3 ed F.5) daranno poi vita al progetto che sar\u00e0 poi chiamato \"Beryl\" (in italiano berillo), in ossequio alla tradizione della Metrovick di battezzare i motori con nomi di pietre preziose. Questo motore avrebbe dovuto essere installato sul Saunders-Roe SR.A/1, ma il progetto del velivolo fu cancellato cos\u00ec come lo sviluppo ulteriore del Beryl.\nDal 1945 gli ingegneri della Metrovick decisero di sviluppare una versione ad alta spinta, l'F.9. Nel 1946 il progetto guadagn\u00f2 il finanziamento governativo e una commessa per la fornitura di alcuni prototipi. Allo stesso tempo venne rinominato \"Sapphire\" (zaffiro) o MVSa.1 secondo la nomenclatura del \"Ministry of Supply\".\nNel 1947, per\u00f2, la Metrovick venne forzata ad uscire dal settore dei motori a reazione ed i suoi progetti furono presi in carico dalla Armstrong Siddeley che aveva gi\u00e0 al suo interno una divisione (\"Armstrong Siddeley eXperimental\", ASX) dedicata allo studio di turbine per motori turboelica.\nOltre alla costruzione di aeroplani, durante il periodo bellico le linee produttive furono impegnate nella costruzione di carrelli della Dowty e della Messier, unit\u00e0 di pilota automatico, luci da ricognizione e impianti radar.\nDopoguerra.\nNell'immediato dopoguerra la massiccia domanda di impianti e sistemi elettrici riaccese la rivalit\u00e0 con la BTH nella ricerca e produzione di turbogeneratori sempre pi\u00f9 grandi. La Metrovick ampli\u00f2 la sua linea produttiva a forni e frigoriferi.\nAnche lo studio e la costruzione di sofisticate apparecchiature elettroniche come microscopi elettronici e spettrometri di massa divenne un'importante area di ricerca scientifica della compagnia.\nNel 1947 una turbina a gas Metrovick G.1 Gatric fu installata per la prima volta al mondo su una unit\u00e0 navale, la motocannoniera \"MGB 2009\".\nUn'altra area di espansione si ebbe nel mercato delle locomotive a motore Diesel, dove, combinando i loro generatori e motori elettrici con motori Diesel 2-tempi di derivazione marina prodotti dalla Crossley, svilupparono nel 1950 la locomotiva elettrodiesel \"WAGR X\" e, nel 1958, quella che verr\u00e0 in seguito denominata \"British Rail Class 28\".\nLa Metropolitan Vickers produsse anche componenti elettrici per i locomotori da 1,5\u00a0kV DC British Rail Class 76 (EM1), e British Rail Class 77 (EM2) costruiti dalla Gorton Works per l'elettrificazione della Woodhead Line nei primi anni cinquanta. La compagnia svilupp\u00f2 anche la British Rail Class 82, un locomotore da 25\u00a0kV AC costruita dalla Beyer Peacock a Manchester usando gli impianti della Metrovick.\nNegli anni cinquanta la compagnia costru\u00ec un grande stabilimento per la produzione di trasformatori elettrici a sud di Manchester. La fabbrica fu inaugurata nel 1957 e poi chiusa dalla GEC nel 1971.\nLe dispute interne tra la Metrovick e la BTH furono risolte dalla AEI in maniera poco brillante, con la decisione di ritirare i due marchi rivali dal 1\u00ba gennaio 1960 e sostituirli con quello della AEI stessa. La mossa non fu delle migliori, dal momento che il nuovo marchio era pressoch\u00e9 sconosciuto e le vendite crollarono (cos\u00ec come le quotazioni in borsa della AEI).\nGEC.\nQuando l'AEI prov\u00f2 a ridurre la doppia struttura manageriale, and\u00f2 incontro a resistenze ancora maggiori. A met\u00e0 degli anni sessanta la societ\u00e0 era schiacciata dal peso della doppia gerarchia e sostanzialmente incapace di tenere il controllo della compagnia. Questo port\u00f2 all'acquisto, nel 1967, della AEI da parte della GEC, che successivamente la assorbir\u00e0 nelle sue diverse consociate, tra cui la Marconi Corporation plc."}
{"id": "3559171", "revid": "125741511", "url": "https://it.wikipedia.org/wiki?curid=3559171", "title": "Ignazio Pirastu", "text": "Biografia.\nFiglio di Virgilio e di Maria Contu, quarto di 7 fratelli (Luigi, Antonio, Emilio, Gian Franco, Carlo e Paolo ), pratic\u00f2 per anni da dilettante il pugilato, sua grande passione insieme alla politica. \nCarriera politica.\nNel 1944 subito dopo la fine della seconda guerra mondiale in Sardegna ader\u00ec al Partito Comunista Italiano. Fin dalla giovinezza fu grande amico del futuro Presidente della Repubblica Italiana, Giorgio Napolitano.\nEntr\u00f2 in Parlamento nel 1953, quando fu eletto per la prima volta alla Camera dei deputati. Rieletto nel 1958, nel 1963 e nel 1968 alla Camera, entr\u00f2 poi al Senato della Repubblica nel 1972.\nFu vicepresidente della Commissione parlamentare d'inchiesta sui fenomeni della criminalit\u00e0 in Sardegna (\"Commissione Medici\"), della cui legge istitutiva fu primo firmatario. Al termine dei lavori scrisse il saggio \"Il banditismo in Sardegna\", per i tipi della Editori Riuniti di Roma (1973). \nNel 1957 fu oggetto di una richiesta di autorizzazione a procedere, per la comminazione di un'ammenda di L. 20.000 per circolazione (l'8 gennaio 1954) con autovettura con il faro destro spento e la targa di immatricolazione non illuminata. \nLasciata l'attivit\u00e0 parlamentare diventa responsabile del dipartimento per i problemi dello sport nella Direzione del Partito Comunista Italiano. Contrario alla trasferta a Santiago della squadra italiana di Coppa Davis per disputare la finale della manifestazione nello stadio dove il regime di Pinochet torturava gli oppositori, partecip\u00f2 a un dibattito televisivo con il capitano non giocatore Nicola Pietrangeli. Fu poi costretto a dare il suo assenso alla presenza italiana in finale su consiglio di Enrico Berlinguer che aveva ascoltato il parere di alcuni comunisti cileni. \nNel 1981 fu nominato consigliere di amministrazione della RAI. \nRiconoscimenti.\nIl 30 giugno 2017 \u00e8 stato intitolato a lui e ai fratelli Luigi, Antonio, Emilio, Gianfranco, Carlo e Paolo Pirastu, il palazzetto dello sport Fratelli Pirastu, in Via Rockefeller, a Cagliari."}
{"id": "3559176", "revid": "245306", "url": "https://it.wikipedia.org/wiki?curid=3559176", "title": "Algis Budris", "text": ""}
{"id": "3559180", "revid": "599013", "url": "https://it.wikipedia.org/wiki?curid=3559180", "title": "Julien Vervaecke", "text": "Professionista dal 1925 al 1936, specialista delle \"classiche del nord\" vinse il Grand Prix Wolber nel 1928, la Parigi-Roubaix 1930, la Parigi-Bruxelles 1932 ed anche due tappe al Tour de France, corsa che chiuse al terzo posto nel 1927. Fu ucciso nel 1940 da soldati polacchi dell'esercito britannico. Anche suo fratello F\u00e9licien Vervaecke fu un ciclista professionista.\nCarriera.\nVervaecke inizi\u00f2 a correre fra i professionisti nel 1924. Fino al 1926 rimase nella categoria indipendenti e ottenne diversi risultati, tra i quali le vittorie nel Circuito Franco-Belga 1925 e 1926 e il quarto posto al Giro delle Fiandre 1926.\nQuesti gli permisero di passare alla Peugeot, squadra con la quale nel 1927 corse il suo primo Grande Giro, il Tour de France, in cui riusc\u00ec a vincere una tappa e a raggiungere il terzo posto della classifica generale. Sempre nel 1927 fu quinto al Giro delle Fiandre e settimo alla Parigi-Tours dimostrando cos\u00ec ancora una volta di essere adatto alle classiche, in particolare a quelle cosiddette \"del pav\u00e9\".\nNel 1928 fu quinto al Tour de France e settimo al Giro delle Fiandre, partecip\u00f2 anche alla Vuelta al Pa\u00eds Vasco che concluse quarto. Fu anche convocato per partecipare al Grand Prix Wolber, che allora era considerato una sorta di campionato del mondo, riuscendolo a vincere.\nNel 1929 vinse la sua seconda ed ultima tappa al Tour de France e ottenne ancora numerosi piazzamenti nelle corse in linea sia belghe che francesi.\nNel 1930 vinse la Parigi-Roubaix, ma la vittoria gli fu assegnata a tavolino. Entrato nell'ultima fuga vincente con il francese Jean Mar\u00e9chal, negli ultimi chilometri Vevaecke cadde in un fossato e al traguardo, giunto secondo, accus\u00f2 Mar\u00e9chal di averlo fatto cadere. Dopo una ricostruzione completa con testimonianze e interrogatorio dei due ciclisti, e la vittoria fu data a Vervaecke.\nAnche nel biennio 1931-1932 i successi e i piazzamenti continuarono ad essere numerosi, fra tutti il sesto posto al Tour de France 1931 e la vittoria nella Parigi-Bruxelles 1932. Nello stesso anno colse un secondo posto alla Parigi-Roubaix, piazzamento che fu uno degli ultimi prima del ritiro nel 1937, che avvenne non prima di aver vinto una tappa nella Paris-Nice."}
{"id": "3559182", "revid": "287204", "url": "https://it.wikipedia.org/wiki?curid=3559182", "title": "Omicron Fantascienza", "text": "Omicron Fantascienza \u00e8 stata una collana editoriale di romanzi di fantascienza composta da 8 numeri, di cui uno doppio, usciti fra gennaio e agosto 1981.\nStoria.\nLa serie \u00e8 stata curata da Giovanni Armenia e fu edita dalla SIAD Edizioni di Milano, con copertine di Franco Storchi.\nI libri della collana sono tutti composti da 128 pagine, tranne l'ultimo numero che consta di 160 pagine."}
{"id": "3559187", "revid": "767487", "url": "https://it.wikipedia.org/wiki?curid=3559187", "title": "La beffa dell'amore", "text": "La beffa dell'amore (\"Chances\") \u00e8 un film del 1931 diretto da Allan Dwan. La sceneggiatura di Waldemar Young si basa su \"Chances\", romanzo di Arthur Hamilton Gibbs pubblicato a Boston nel 1930.\nProduzione.\nLe riprese del film, prodotto dalla First National Pictures (con il nome a First National-Vitaphone Picture) (controlled by Warner Bros. Pictures Inc.), terminarono alla fine di marzo 1931.\nDistribuzione.\nDistribuito dalla Warner Bros. Pictures (con il nome The Vitaphone Corporation), il film usc\u00ec nelle sale cinematografiche statunitensi il 18 luglio 1931 con il titolo originale \"Chances\" (nel Regno Unito, il titolo fu cambiato in \"Changes\")."}
{"id": "3559191", "revid": "339392", "url": "https://it.wikipedia.org/wiki?curid=3559191", "title": "Bulldog Francese", "text": ""}
{"id": "3559195", "revid": "1788047", "url": "https://it.wikipedia.org/wiki?curid=3559195", "title": "Alfredo Talavera", "text": "Carriera.\nNazionale.\nNel giugno del 2011 ha vinto la CONCACAF Gold Cup con la Nazionale messicana.\nViene convocato per la Copa Am\u00e9rica Centenario negli Stati Uniti e, nella stessa estate, per le Olimpiadi 2016 in Brasile."}
{"id": "3559199", "revid": "24989", "url": "https://it.wikipedia.org/wiki?curid=3559199", "title": "Valico di Fusine", "text": "Il valico di Fusine (in sloveno: \"Rate\u010de\") \u00e8 un valico alpino posto a quota 850 m che collega l'Italia e la Slovenia, ed in particolare la frazione di Fusine in Valromana del comune di Tarvisio e l'Insediamento di Rate\u010de appartenente al comune di Kranjska Gora.\nStoria.\nVi passava la ferrovia Tarvisio-Lubiana che rimase attiva fino al 1\u00ba aprile 1966, attualmente \u00e8 un percorso ciclo-pedonale.\nDall'11 marzo 2020 le autorit\u00e0 slovene, al fine di prevenire un aumento del numero dei contagi da COVID-19, stante la situazione italiana, decidono di incrementare i controlli sanitari al confine, lasciando aperti solo i valichi pi\u00f9 importanti. Il valico di Fusine rimane aperto previo controllo sanitario.\nDal 29 marzo 2021 il valico viene nuovamente chiuso, per colpa dell'epidemia in Slovenia, dopo che nei giorni precedenti ne era gi\u00e0 stata limitata l'apertura oraria.\nGeografia.\nIl passo separa le alpi Giulie a sud e le Caravanche a nord. Si trova a 15 km a sud di Villaco a 60 km a nord-est di Udine e a 70 km a nord-ovest di Lubiana, mentre Arnoldstein \u00e8 6 km pi\u00f9 a nord.\nIn inverno il valico \u00e8 uno dei posti pi\u00f9 freddi di tutta la regione Friuli-Venezia Giulia . Dal 2009 si sta conducendo un monitoraggio invernale con una stazione meteorologica ad alta tecnologia per studiare con maggiore profondit\u00e0 il microclima della zona capace di raggiungere i 30 gradi sotto lo zero. Il valico si raggiunge attraverso la strada statale 54 del Friuli."}
{"id": "3559200", "revid": "767487", "url": "https://it.wikipedia.org/wiki?curid=3559200", "title": "Jes\u00fas Zavala", "text": "Carriera.\nNel giugno del 2011 ha vinto la CONCACAF Gold Cup con la Nazionale messicana."}
{"id": "3559201", "revid": "767487", "url": "https://it.wikipedia.org/wiki?curid=3559201", "title": "Fed Cup 2011 Zona Euro-Africana Gruppo II - Pool A", "text": "Il Pool A della zona Euro-Africana Gruppo II nella Fed Cup 2011 \u00e8 uno dei 2 gironi in cui \u00e8 suddiviso il Gruppo II della zona Euro-Africana. Quattro squadre si sono scontrate nel formato round robin. "}
{"id": "3559205", "revid": "287204", "url": "https://it.wikipedia.org/wiki?curid=3559205", "title": "Jesus Zavala", "text": ""}
{"id": "3559206", "revid": "1851848", "url": "https://it.wikipedia.org/wiki?curid=3559206", "title": "Oscar Tacchi", "text": "Nella sua carriera agonistica ha disputato 150 incontri in Serie B e 117 incontri in Serie C1. Figlio del calciatore Juan Carlos, \u00e8 il fratello di Giancarlo e di Maurizio, entrambi calciatori.\nCarriera.\nGiocatore.\nInizia la carriera nell'Irpinia, con cui ottiene l'undicesimo posto del Girone G della Serie D 1977-1978.\nDal 1978 al 1982 milita nella Casertana, societ\u00e0 con cui vince il Girone C della Serie C2 1980-1981, ottenendo la promozione in categoria superiore. La stagione seguente, in Serie C1, ottiene il settimo posto del Girone B.\nNel 1982 viene ingaggiato dal Campobasso, club con cui gioca tre stagioni tra i cadetti, ottenendo tre salvezze consecutive.\nNel 1985 passa al , societ\u00e0 con cui ottiene il settimo posto della Serie B 1985-1986.\nLascia i liguri dopo una sola stagione, poich\u00e9 quella seguente la disputa, sempre tra i cadetti, al . Con i pugliesi perde la promozione in massima serie dopo aver perso gli spareggi con il .\nNel 1987 \u00e8 ingaggiato dall', club di terza serie. Con i \"dorici\" vince il Girone A della Serie C1 1987-1988, ottenendo la promozione tra i cadetti.\nNel 1988 passa allo Spezia, sempre in terza serie. Con i liguri sfiora la promozione tra i cadetti, giungendo al terzo posto del Girone A della Serie C1 1988-1989, a due punti dalla promossa.\nL'anno dopo \u00e8 tra le file del Lanerossi Vicenza. Con i \"berici\" ottiene la salvezza dopo lo spareggio contro vinto contro il nel Girone A della Serie C1 1989-1990 dove realizza il secondo gol dei veneti allo scadere del tempo.\nCon i vicentini milita sino al gennaio 1991, quando \u00e8 ingaggiato dal Francavilla. Con gli abruzzesi ottiene il sesto posto del Girone C della Serie C2 1990-1991.\nDirigente sportivo.\nRitiratosi dall'attivit\u00e0 agonistica, ricopre l'attivit\u00e0 di direttore generale per varie societ\u00e0 calcistiche come Faenza, Chieti e .\nIl 23 agosto 2007 diviene responsabile del settore giovanile del ."}
{"id": "3559207", "revid": "293377", "url": "https://it.wikipedia.org/wiki?curid=3559207", "title": "Oscar Ettore Tacchi", "text": ""}
{"id": "3559210", "revid": "1310927", "url": "https://it.wikipedia.org/wiki?curid=3559210", "title": "Christian Berm\u00fadez", "text": "Carriera.\nNel giugno del 2011 ha vinto la CONCACAF Gold Cup con la nazionale messicana."}
{"id": "3559214", "revid": "268129", "url": "https://it.wikipedia.org/wiki?curid=3559214", "title": "Calcio ai IX Giochi panamericani", "text": "La nona edizione del torneo di calcio ai Giochi panamericani si \u00e8 svolta a Caracas, in Venezuela, dal 15 al 27 agosto 1983. Le Nazionali partecipanti sono dieci, cinque affiliate alla CONMEBOL e cinque alla CONCACAF. A vincere la competizione fu l'Uruguay."}
{"id": "3559219", "revid": "287204", "url": "https://it.wikipedia.org/wiki?curid=3559219", "title": "Christian Bermudez", "text": ""}
{"id": "3559220", "revid": "173469", "url": "https://it.wikipedia.org/wiki?curid=3559220", "title": "Lucrezia di Cosimo de' Medici", "text": ""}
{"id": "3559224", "revid": "6923", "url": "https://it.wikipedia.org/wiki?curid=3559224", "title": "Iguana Entertainment", "text": "Iguana Entertainment, rinominata in Acclaim Studios Austin dal 1999, fu una software house di sviluppo videogiochi operante dal 1991 al 2004 in Santa Clara (California), Sunnyvale (California), Austin (Texas) e Teesside in Inghilterra. Meglio conosciuta per aver sviluppato i videogiochi \"\", \"NBA Jam\", \"NFL Quarterback Club\", \"All-Star Baseball\" e \"South Park\"."}
{"id": "3559229", "revid": "228587", "url": "https://it.wikipedia.org/wiki?curid=3559229", "title": "Gary Windo", "text": "Eclettico musicista, il suo inconfondibile sax tenore lo ha portato a collaborare con alcuni tra i pi\u00f9 grandi artisti di jazz, fusion e rock progressivo nel periodo compreso tra gli anni sessanta e gli anni novanta, sia nel Regno Unito che negli USA.\nBiografia.\nNella natia Inghilterra cominci\u00f2 a suonare la batteria e la fisarmonica a soli 7 anni, la chitarra a 12 ed il sassofono a 17. Nel 1960 si trasfer\u00ec negli Stati Uniti per studiare sax tenore e teoria musicale alla \"Cool School\" di Lennie Tristano, dove rimase 9 anni alternando lo studio alle prime esibizioni.\nNel 1969 si stabil\u00ec a Londra e cominci\u00f2 a frequentare i locali circoli jazz, dove ebbe modo di suonare con artisti come Chick Corea, Johnny Griffin e Jimmy Ruffin. Divenuto famoso, entr\u00f2 in diversi gruppi importanti, tra cui i Brotherhood of Breath del sudafricano Chris McGregor, che coniugavano jazz e musica africana, e la \"big band\" jazz-progressive Centipede di Keith Tippett. Form\u00f2 quindi i Symbiosis insieme a Mongezi Feza alla tromba, Roy Babbington al basso e Robert Wyatt, batteria e voce, che non pubblicarono alcun disco, ma registrarono dei brani che sarebbero in seguito entrati in una \"compilation\" di Wyatt e in due di Windo. Un altro gruppo da lui creato in quegli anni fu il Gary Windo Quartet con il chitarrista Ray Russell, Feza ed il batterista Alan Rushton.\nNel 1972 approfond\u00ec le sue collaborazioni con gli artisti di rock progressivo della scena di Canterbury, partecipando all'album di esordio da solista di Hugh Hopper \"1984\". Entr\u00f2 poi nei Wmwm, un esperimento jazz di breve durata ed acronimo di Wyatt, MacRae, Windo e Mathewson, anch'essi non pubblicarono dischi, ma alcune registrazioni sono state pubblicate in raccolte postume di Windo. Windo fece parte quindi della rivoluzionata formazione dei prestigiosi Matching Mole con Wyatt, Bill MacCormick al basso e Francis Monkman alle tastiere. L'incidente che rese Wyatt paraplegico mand\u00f2 a monte il progetto, ma Windo e Wyatt ebbero modo di lavorare assieme nei successivi album solisti di Wyatt \"Rock Bottom\", del 1974, e \"Ruth Is Stranger Than Richard\" del 1975.\nNel 1974 partecip\u00f2 al ritorno sul palco di Wyatt dopo l'incidente, insieme a grandi musicisti come Feza (tromba), Dave Stewart (tastierista), Laurie Allan (batteria), Hopper (basso), Fred Frith (viola, violino e chitarra), Mike Oldfield (chitarra), Julie Driscoll (tastiere e voce) e Nick Mason (batteria). Il concerto fu presentato da John Peel e la registrazione venne pubblicata nel CD del 2005 \"Theatre Royal Drury Lane 8th September 1974\". Dopo l'uscita di quest'album, Wyatt lo ha dedicato con gratitudine agli scomparsi Windo, Feza e Peel.\nWindo continu\u00f2 a lavorare con i Brotherhood of Breath, e form\u00f2 due nuovi gruppi con la moglie Pam al piano ed altri grandi musicisti tra cui il bassista Bill MacCormick dei Matching Mole, Nick Mason dei Pink Floyd, Julie Driscoll dei Centipede, Steve Hillage dei Gong e gli stessi Hopper e Wyatt. Del lavoro di queste due band rimangono alcune registrazioni ma nessun album.\nNel 1976, Windo suon\u00f2 nel disco jazz di Hopper \"Hoppertunity Box\", ed entrambi si unirono alla tourn\u00e9e della jazzista Carla Bley. Dopo le date europee, Windo partecip\u00f2 anche a quelle negli USA, al termine delle quali rest\u00f2 nel paese e partecip\u00f2 agli album \"Musique M\u00e9canique\" della stessa Bley, \"More Movies\" di Michael Mantler, \"Fictitious Sports\" di Mason ed \"About Time\" dei New York Gong di Daevid Allen. Registr\u00f2 anche il proprio album \"Loaded Vinyl\" con la moglie Pam e Steve Swallow, ma non riusc\u00ec a farlo pubblicare.\nAltre collaborazioni del periodo americano furono quelle con i NRBQ ed i Psychedelic Furs, diverse session di altri musicisti e suon\u00f2 occasionalmente nel programma televisivo \"Saturday Night Live\" della NBC. Nel 1982 venne finalmente pubblicato il suo primo album, \"Dogface\". Tra il 1984 ed il 1988 form\u00f2 il quartetto rock Gary Windo Band, col chitarrista Knox Chandler, il bassista Jack Robinson ed il batterista Steve Moses, che nel 1987 pubblic\u00f2 \"Deep Water\", il secondo album come solista che gli fu attribuito.\nVerso la fine degli anni ottanta riprese la sua attivit\u00e0 di insegnante. Nello stesso periodo incontr\u00f2 lo scrittore Michael King, che stava facendo delle ricerche per il suo libro \"Wrong Movements - A Robert Wyatt Discography\". King masterizz\u00f2 le vecchie registrazioni delle varie band di Windo e di quelle in cui ha collaborato e inser\u00ec questi brani inediti nella \"compilation\" \"His Master's Bones\". Quest'album venne pubblicato nel 1996 dopo la morte di Windo, avvenuta nel 1992 per un infarto a seguito di un attacco d'asma. Nel 2004 usc\u00ec il secondo volume di questa raccolta, col titolo \"Anglo American\"."}
{"id": "3559233", "revid": "448277", "url": "https://it.wikipedia.org/wiki?curid=3559233", "title": "Joaqu\u00edn Lav\u00edn Infante", "text": ""}
{"id": "3559234", "revid": "767487", "url": "https://it.wikipedia.org/wiki?curid=3559234", "title": "Fed Cup 2011 Zona Euro-Africana Gruppo II - Pool B", "text": "Il Pool B della zona Euro-Africana Gruppo II nella Fed Cup 2011 \u00e8 uno dei 2 gironi in cui \u00e8 suddiviso il Gruppo II della zona Euro-Africana. Quattro squadre si sono scontrate nel formato round robin. "}
{"id": "3559237", "revid": "287204", "url": "https://it.wikipedia.org/wiki?curid=3559237", "title": "Ludmila Cervanova", "text": ""}
{"id": "3559238", "revid": "116838359", "url": "https://it.wikipedia.org/wiki?curid=3559238", "title": "Andrzej Towia\u0144ski", "text": "Biografia.\nAndrzej Towia\u0144ski nacque ad Antoszwi\u0144ce (villaggio presso Vilnius), il distretto polacco-lituano cui apparteneva era da poco passato, per via della spartizione della Polonia al termine del secolo XVIII, all'Impero russo. Divenne la guida carismatica di una comunit\u00e0 spirituale conosciuta anche con il nome di \"Ko\u0142o Sprawy Bo\u017cej\" (Il Circolo della causa di Dio). Nel 1839 era stato testimone di una visione: lo Spirito Santo e la Vergine Maria lo chiamavano ad agire quale messaggero dell'Apocalisse.\nTra coloro che sono stati indirizzati dal suo pensiero, che si apre alla realt\u00e0 della Reincarnazione, vi sono i due massimi poeti romantici polacchi: Adam Mickiewicz e Juliusz S\u0142owacki; lo scrittore e poeta Seweryn Goszczy\u0144ski; il pittore, illustratore e scultore italiano Andrea Fossombrone e Tancredi Canonico, senatore del Regno d'Italia e primo grande biografo italiano di Towia\u0144ski. \nL'ascendete di Towianski su Mickiewicz, divenuto una delle colonne della comunit\u00e0 polacca emigrata, fu motivo di controversia: alcuni membri della comunit\u00e0, infatti, senza alcun fondamento di prove accusarono Towia\u0144ski di svolgere la funzione di agente zarista. Il mistico francese Paul S\u00e9dir, invece, riconosce nell'opera di Andrzej Towianski (cfr. la celebre opera del S\u00e9dir, al secolo Yvon Le Loup, \"Storia e Dottrina dei Rosacroce\") la missione rosicruciana."}
{"id": "3559247", "revid": "46931", "url": "https://it.wikipedia.org/wiki?curid=3559247", "title": "Buia-tapuya", "text": ""}
{"id": "3559248", "revid": "547034", "url": "https://it.wikipedia.org/wiki?curid=3559248", "title": "Pioggia di fuoco", "text": "Pioggia di fuoco (\"Anna's Storm\") \u00e8 un film per la televisione del 2007 diretto da Kristoffer Tabori.\nTrama.\nLa storia \u00e8 incentrata su Anna Baxter, sindaco di una piccola cittadina del Colorado. La sua vita \u00e8 gi\u00e0 attraversata da travagliate vicissitudini come la morte del figlio Ricky quando Cottonwood viene colpita da numerosi meteoriti che porteranno caos e distruzione.\nRiprese e produzione.\nIl Film \u00e8 stato girato a Maple Ridge e ad Abbotsford nella Columbia Britannica, Canada. \u00c8 stato prodotto da Front Street Pictures, con un budget di circa 3 milioni di dollari."}
{"id": "3559249", "revid": "46931", "url": "https://it.wikipedia.org/wiki?curid=3559249", "title": "Mirity Tapuya", "text": ""}
{"id": "3559260", "revid": "74415", "url": "https://it.wikipedia.org/wiki?curid=3559260", "title": "Locomotiva Gruppo 822", "text": ""}
{"id": "3559261", "revid": "287204", "url": "https://it.wikipedia.org/wiki?curid=3559261", "title": "Charlene Wittstock", "text": ""}
{"id": "3559266", "revid": "2043368", "url": "https://it.wikipedia.org/wiki?curid=3559266", "title": "Dunhill (sigarette)", "text": "Le sigarette Dunhill sono il marchio pi\u00f9 pregiato prodotto dalla British American Tobacco. Sono vendute di solito ad un prezzo superiore alla media nei Paesi dove sono vendute. Per lo pi\u00f9 sono esportate in Europa, in Medio Oriente, Asia meridionale, Sudafrica, Corea del Sud, Argentina, Indonesia (prodotte dalla Bentoel Group), Nuova Zelanda e Australia ma possono anche essere ordinate da Internet, nei duty-free e nelle tabaccherie degli Stati Uniti e del Canada.\nNel commercio italiano si trovano diverse varianti: Dunhill \u2013 Rothmans L.L. Blu Slim, Dunhill \u2013 Rothmans L.L. Gold Slim, Dunhill \u2013 Rothmans L.L. Slim, Dunhill Blue, Dunhill Fine Cut Master Blend (ex Fine Cut Blue), Dunhill Fine Cut Blonde Blend (ex Fine Cut Silver), Dunhill Gold, Dunhill International, Dunhill KS. \nLe Dunhill Top Leaf, fatte solo con il tabacco proveniente dalle foglie pi\u00f9 alte della pianta, maggiormente esposte al sole."}
{"id": "3559272", "revid": "253269", "url": "https://it.wikipedia.org/wiki?curid=3559272", "title": "Julia Sawalha", "text": " Inizia a recitare come attrice sin dall'et\u00e0 adolescenziale sul piccolo e grande schermo. Ha avuto ruoli continuativi in serie TV e sitcom quali \"Press Gang\" (1989-1993, dove interpretava la protagonista Linda) e \"Absolutely Fabulous\" (1992-2012). Anche il padre, Nadim e la sorella, Nadia sono attori."}
{"id": "3559273", "revid": "124075432", "url": "https://it.wikipedia.org/wiki?curid=3559273", "title": "Accademia di belle arti di Catania", "text": "L'Accademia di belle arti di Catania \u00e8 una scuola superiore per la formazione artistica. Dislocata su tre sedi, \u00e8 stata istituita alla fine degli anni sessanta del XX secolo.\nSecondo l'offerta formativa (MIUR), l'accademia di belle arti etnea \u00e8 compresa nel comparto universitario nel settore dell'alta formazione artistica e musicale (AFAM) e rilascia diplomi accademici di I livello (laurea) e di II livello (laurea magistrale). La riforma del Comparto Alta Formazione Artistica, Musicale e Coreutica, avviata con la Legge 508/99, ha condotto in ambito normativo all'equiparazione tra i titoli di studio accademici e quelli universitari e grazie alla recente Legge n\u00b0 228 del 24/12/2012 sono state definitivamente stabilite le equipollenze."}
{"id": "3559277", "revid": "399", "url": "https://it.wikipedia.org/wiki?curid=3559277", "title": "Valico di Fusine / Rate\u010de", "text": ""}
{"id": "3559282", "revid": "767487", "url": "https://it.wikipedia.org/wiki?curid=3559282", "title": "Alcides Pe\u00f1a", "text": ""}
{"id": "3559287", "revid": "599013", "url": "https://it.wikipedia.org/wiki?curid=3559287", "title": "Daniel Vaca", "text": ""}
{"id": "3559288", "revid": "1543377", "url": "https://it.wikipedia.org/wiki?curid=3559288", "title": "Rudolf St\u00f6ger-Steiner von Steinst\u00e4tten", "text": "Biografia.\nI primi anni.\nNato Rudolf St\u00f6ger nel villaggio di Pernegg an der Mur, in Stiria (parte dell'Impero austriaco) nel 1861, suo padre mor\u00ec quando egli era ancora molto giovane e sua madre si rispos\u00f2 con un \"Oberleutnant\" dell'esercito austriaco, Joseph Steiner, un veterano della Seconda guerra dello Schleswig che era gi\u00e0 stato menzionato in alcuni dispacci dell'Imperatore. Quest'ultimo ebbe una profonda influenza sulla crescita di Rudolf e lo incoraggi\u00f2 ad entrare a far parte dell'esercito.\nRudolf entr\u00f2 quindi come cadetto nell'esercito, inquadrato nel 9\u00b0 Feldj\u00e4gerbataillon col quale venne avviato in servizio attivo in Bosnia come volontario per poi frequentare l'istituto per cadetti di fanteria a Liebenau.\nSuperato il periodo degli studi \"con ottimi risultati\", il giovane St\u00f6ger-Steiner venne dimesso col grado di Luogotenente e pass\u00f2 definitivamente al 9\u00b0 Feldj\u00e4gerbataillon il 1\u00ba novembre 1880.\nEgli frequent\u00f2 dunque la Kriegsschule imperiale di Vienna, dove si diplom\u00f2 passando allo staff generale col grado di \"Oberleutnant\" nel 1886 per poi passare alla 50\u00aa brigata di fanteria, poi all'8\u00aa brigata di montagna ed infine dal 1890 venne promosso capitano e integrato nella 18\u00aa divisione di fanteria.\nNel 1891 egli venne formalmente adottato dal patrigno e cambi\u00f2 il proprio cognome in St\u00f6ger-Steiner, il che gli permise di accedere al titolo nobiliare di \"Signore di Steinst\u00e4tten\". Joseph Steiner trasfer\u00ec il proprio titolo ed il proprio stemma a suo figlio il 25 ottobre 1892 e quello stesso anno il giovane St\u00f6ger-Steiner spos\u00f2 Maria Link a Graz, dalla quale ebbe un figlio e una figlia.\nLa carriera.\nNei primi anni '90 dell'Ottocento, St\u00f6ger-Steiner ottenne un gran numero di incarichi nello stato maggiore e nei corpi d'armata tornando anche per un breve periodo al 9\u00b0 Feldj\u00e4gerbataillon. Dal 1896 al 1899 egli fece ritorno in servizio come istruttore alla Kriegsschule di Vienna il che gli valse la promozione al rango di Maggiore, ottenendo un posto di comando nel 12\u00ba reggimento di fanteria. Per sei anni tra il 1901 ed il 1907 egli lavor\u00f2 alacremente nella \"Kommission zur Beurteilung der Stabsoffiziersaspiranten\" la quale lavorava per creare dei criteri di ammissibilit\u00e0 dei soldati al rango di ufficiali. Promosso Colonnello nel 1903, egli ottenne il comando del 74\u00ba reggimento di fanteria nel 1907, e successivamente nel 1909 pass\u00f2 alla 56\u00aa brigata di fanteria di stanza a Gorizia. St\u00f6ger-Steiner venne quindi nominato Maggiore Generale nel 1909 e venne riportato all'accademia di guerra come istruttore a Bruck an der Leitha. Nel 1912 St\u00f6ger-Steiner ricevette il comando della 4\u00aa divisione di stanza a Br\u00fcnn e venne promosso Luogotenente Feldmaresciallo.\nCon lo scoppio della guerra dopo la Crisi di luglio, grazie alle sue strette connessioni a corte, St\u00f6ger-Steiner rimase in comando del 4\u00ba fanteria di stanza in Galizia come parte della 4\u00aa armata. In Galizia, il 4\u00ba fanteria prese parte alle battaglie di Krasnik, Zamosc, Komar\u00f3w ed alla ritirata verso Tuckow il che frutt\u00f2 a St\u00f6ger-Steiner numerose decorazioni in riconoscimento della sua capacit\u00e0 di comando ed iniziativa. Sul finire del 1914 il 4\u00ba fanteria venne reimpiegato a Cracovia ed assegnato alla Prima Armata prima di venire allargato divenendo la \"Kombinierte Division St\u00f6ger-Steiner\", prendendo parte nel 1915 alla cattura delle citt\u00e0 di Annopol e J\u00f3zef\u00f3w.\nTrasferito sul fronte russo, il 26 luglio 1915 egli prese il comando del neo-costituito gruppo St\u00f6ger-Steiner presso il fiume Isonzo per poi essere promosso al comando del XV corpo (sempre presso l'Isonzo) quella medesima estate. Nei due anni successivi, il XV corpo prese parte a 8 delle 12 battaglie dell'Isonzo, e lo stesso St\u00f6ger-Steiner venne promosso al rango di Generale di Fanteria sul finire dell'anno per il grande valore dimostrato.\nNel 1916 come parte di una valutazione sul rendimento di St\u00f6ger-Steiner, il suo superiore Scheuchenstuel scrisse di lui:\n\"\u00c8 un generale utile e versatile con grandi capacit\u00e0 militari e qualit\u00e0 di comando uniche. Calmo, determinato, \u00e8 un tipo aperto. Egli ha dato prova delle proprie doti nelle situazioni pi\u00f9 difficili. Per via delle sue speciali qualit\u00e0 egli \u00e8 giunto alle massime posizioni di comando militare.\"\nIl generale ricevette ancora un gran numero di decorazioni per il suo ruolo durante le battaglie dell'Isonzo ed il 4 giugno 1916 ricevette il titolo di \"Geheimer Rat\" (Consigliere Segreto), mentre addirittura nel 1917 un altro suo superiore Svetozar Borojevi\u0107 von Bojna lo proponeva per una promozione ancora maggiore. Da questa fase della guerra, la salute di Rudolf incominci\u00f2 a declinare e la sua presenza sul campo fu sempre pi\u00f9 limitata.\nMinistro della Guerra.\nSt\u00f6ger-Steiner rimase in carica come comandante di corpo presso l'Isonzo sino al 12 aprile 1917 data nella quale venne richiamato dal fronte e promosso Ministro della Guerra. Ottenuto ora un ruolo maggiormente politico, la sua selezione a tale incarico port\u00f2 a numerose divisioni all'interno della corte ma godette dell'appoggio del nuovo imperatore Carlo I in quanto \"persona non precedentemente coinvolta in politica\".\nIl nuovo ruolo politico ottenuto ad ogni modo diminu\u00ec fortemente il suo potere nell'Armeeoberkommando (alto comando militare) ma increment\u00f2 la sua influenza politica e l'imperatore era pi\u00f9 interessato alla questione politiche che alla vittoria, dal momento che l'Ungheria aveva colto l'occasione della guerra per avanzare nuove pretese di separazione.\nEnergicamente, St\u00f6ger-Steinersi preoccup\u00f2 subito di riorganizare il ministero affidatogli con la creazione di uffici indipendenti chiamati \"Zentraltransportleitung\", (dipartimento centrale dei trasporti) il \"Kriegs\u00fcberwachungsamt\" (ufficio di supervisione alla guerra), il \"Kriegsf\u00fcrsorgeamt\" (ufficio per gli affari di guerra), il \"Zentralevidenz\" (intelligence centrale) ed il \"Generalinspektorat f\u00fcr das Heimkehrerwesen\" (ispettorato generale per il rimpatrio dei prigionieri di guerra) cos\u00ec come l'introduzione di nuovi ufficiali nei dipartimenti da lui creati. Generalmente il suo sistema operativo si dimostr\u00f2 efficiente ed efficace a tal punto che l'Imperatore d'Austria riusc\u00ec ad evitare che i contrasti interni portassero ad una rivoluzione interna come quella di ottobre in Russia nell'inverno del 1917, anche se dovette affrontare il problema dei rifornimenti di cibo ed armi alle truppe sul fronte.\nIn materia politica St\u00f6ger-Steiner non fu particolarmente attivo in quanto ebbe conflitti con la maggior parte degli altri politici per interessi in particolar modo nel \"Ministerrat\" (consiglio dei ministri) e nel \"Reichsrat\" (parlamento) mentre nel contempo combatteva con la sua sempre maggior carente salute. Nell'aprile del 1918 l'Imperatore gli confer\u00ec il titolo di Barone come promozione del suo precedente titolo nobiliare. Promosso al rango di Colonnello Generale egli era ormai convinto dell'inevitabile sconfitta dell'Austria nell'ambito della prima guerra mondiale e fu tra i sostenitori del ritiro dei soldati dal fronte per mantenere l'ordine interno a partire dal 1918.\nNel corso dell'anno 1918 la situazione si deterior\u00f2 drasticamente a causa dell'incremento della reazione popolare e l'esercito non riusc\u00ec a spezzare le opposizioni interne.\nIl 30 ottobre 1918, mentre St\u00f6ger-Steiner si trovava a viaggiare in auto per raggiungere il palazzo imperiale ove si sarebbe svolto l'ultimo consiglio dei ministri dell'impero austro-ungarico, la folla attorni\u00f2 la sua vettura, ruppe i vetri e tent\u00f2 di scagliarsi contro di lui non tanto per la persona quanto per opposizione al governo.\nIl ritiro dalla scena politica e militare.\nCol deteriorarsi della situazione politica e militare nell'autunno del 1918 e il progressivo crollo del governo, la rivoluzione prese piede lungo le terre degli Asburgo portando una generale posizione critica in ogni ambiente. Mentre il governo imperiale cedeva al costituzionalismo, l'Imperatore scriveva un messaggio manoscritto a St\u00f6ger-Steiner, ordinandogli di continuare il suo incarico e di evitare la demobilitazione del ministero. Egli per\u00f2 fu infine costretto a ritirarsi dalle autorit\u00e0 della nuova repubblica austriaca il 1\u00ba dicembre 1918 dopo due settimane dall'abdicazione di Carlo I. Il generale Rudolf St\u00f6ger-Steiner von Steinst\u00e4tten si ritir\u00f2 dunque a vita privata a Graz e continu\u00f2 la sua battaglia contro la malattia che si acu\u00ec ulteriormente. Egli mor\u00ec a Graz il 12 maggio 1921."}
{"id": "3559289", "revid": "287204", "url": "https://it.wikipedia.org/wiki?curid=3559289", "title": "Nikola Hofmanova", "text": ""}
{"id": "3559290", "revid": "1543377", "url": "https://it.wikipedia.org/wiki?curid=3559290", "title": "Richard Clayderman (album 1977)", "text": "Richard Clayderman \u00e8 l'album di debutto del pianista francese Richard Clayderman, album pubblicato nel 1977.\nL'album contiene in tutto 11 brani, tutti composti da Paul de Senneville e/o da Olivier Toussaint: tra questi, spicca la \"hit\" \"Ballade pour Adeline\" , primo singolo dell'artista."}
{"id": "3559292", "revid": "767487", "url": "https://it.wikipedia.org/wiki?curid=3559292", "title": "Santos Amador", "text": ""}
{"id": "3559297", "revid": "287204", "url": "https://it.wikipedia.org/wiki?curid=3559297", "title": "Alcides Pena", "text": ""}
{"id": "3559298", "revid": "435288", "url": "https://it.wikipedia.org/wiki?curid=3559298", "title": "Aeron Greyjoy", "text": ""}
{"id": "3559299", "revid": "375960", "url": "https://it.wikipedia.org/wiki?curid=3559299", "title": "Alfanje", "text": ""}
{"id": "3559300", "revid": "435288", "url": "https://it.wikipedia.org/wiki?curid=3559300", "title": "Asha Greyjoy", "text": ""}
{"id": "3559301", "revid": "499531", "url": "https://it.wikipedia.org/wiki?curid=3559301", "title": "Pointer", "text": ""}
{"id": "3559302", "revid": "1494169", "url": "https://it.wikipedia.org/wiki?curid=3559302", "title": "Dunhill", "text": ""}
{"id": "3559303", "revid": "767487", "url": "https://it.wikipedia.org/wiki?curid=3559303", "title": "Christian Vargas", "text": ""}
{"id": "3559305", "revid": "435288", "url": "https://it.wikipedia.org/wiki?curid=3559305", "title": "Victarion Greyjoy", "text": ""}
{"id": "3559306", "revid": "435288", "url": "https://it.wikipedia.org/wiki?curid=3559306", "title": "Quentyn Martell", "text": ""}
{"id": "3559310", "revid": "767487", "url": "https://it.wikipedia.org/wiki?curid=3559310", "title": "Ricardo Pedriel", "text": ""}
{"id": "3559314", "revid": "435288", "url": "https://it.wikipedia.org/wiki?curid=3559314", "title": "Arianne Martell", "text": ""}
{"id": "3559315", "revid": "587663", "url": "https://it.wikipedia.org/wiki?curid=3559315", "title": "Pharaon hound", "text": ""}
{"id": "3559320", "revid": "121979237", "url": "https://it.wikipedia.org/wiki?curid=3559320", "title": "Paulo Garc\u00e9s", "text": "Carriera.\nClub.\nHa cominciato la sua carriera calcistica nel Club Deportivo Universidad Cat\u00f3lica con cui ottiene 3 presenze in campionato. Poi \u00e8 stato mandato dal 2007 al 2008 in prestito al Puerto Montt, al Lobos BUAP e al CD Everton prima di tornare nel 2009 fino al 2011 nel suo club giocando altre 52 partite in campionato.\nNel 2012-2013 si \u00e8 trasferito a titolo definitivo ed ha giocato per il Club de F\u00fatbol Profesional de la Universidad de Chile. Nella stagione 2013-2014 \u00e8 andato in prestito all'O'Higgins.\nDal 2014 \u00e8 passato al Colo-Colo.\nNazionale.\nCon la Nazionale Cilena ha partecipato alla Copa Am\u00e9rica 2011 e anche alla Copa Am\u00e9rica 2015 in Cile, vincendola."}
{"id": "3559322", "revid": "287204", "url": "https://it.wikipedia.org/wiki?curid=3559322", "title": "Karel Ruzicka", "text": ""}
{"id": "3559323", "revid": "287204", "url": "https://it.wikipedia.org/wiki?curid=3559323", "title": "Paulo Garces", "text": ""}
{"id": "3559326", "revid": "287204", "url": "https://it.wikipedia.org/wiki?curid=3559326", "title": "Ondrej Jezek", "text": ""}
{"id": "3559331", "revid": "287204", "url": "https://it.wikipedia.org/wiki?curid=3559331", "title": "Petr Vorlicek", "text": ""}
{"id": "3559333", "revid": "287204", "url": "https://it.wikipedia.org/wiki?curid=3559333", "title": "Rudolf Stoger-Steiner von Steinstatten", "text": ""}
{"id": "3559337", "revid": "93556", "url": "https://it.wikipedia.org/wiki?curid=3559337", "title": "Sport Lisboa e Benfica 1995-1996", "text": "La pagina raccoglie i dati riguardanti il Benfica nelle competizioni ufficiali della stagione 1995-1996.\nStagione.\nIl 1996 fu per il Benfica l'anno del 23\u00b0 successo in Ta\u00e7a de Portugal, trionfo che qualific\u00f2 la squadra per la Coppa delle Coppe 1996-1997: in campionato, dove Jorge subentr\u00f2 a Wilson per le ultime tre partite arriv\u00f2 seconda.\nIn Coppa UEFA, fu eliminato dal Bayern Monaco negli ottavi di finale.\nMaglie e sponsor.\nVengono confermate le stesse divise della stagione precedente, prodotte dalla Olympic e sponsorizzate da Parmalat."}
{"id": "3559338", "revid": "76963", "url": "https://it.wikipedia.org/wiki?curid=3559338", "title": "Reagan Pasternak", "text": "Ultima di quattro figli, Reagan Pasternak ha due sorelle e un fratello maggiori.Oltre alla carriera nella recitazione, \u00e8 anche cantante; per la sua musica ha vinto numerosi premi e borse di studio ai tempi dell'istruzione obbligatoria.Nel 2003 \u00e8 stata nominata ai canadesi Gemini Award per la sua interpretazione di Zelda Fitzgerald, in \"Hemmingway VS. Callaghan\"."}
{"id": "3559339", "revid": "125288992", "url": "https://it.wikipedia.org/wiki?curid=3559339", "title": "Integrit\u00e0 referenziale", "text": "Nell'ambito delle basi di dati relazionali, l'integrit\u00e0 referenziale \u00e8 una propriet\u00e0 che assicura che le relazioni tra tabelle siano coerenti. Pi\u00f9 nello specifico, la propriet\u00e0 richiede che vengano rispettati determinati vincoli di integrit\u00e0 di tipo interrelazionale, i quali impongono che ogni valore di un attributo (colonna) di una relazione (tabella) esista come valore di un altro attributo in un'altra relazione.\nIn SQL, i vincoli di integrit\u00e0 referenziale si esprimono solitamente tramite foreign key. Affinch\u00e9 sia rispettata l'integrit\u00e0 referenziale, ogni campo in una tabella che sia stato dichiarato come foreign key pu\u00f2 contenere solo valori della chiave primaria o chiave candidata di una tabella \"madre\" relazionata.\nPer esempio, cancellare un record che contiene un valore a cui fa riferimento una foreign key di un'altra tabella violerebbe l'integrit\u00e0 relazionale. Alcuni RDBMS possono garantire l'integrit\u00e0 relazionale, o cancellando le rispettive righe di foreign key (Cascade), interrompendo l'operazione e non effettuando la cancellazione (No Action), ponendo a NULL i campi contenenti la rispettiva foreign key (Set Null) oppure ponendoli al valore di default (Set Default). Spesso si pu\u00f2 scegliere quale metodo usare attraverso un vincolo di integrit\u00e0 relazionale definito in un data dictionary.\nFormalizzazione.\nUn vincolo d'inclusione su due predicati (eventualmente coincidenti) formula_1 e formula_2 \u00e8 indicato con formula_3, dove i vari formula_4, formula_5 sono attributi (nomi delle colonne) di formula_1 e formula_2, rispettivamente. Ci\u00f2 implica che le tuple di valori nell'insieme ordinato di attributi formula_8 in formula_1 devono apparire anche come tuple di valori nell'insieme ordinato di attributi formula_10 di formula_2.\nTale vincolo \u00e8 una forma particolare di tuple-generating dependency (TGD) dove in entrambi i lati della regola c'\u00e8 un solo atomo relazionale. In logica del primo ordine \u00e8 esprimibile come formula_12, dove formula_13 \u00e8 il vettore (di lunghezza formula_14) delle variabili condivise tra gli atomi formula_1 e formula_2 e nessuna variabile compare pi\u00f9 volte nel corpo n\u00e9 nella testa del vincolo."}
{"id": "3559343", "revid": "287204", "url": "https://it.wikipedia.org/wiki?curid=3559343", "title": "Michaela Hasalikova", "text": ""}
{"id": "3559346", "revid": "287204", "url": "https://it.wikipedia.org/wiki?curid=3559346", "title": "Kamil Baranek", "text": ""}
{"id": "3559348", "revid": "287204", "url": "https://it.wikipedia.org/wiki?curid=3559348", "title": "Marcela Ritschelova", "text": ""}
{"id": "3559350", "revid": "599013", "url": "https://it.wikipedia.org/wiki?curid=3559350", "title": "Nelson Ramos", "text": ""}
{"id": "3559352", "revid": "767487", "url": "https://it.wikipedia.org/wiki?curid=3559352", "title": "Cleveite", "text": "La cleveite \u00e8 un minerale fortemente radioattivo contenente uranio. Si trova principalmente in Norvegia ed \u00e8 una variet\u00e0 impura della uraninite. La sua composizione chimica \u00e8 UO2 (diossido di uranio), con circa il 10% dell'uranio sostituito da terre rare.\nIl nome gli fu dato nel 1878 da Adolf Erik Nordenskj\u00f6ld, in onore del chimico svedese Per Teodor Cleve. \nLa cleveite \u00e8 stata la prima fonte di elio proveniente dalla crosta terrestre. L'elio si forma in seguito alla radiazione alfa emessa dall'uranio e rimane poi occluso all'interno del minerale. Il primo campione di elio fu ottenuto da William Ramsay nel 1895 tramite il trattamento della cleveite con acido. Cleve e Abraham Langlet riuscirono ad isolare l'elio dalla cleveite all'incirca nello stesso periodo."}
{"id": "3559355", "revid": "599013", "url": "https://it.wikipedia.org/wiki?curid=3559355", "title": "Br\u00e9iner Castillo", "text": ""}
{"id": "3559357", "revid": "41754667", "url": "https://it.wikipedia.org/wiki?curid=3559357", "title": "Schizogenesi", "text": ""}
{"id": "3559358", "revid": "300067", "url": "https://it.wikipedia.org/wiki?curid=3559358", "title": "Veronica Koci", "text": ""}
{"id": "3559359", "revid": "287204", "url": "https://it.wikipedia.org/wiki?curid=3559359", "title": "Veronika Koci", "text": ""}
{"id": "3559363", "revid": "287204", "url": "https://it.wikipedia.org/wiki?curid=3559363", "title": "Breiner Castillo", "text": ""}
{"id": "3559364", "revid": "1935652", "url": "https://it.wikipedia.org/wiki?curid=3559364", "title": "Giovanni Tani", "text": "Biografia.\nNasce a Sogliano al Rubicone, in provincia di Forl\u00ec-Cesena e diocesi di Rimini, l'8 aprile 1947; \u00e8 secondo di quattro fratelli. Un cugino di suo padre, Antonio Tani, fu arcivescovo di Urbino dal 1932 al 1952.\nFormazione e ministero sacerdotale.\nCompie i primi studi presso il seminario minore di Rimini, il Pontificio seminario regionale Flaminio \"Benedetto XV\" di Bologna, il Pontificio Seminario Romano Maggiore ed infine studia presso la Pontificia Universit\u00e0 Gregoriana, laureandosi in teologia spirituale.\nIl 29 dicembre 1973 \u00e8 ordinato presbitero, a Sogliano al Rubicone, dal vescovo Emilio Biancheri per la diocesi di Rimini.\nDal 1974 al 1985 \u00e8 direttore spirituale del seminario di Rimini; poi dal 1985 al 1999 ricopre l'incarico di direttore spirituale presso il Pontificio Seminario Romano Maggiore. Nel 1992 \u00e8 nominato cappellano di Sua Santit\u00e0. Successivamente, dal 1999 al 2003, \u00e8 parroco della chiesa di Nostra Signora di Lourdes a Tor Marancia a Roma.\nNel 2003 diventa rettore del Pontificio Seminario Romano Maggiore, rettore della basilica dei Santi Quattro Coronati a Roma, membro del consiglio presbiterale, membro del consiglio pastorale diocesano, presidente dei missionari nell'Istituto Imperiale Borromeo. Nel 2006 diventa assistente spirituale all'Apostolato Accademico Salvatoriano. Al momento della nomina episcopale \u00e8 anche canonico onorario della cattedrale di Rimini.\nMinistero episcopale.\nIl 24 giugno 2011 papa Benedetto XVI lo nomina arcivescovo di Urbino-Urbania-Sant'Angelo in Vado; succede a Francesco Marinelli, dimessosi per raggiunti limiti di et\u00e0. Il 17 settembre seguente riceve l'ordinazione episcopale, nella cattedrale di Urbino, dal cardinale Agostino Vallini, coconsacranti l'arcivescovo Francesco Marinelli e il vescovo Francesco Lambiasi. Durante la stessa celebrazione prende possesso dell'arcidiocesi.\n\u00c8 membro del consiglio per gli affari giuridici della Conferenza Episcopale Italiana.\nGenealogia episcopale.\nLa genealogia episcopale \u00e8:"}
{"id": "3559365", "revid": "287204", "url": "https://it.wikipedia.org/wiki?curid=3559365", "title": "Torneo di Wimbledon 2011 - Singolare ragazzi", "text": "M\u00e1rton Fucsovics era il detentore del titolo, ma quest'anno non ha potuto partecipare.\nLuke Saville ha battuto in finale Liam Broady 2\u20136, 6\u20134, 6\u20132."}
{"id": "3559366", "revid": "339392", "url": "https://it.wikipedia.org/wiki?curid=3559366", "title": "Oceano Glaciale Antartico", "text": ""}
{"id": "3559374", "revid": "599013", "url": "https://it.wikipedia.org/wiki?curid=3559374", "title": "Ferdinando Signorelli (calciatore)", "text": "Nella sua carriera agonistica ha disputato 234 incontri in Serie B e 63 incontri in Serie C1. Signorelli \u00e8 il fratello maggiore di Elio, anch'egli calciatore.\nCarriera.\nGiocatore.\nInizia la carriera nel , con cui esordisce nella Serie B 1985-1986, ottenendo il settimo posto finale.\nLa stagione seguente passa alla , club militante in terza serie. Con gli \"amaranto\" ottiene il settimo posto del Girone B.\nNel 1987 torna al , societ\u00e0 con cui vince la Serie B 1988-1989, ottenendo la promozione in massima serie.\nLa stagione seguente passa al Barletta, societ\u00e0 con cui milita due anni tra i cadetti, retrocedendo in terza serie al termine dell'annata 1990-1991.\nNel 1991 \u00e8 ingaggiato dal Cosenza, squadra con cui milita nella serie cadetta sino al novembre 1993, quando passa all'Hellas Verona sempre in seconda serie.\nNell'unica stagione con i veneti ottiene il decimo posto.\nLa stagione seguente passa al Gualdo, in terza serie. Con gli umbri ottiene il terzo posto del Girone B.\nNel 1995 torna al Cosenza, con cui ottiene l'undicesimo posto della Serie B 1995-1996.\nLa stagione seguente torna a militare nel Gualdo, sempre in terza serie. Con gli umbri rester\u00e0 sino a novembre, venendo ingaggiato dallo Spezia, societ\u00e0 con cui retrocede in Serie C2.\nNel 1997 passa al , in Serie C2. Con gli \"etnei\" ottiene il decimo posto del Girone C della Serie C2 1997-1998.\nLa stagione seguente passa al Tempio sempre in Serie C2. Con il sodalizio sardo ottiene la permanenza di categoria al termine dei play-out."}
{"id": "3559375", "revid": "599013", "url": "https://it.wikipedia.org/wiki?curid=3559375", "title": "Torneo di Wimbledon 2011 - Singolare ragazze", "text": "Krist\u00fdna Pl\u00ed\u0161kov\u00e1 era la detentrice del titolo, ma quest'anno non ha potuto partecipare.\nAshleigh Barty ha battuto in finale Irina Chroma\u010d\u00ebva, 7\u20135, 7\u20136(3)."}
{"id": "3559378", "revid": "1543377", "url": "https://it.wikipedia.org/wiki?curid=3559378", "title": "Graham E. Bell", "text": "Bell lavora all'osservatorio Farpoint di Eskridge nel Kansas. Il Minor Planet Center gli accredita la scoperta di 54 asteroidi, effettuate tra il 1998 e il 2000, di cui parte in collaborazione con Gary Hug. Ha inoltre coscoperto con Gary Hug la cometa 178P/Hug-Bell. \nNel 2000 ha ricevuto il Edgar Wilson Award ."}
{"id": "3559384", "revid": "767487", "url": "https://it.wikipedia.org/wiki?curid=3559384", "title": "Roberto Junior Fern\u00e1ndez", "text": ""}
{"id": "3559389", "revid": "41755381", "url": "https://it.wikipedia.org/wiki?curid=3559389", "title": "Jean-Baptiste Fischer", "text": ""}
{"id": "3559393", "revid": "287204", "url": "https://it.wikipedia.org/wiki?curid=3559393", "title": "5022 Roccapalumba", "text": "5022 Roccapalumba \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 3,1460665\u00a0UA e da un'eccentricit\u00e0 di 0,0901177, inclinata di 11,05168\u00b0 rispetto all'eclittica.\nL'asteroide \u00e8 dedicato all'omonima cittadina italiana in provincia di Palermo."}
{"id": "3559395", "revid": "729019", "url": "https://it.wikipedia.org/wiki?curid=3559395", "title": "Torneo di Wimbledon 2011 - Doppio ragazzi", "text": "Liam Broady e Tom Farquharson erano i detentori del titolo, ma solo Broady ha partecipato quest'anno, facendo coppia con Filip Horansk\u00fd, ma hanno perso in semifinale contro George Morgan e Mate Pavi\u0107 che poi hanno battuto in finale 3\u20136, 6\u20134, 7\u20135 Oliver Golding e Ji\u0159\u00ed Vesel\u00fd."}
{"id": "3559399", "revid": "827882", "url": "https://it.wikipedia.org/wiki?curid=3559399", "title": "Armand Point", "text": "Biografia.\nSedotto dall'Africa del Nord, Point cominci\u00f2 a dipingere tele orientaliste e soggetti di genere, di fattura alquanto realista. Tuttavia la sua ispirazione and\u00f2 lentamente evolvendo verso forme di idealismo pittorico. Jos\u00e9phin P\u00e9ladan lo invit\u00f2 allora al Salon della Rosacroce estetica.\nNel marzo del 1893 Point, assieme alla sua compagna H\u00e9l\u00e8ne Linder, fece un viaggio in Italia che ebbe grande influenza su di lui. Point si abbeverava alle opere degli artisti del pre-Rinascimento e vagheggiava ormai un'arte che si ispirasse e traesse spunti dalla tradizione.\nCon queste premesse istitu\u00ec una comunit\u00e0 di artisti a Marlotte, nella foresta di Fontainebleau, il cui spirito si inseriva nella linea del movimento Arts &amp; Crafts. In essa si mescolavano pittori, scultori, doratori, smaltatori e orafi che creavano, con antiche tecniche, arazzi, gioielli e oggetti preziosi. Questo cenacolo, battezzato \"Haute-Claire\", divenne un centro del simbolismo e fu visitato da personaggi come Odilon Redon, Oscar Wilde, St\u00e9phane Mallarm\u00e9, Stuart Merrill, in una atmosfera intellettuale e di studio che Paul Fort defin\u00ec nelle sue memorie come una \"corte d'amore\".\nPoco considerato dai critici, giudicato un passatista e accusato di \"pastiche\", Point provava per il Medio Evo e il Rinascimento la stessa ammirazione di Edward Burne-Jones e dei Preraffaelliti. Per lui il modo di lottare per l'ideale passava per il recupero, se non la restaurazione, dei valori ancestrali."}
{"id": "3559401", "revid": "904696", "url": "https://it.wikipedia.org/wiki?curid=3559401", "title": "Clemente Zamara", "text": "Uomo di vasta cultura, fu tra i principali esponenti dell'arte scultorea lignea durante il Rinascimento bergamasco e bresciano, lavorando in tutta la provincia di Brescia soprattutto in ambienti religiosi.\nBiografia.\nMembro di una nobile famiglia locale dedita all'amministrazione e all'attivit\u00e0 legale (il padre era conte palatino e notaio), il giovane Clemente viene immediatamente avviato agli studi umanistici sotto la guida di Giovanni Olivieri, mentre allo stesso tempo gli vengono impartiti i primi rudimenti artistici dal prozio Antonio, gi\u00e0 artefice di una \"Madonna col Bambino\" sita nella chiesa di Santa Maria della Stella a Bagnolo Mella.\nTerminati gli studi e lasciata la bottega del prozio, Clemente ha modo di viaggiare attraverso la Lombardia e di approfondire i tratti del Rinascimento milanese, unitamente a quelli del Rinascimento veneto, presso il cantiere del Duomo di Sal\u00f2. Nel 1505 realizza un crocifisso per la chiesa di San Giuseppe, per la quale aveva gi\u00e0 costruito gli stalli del coro cinque anni prima. Nel 1501 si sposa con la figlia del medico di Bagnolo Mella. Nel 1508 l'artista viene nominato ufficialmente notaio e nello stesso anno si reca col padre, per ragioni di lavoro, a Cremona, dove ha l'occasione di ammirare un'opera in terracotta di Guido Mazzoni dalla quale avrebbe tratto importanti spunti per la realizzazione dei futuri gruppi di statue per le \"Deposizioni\".\nL'anno successivo i francesi catturano la citt\u00e0 di Brescia a scapito dei Veneziani, ma i Zamara riescono comunque, malgrado costretti a dividersi in tutto il bresciano, a mantenere alto il prestigio della famiglia. Nel 1512 muore la moglie e l'artista si reca per qualche anno ad Orzinuovi dove entra in contatto con le opere di Vincenzo Foppa, pittore che segna, nello Zamara, il definitivo abbandono dei canoni tardo-gotici e l'elaborazione di uno stile personale in linea con il gusto del Rinascimento bresciano.\nRiconducibili al primo periodo sono una deposizione per la comunit\u00e0 di Canneto, il \"Sant'Antonio abate\" di Mariana, la \"Madonna col Bambino\" di Coniolo, i \"Santi Rocco e Antonio\", facenti parti di un polittico sempre della medesima parrocchiale, e il completamento di un'ancona, iniziata dal fratello presso Casalmoro. Dopo il soggiorno ad Orzinuovi inizia la collaborazione al cantiere della cattedrale di Sant'Andrea ad Asola per la realizzazione della cantoria dell'organo. Durante i lavori ha anche modo di conoscere il Romanino, che nello stesso periodo dipingeva quattro tele per le ante. Nel contempo realizza tre \"Madonne col Bambino\" a Canneto sull'Oglio, a Gottolengo e a Bovezzo, una \"Deposizione\" a Bagnolo Mella, un \"San Rocco\" e un crocifisso per il comune di Orzinuovi, un'altra croce a Orzivecchi, una a Padernello e un \"Sant'Onofrio\" a Bovezzo. I lavori dello Zamara per la chiesa di Asola terminano nel 1525 con l'ultimazione della soasa per un altare laterale.\nNel 1527 assume l'incarico di realizzare una pala per la chiesa parrocchiale di Sarezzo, opera che lo impegna per oltre nove anni e vede la collaborazione del nipote dell'artista, Clemente Tortelli. Nel medesimo anno risulta gi\u00e0 sposato in seconde nozze con una donna di Orzinuovi e lavora all'altare della parrocchiale di Gardone Val Trompia, ove risiede con la moglie. Negli anni successivi \u00e8 nuovamente occupato presso la cattedrale asolana, a Pisogne e a Castel Goffredo per la realizzazione di tre gruppi statuari di cui rimangono solamente le Madonne e alcune statue di santi. Si trasferisce quindi a Canneto sull'Oglio, ma nel 1535 \u00e8 ancora ad Asola, dove completa il parapetto dell'organo e gli viene commissionato il pulpito, terminando i lavori nel 1537, anno in cui il Romanino ne esegue la doratura. Gli ultimi suoi lavori sono un \"Cristo flagellato\" a Calvisano e un crocifisso a Chiari. L'artista muore presumibilmente a Canneto sull'Oglio attorno al 1540.\nOltre ad esercitare il mestiere d'avvocato e dedicarsi all'intaglio, Clemente Zamara fu anche scrittore di liriche, \"laudes\" in particolare, metro in linea col gusto cinquecentesco dei disciplini cui lo Zamara aderiva."}
{"id": "3559404", "revid": "729019", "url": "https://it.wikipedia.org/wiki?curid=3559404", "title": "Torneo di Wimbledon 2011 - Doppio ragazze", "text": "T\u00edmea Babos e Sloane Stephens erano le detentrici del titolo, ma quest'anno non hanno partecipato.\nEugenie Bouchard e Grace Min hanno battuto in finale Demi Schuurs e Tang Haochen 5\u20137, 6\u20132, 7\u20135."}
{"id": "3559413", "revid": "831312", "url": "https://it.wikipedia.org/wiki?curid=3559413", "title": "Grand Prix Kranj", "text": "Il Grand Prix Kranj \u00e8 una corsa in linea maschile di ciclismo su strada, che si svolge nella citt\u00e0 di Kranj, in Slovenia, ogni anno in luglio. Dal 2007 fa parte del calendario dell'UCI Europe Tour, classe 1.1.\nDal 1967 al 1997 fu disputato come corsa in linea, poi fino al 2002 come gara a tappe. Nel 2003 \u00e8 tornata alla formula originaria in linea.\nAlbo d'oro.\n\"Aggiornato all'edizione 2021.\""}
{"id": "3559415", "revid": "287204", "url": "https://it.wikipedia.org/wiki?curid=3559415", "title": "Koyo Gunkan", "text": ""}
{"id": "3559419", "revid": "1442080", "url": "https://it.wikipedia.org/wiki?curid=3559419", "title": "Torneo di Wimbledon 2011 - Doppio femminile per invito", "text": "Martina Navr\u00e1tilov\u00e1 e Jana Novotn\u00e1 erano le detentrici del titolo, ma hanno perso in finale contro Lindsay Davenport e Martina Hingis 6\u20134, 6\u20134."}
{"id": "3559421", "revid": "599013", "url": "https://it.wikipedia.org/wiki?curid=3559421", "title": "Hallstabacken", "text": "Lo Hallstabacken \u00e8 un trampolino situato a Sollefte\u00e5, in Svezia.\nStoria.\nInaugurato nel 1933, l'impianto ha ospitato le gare di salto con gli sci e di combinata nordica dei Campionati mondiali di sci nordico del 1934 e dei Campionati mondiali juniores del 2003, oltre ad una tappa della Coppa del Mondo di salto con gli sci, nel 1990.\nCaratteristiche.\nIl trampolino principale ha un punto K 108 (trampolino lungo HS 120); il primato di distanza, 121,5\u00a0m, \u00e8 stato stabilito dall'austriaco Thomas Morgenstern nel 2003. Il complesso ospita inoltre trampolini HS92, K55, K30, K20 e K10."}
{"id": "3559422", "revid": "15756", "url": "https://it.wikipedia.org/wiki?curid=3559422", "title": "Fairey III", "text": "Il Fairey Aviation Fairey III fu la designazione di una famiglia di biplani da ricognizione britannica che vanta un periodo di produzione e di servizio molto lunghi sia nella variante terrestre che idrovolante. Il primo volo avvenne il 14 settembre 1917, mentre alcuni esemplari erano ancora in uso durante la seconda guerra mondiale.\nStoria.\nSviluppo.\nIl prototipo del Fairey III fu l'idrovolante N.10, progettato e costruito nel 1917 dalla Fairey Aviation (insieme al pi\u00f9 piccolo N.9) per soddisfare la \"Specifica N.2(a)\" dell'Ammiragliato per un idrovolante imbarcato per il \"Royal Naval Air Service\" (Reale Servizio Aeronautico Navale) durante la prima guerra mondiale. Il N.10, conosciuto anche con il suo numero di costruzione F.128, era un biplano a due alloggiamenti con ala pieghevole e propulso da un motore Sunbeam Maori da 260\u00a0hp (190\u00a0kW). Il primo volo avvenne dall'idroscalo di \"Port Victoria\" sull'Isle of Grain, nel Kent, il 14 settembre 1917.\nA seguito dei collaudi sia come idrovolante che con un carrello d'atterraggio convenzionale, furono ordinate in produzione le due versioni entrambe propulse dal Maori, la IIIA e la IIIB, con un quantitativo previsto di 50 e 60 velivoli rispettivamente. Il Fairey IIIA era un aereo da ricognizione progettato per operare da portaerei, e come tale \u00e8 stato dotato di un carrello a ruote o pattini, mentre il Fairey IIIB \u00e8 stato progettato come idrovolante bombardiere, con una pi\u00f9 ampia apertura alare dell'ala superiore (aumentata da 46\u00a0ft 2 in (14,19\u00a0m) a 62\u00a0ft\u00a09\u00a0in (19,13\u00a0m) ed un carico di tre bombe da 230 libbre (105\u00a0kg). Mentre tutti i 50 Fairey IIIA furono costruiti, solo 28 Fairey IIIB furono completati come previsto, dato che era disponibile una nuova versione come idrovolante da bombardamento e ricognizione, il Fairey IIIC, 36 dei quali uscirono di fabbrica, che adottava un'ala superiore uguale al Fairey IIIA, ma era propulso dal pi\u00f9 potente e affidabile Rolls-Royce Eagle VIII da 375\u00a0hp (280\u00a0kW) e poteva ancora trasportare un carico utile di bombe. Molti dei IIIB sono stati completati come IIIC.\nIl primo modello di principale produzione fu il Fairey IIID, il quale era un IIIC migliorato, con predisposizione per un terzo membro dell'equipaggio e la possibilit\u00e0 di essere equipaggiato sia con degli scarponi da idrovolante che con un carrello convenzionale su ruote. Vol\u00f2 per la prima volta nell'agosto del 1920, propulso da un Rolls-Royce Eagle, e la produzione iniziale per il Fleet Air Arm, insieme ai velivoli prodotti per l'Australia ed il Portogallo, mantennero l'Eagle, mentre la produzione successiva fu equipaggiata dal pi\u00f9 potente Napier Lion. Le varianti imbarcate erano solitamente a tre posti, pilota, osservatore e mitragliere e le ali potevano essere ripiegate parallelamente alla fusoliera per il ricovero a bordo della nave. Nella configurazione idrovolante, i Fairey III imbarcati potevano essere lanciati dal ponte di volo utilizzando un carrello e, al loro ritorno, sarebbero atterrati in acqua. L'idrovolante Fairey III poteva anche essere lanciato da una nave per mezzo della catapulta. Il Fairey IIID era dotato di una fusoliera con struttura in legno, rivestita in tela e generalmente era propulso da un'elica bipala in legno a passo fisso. Un Fairey IIID fu costruito con ali e scarponi in metallo. Vennero prodotti un totale di 207 Fairey IIID per la Fleet Air Arm e la RAF, assieme con altri 20 esemplari per l'esportazione.\nUn idrovolante Fairey III (marche G-EALQ) con un Napier Lion da 450\u00a0hp venne inserito nel concorso per un aereo anfibio commerciale del Ministero dell'Aria nel mese di settembre 1920.\nIl pi\u00f9 prolifico e duraturo dei Fairey III fu il modello finale, il Fairey IIIF, che fu progettato per soddisfare la Specifica 19/24 dell'Air Ministry per un aereo ricognitore da tre posti per la Fleet Air Arm e di un velivolo biposto generico per l'Aeronautica. Il Fairey IIIF, che vol\u00f2 per la prima volta il 20 aprile 1926, possedeva un'installazione del motore pi\u00f9 snella ed inizialmente una fusoliera mista in metallo ed in legno, con ali simili a quelle del Fairey IIID, bench\u00e9 gli esemplari di fine serie vennero costruiti con una fusoliera ed ali tutte in metallo.\nOltre 350 Fairey IIIF vennero utilizzati dall'Arma Aerea della Flotta britannica, diventando cos\u00ec il tipo pi\u00f9 diffuso di velivolo in servizio della Flotta tra le due guerre. Infatti, tra gli aerei militari britannici del primo dopoguerra, solo la famiglia degli Hawker Hart fu prodotta in maggiore serie.\nTre Fairey IIIF sono stati modificati come addestratori d'artiglieria radio-controllati, noti come Fairey Queen. Il Fairey IIIF \u00e8 stato anche la base per lo sviluppo del Fairey Gordon e del Fairey Seal.\nImpiego operativo.\nLe prime versioni.\nIl Fairey IIIA e IIIB ebbero un limitato servizio operativo verso la fine della guerra, in particolare alcuni Fairey IIIB furono usati per compiti di ricerca delle mine dall'idroscalo di Westgate-on-Sea. Il Fairey IIIC entr\u00f2 in servizio nel novembre 1918, ma non effettu\u00f2 alcun pattugliamento a causa dell'armistizio di Compi\u00e8gne che pose fine alle ostilit\u00e0 con la Germania. Sette Fairey IIIC furono schierati ad Arcangelo nel 1919 dalla nave appoggio idrovolanti HMS \"Pegasus\" a sostegno della forza di spedizione nella Russia del Nord, parte dell'intervento alleato nella guerra civile russa. Furono impiegati per compiere bombardamenti contro le comunicazioni nevali e ferroviarie bolsceviche.\nFairey IIID.\nIl IIID Fairey \u00e8 stato impiegato dall'Aeronautica e dalla Flotta britanniche cos\u00ec come dall'aviazione di Portogallo (11 aerei) ed Australia.\nL'Australia ha ricevuto sei Fairey IIID, il primo dei quali consegnato nel mese di agosto del 1921. Nel 1924, il terzo dei Fairey australiani, designato \"ANA.3\" (\"Australian Naval Aircraft\", aereo navale australiano), pilotato da Stanley Goble (che pi\u00f9 tardi divenne \"Air Vice Marshal\", ovvero vice maresciallo dell'aria) e Ivor McIntyre \u00e8 stato insignito del Britannia Trophy dal Royal Aero Club per aver circumnavigato l'Australia in 44 giorni. Il Fairey IIID rimase in servizio, in Australia, fino al 1928.\nIl Portogallo ordin\u00f2 il suo primo Fairey IIID nel 1921, modificato come F.400, e venne utilizzato per tentare di sorvolare l'Atlantico del Sud a partire dal 30 marzo 1922, fermandosi a Las Palmas, S\u00e3o Vicente, Capo Verde prima di perdere uno scarpone in atterraggio ed affondare, durante una sosta di rifornimento presso l'arcipelago di San Pietro e San Paolo. I portoghesi terminarono il viaggio con altri due aerei dello stesso tipo, completando la prima traversata dell'Atlantico del Sud, 72 giorni dopo la loro partenza da Lisbona.\nIl Fairey IIID entr\u00f2 in servizio nel \"Fleet Air Arm\", l'aviazione navale britannica, nel 1924, operando da basi costiere, navi portaeromobili e galleggianti finch\u00e9 non venne sostituito dal Fairey IIIF nel 1930. Il \"RAF Cape Flight\" us\u00f2 quattro Fairey IIID per effettuare un volo di lunga distanza, in formazione, da Il Cairo a Citt\u00e0 del Capo e ritorno nel 1926, il primo volo di lungo raggio in formazione dalla RAF ed il primo volo della RAF in Sud Africa. I Fairey IIID del \"Fleet Air Arm\" sono stati utilizzati per difendere gli interessi britannici a Shanghai contro le forze ribelli cinesi nel 1927."}
{"id": "3559429", "revid": "1442080", "url": "https://it.wikipedia.org/wiki?curid=3559429", "title": "Torneo di Wimbledon 2011 - Doppio maschile per invito senior", "text": "Pat Cash e Mark Woodforde erano i detentori del titolo e hanno battuto in finale Jeremy Bates e Anders J\u00e4rryd 6\u20133, 5\u20137, [10\u20135]."}
{"id": "3559433", "revid": "37401", "url": "https://it.wikipedia.org/wiki?curid=3559433", "title": "Jos\u00e9 Joaqu\u00edn Guzm\u00e1n de Montealegre", "text": ""}
{"id": "3559435", "revid": "31886", "url": "https://it.wikipedia.org/wiki?curid=3559435", "title": "Pratt &amp; Whitney PW1000G", "text": "Il Pratt &amp; Whitney PW1000G \u00e8 una famiglia di motori aeronautici turboventola, del tipo \"Geared Turbofan\", in produzione da parte della Pratt &amp; Whitney.\nInizialmente era conosciuto come Advanced Technology Fan Integrator (ATFI), poi nominato Geared Turbofan (GTF) Pure Power.\nOriginariamente destinato ai Bombardier CSeries, \u00e8 ora il motore di lancio anche per gli Airbus A320neo, Mitsubishi MRJ e Irkut MS-21.\nStoria.\nIl primo progetto della Pratt &amp; Whitney per un \"Geared Turbofan\" ebbe inizio nel 1998 con il PW8000.\nQuesto progetto consisteva in un aggiornamento del PW6000 con la sostituzione della ventola, a favore di un sistema di ingranaggi ed una ventola a due stadi.\nDopo diversi anni di sviluppo il progetto del PW8000 \u00e8 scomparso.\nPoco dopo \u00e8 comparso il progetto ATFI, sempre basato sul PW6000 ma con un diverso sistema di ingranaggi e con una ventola a stadio singolo.\nSi \u00e8 quindi avviato il progetto \"Geared Turbofan\" (\"GTF\"), basato su un nuovo motore sviluppato in collaborazione con la tedesca MTU Aero Engines.\nQuest'ultimo progetto, sviluppato e scelto come definitivo, include un ugello di scarico a superficie variabile che offre miglioramenti nel costo di utilizzo.\nNel luglio 2008, il Geared Turbofan \u00e8 stato rinominato PW1000G, primo della nuova serie PurePower della Pratt &amp; Whitney.\nLa Pratt &amp; Whitney dichiara che il PW1000G consuma dal 10% al 15% in meno dei motori utilizzati su aerei regionali e sui narrow-body nel 2008, offrendo inoltre un sostanziale miglioramento nell'inquinamento acustico.\nIl motore \u00e8 stato testato in volo con un Boeing 747SP della Pratt &amp; Whithney e con un Airbus A340-600. Il primo test in volo \u00e8 stato effettuato a Tolosa il 14 ottobre 2008.\nLa prima versione sviluppata \u00e8 stata la PW1524G, motore costruito appositamente per il CSeries, che nell'ottobre 2010 ha iniziato la prima fase di test, completata nel settembre 2011.\nLa continuazione del processo di prova del motore si \u00e8 incentrata, all'inizio del 2012, sui test in condizioni di ghiaccio, mentre le prove ufficiali da parte della FAA per la certificazione sono iniziate a gennaio 2012 con gli stress test della turbina di bassa pressione.\nNell'aprile 2012 la Pratt &amp; Whitney ha completato la seconda fase di test raggiungendo le 250 ore di funzionamento in volo e circa 2000 ore di test al suolo.\nLa Pratt &amp; Whitney ha completato il processo di certificazione per il primo motore della serie PW1000G, il PW1524G per il CSeries, nel febbraio 2013.\nLa versione finale del motore entrer\u00e0 in servizio nel 2013 con il Bombardier CSeries.\nAll'inizio del 2013, Embraer ha selezionato questo motore per la rimotorizzazione dell'Embraer E-Jets re-engine.\nCaratteristiche.\nFonti: Pratt\u00a0&amp;\u00a0Whitney,\nflightglobal.com,\nAirbus e MTU\u00a0Aero\u00a0Engines"}
{"id": "3559436", "revid": "224230", "url": "https://it.wikipedia.org/wiki?curid=3559436", "title": "Giuseppe Aurelio Di Gennaro", "text": ""}
{"id": "3559441", "revid": "118329186", "url": "https://it.wikipedia.org/wiki?curid=3559441", "title": "Elisabetta Torlasco", "text": "Biografia.\nAttiva principalmente in ruoli comici, si \u00e8 diplomata all'Accademia di Filodrammatici di Milano nel 1976. Subito dopo ha debuttato in teatro con spettacoli come \"Arlecchino, scegli il tuo padrone\", \"Mistero buffo\" di Dario Fo, \"La guerra\" di Carlo Goldoni e in particolar modo \"Temporale\" di \"Strimberg\" per la regia \"di\" Giorgio Strehler, replicato pi\u00f9 volte, trasmesso anche da Raiuno e portato in scena anche oltre i confini italiani. Nel 1980 debutta al cinema ottenendo un piccolo ruolo nel film \"Ho fatto splash\" di Maurizio Nichetti.\nNel 1983 \u00e8 avvenuto il suo debutto televisivo, con la partecipazione a \"M'ama non m'ama\" su Retequattro e la conduzione, su Telealto Milanese, di \"Spettacolo di\", diretta da Gianfranco Funari, a cui seguono nel 1984 altre apparizioni in \"Grand Hotel\" (Canale 5) e \"Sponsor City\" (Retequattro). Nello stesso periodo \u00e8 protagonista del film per la televisione \"Il coraggio\", andato in onda su Rai 1, e ha lavorato nelle reti radiofoniche dell'azienda pubblica per la realizzazione di alcune commedie radiofoniche.\nDal 1985 collabora con Fosco Gasperi, per il quale recita nel film \"Kildren\" e nella serie televisiva per Italia 1 \"Don Tonino\"; dallo stesso periodo comincia una collaborazione duratura con le produzioni RTI e in generale per le sitcom prodotte per le reti Mediaset: ha dato la voce al personaggio di Gramiglia la strega maligna per il contenitore di cartoni animati \"Bim bum bam\" e ha recitato nella fiction \"Fatto da me\". Nello stesso periodo ha avviato anche la carriera come cabarettista col gruppo \"Rise Miranda\" nel locale milanese Zelig, che successivamente ha dato il titolo all'omonima trasmissione televisiva.\nNegli anni novanta ha recitato nelle sitcom di Mediaset \"Le fatiche di Ercole\", \"Bat Roberto\", \"Casa Vianello\", \"Perry Nason\", \"Nonno Felice\" e \"Due per tre\". Nello stesso decennio ha partecipato ad alcuni cortometraggi: \"Sharan\" e \"Puzzle\". Nel decennio successivo ha continuato a lavorare nelle fiction per Mediaset come \"Vivere\", \"Finalmente soli\", \"CentoVetrine\", \"Il mammo\", \"O la va o la spacca\". Ha continuato a lavorare nel mondo del teatro."}
