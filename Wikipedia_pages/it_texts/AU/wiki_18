{"id": "3417166", "revid": "110157", "url": "https://it.wikipedia.org/wiki?curid=3417166", "title": "Carpe Diem (Belinda)", "text": "Carpe Diem \u00e8 il terzo album della cantante pop ispano-messicana Belinda pubblicato il 23 marzo 2010 dall'etichetta discografica Capitol.\nIl disco.\nIl disco \u00e8 stato pubblicato originariamente solo in Messico, Stati Uniti e Regno Unito, il 5 aprile successivo in Brasile, il 30 aprile in Germania e Austria e il 9 novembre in Spagna.\nDall'album sono stati estratti singoli \"Ego\u00edsta\", \"Dopamina\", \"Amor transg\u00e9nico\" e \"Gaia\"."}
{"id": "3417176", "revid": "640277", "url": "https://it.wikipedia.org/wiki?curid=3417176", "title": "Un anno senza Babbo Natale", "text": "Un anno senza Babbo Natale (\"The Year Without a Santa Claus\") \u00e8 un film per la televisione del 2006 diretto da Ron Underwood e trasmesso in prima visione dalla NBC l'11 dicembre 2006. Il film \u00e8 il remake di \"Un anno senza Babbo Natale\" del 1974."}
{"id": "3417178", "revid": "767487", "url": "https://it.wikipedia.org/wiki?curid=3417178", "title": "Gavin Bryars", "text": "Biografia.\n\u00c8 stato attivo, o ha prodotto lavori, in numerosi stili musicali, tra cui jazz, minimalismo, musica sperimentale, avanguardia e neoclassicismo. \u00c8 stato il fondatore della Portsmouth Sinfonia, esperimento per coinvolgere gli studenti consistente in una bizzarra orchestra di musicisti che non sapevano suonare il proprio strumento.\nBryars \u00e8 sposato con Anna Tchernakova, una regista e produttrice russa, e hanno tre figlie ed un figlio."}
{"id": "3417179", "revid": "1149807", "url": "https://it.wikipedia.org/wiki?curid=3417179", "title": "Un fidanzato per mamma e pap\u00e0", "text": "Un fidanzato per mamma e pap\u00e0 (\"Holiday in Handcuffs\") \u00e8 un film per la televisione del 2006 diretto da Ron Underwood e trasmesso in prima visione dalla ABC Family il 9 dicembre 2007. Il film vede protagonisti Melissa Joan Hart, Mario L\u00f3pez, Markie Post e Timothy Bottoms.\nTrama.\nTrudie, un'aspirante pittrice che fa la cameriera in un ristorante, fallisce un colloquio di lavoro e viene lasciata dal suo ragazzo. In preda a un esaurimento nervoso e non volendo trascorrere da single le vacanze con la famiglia, rapisce David Martin, un cliente del ristorante, e lo presenta ai genitori come il suo fidanzato Nick. Per il giovane \u00e8 impossibile fuggire, poich\u00e9 la casa di villeggiatura in cui Trudie lo ha portato \u00e8 completamente isolata. Decide cos\u00ec di stare al gioco, almeno fino a quando non arriva la polizia. Ma \u00e8 proprio allora che David si rende conto di essersi innamorato della sua rapitrice e decide di lasciare la sua promessa sposa per sposare Trudie."}
{"id": "3417183", "revid": "1149807", "url": "https://it.wikipedia.org/wiki?curid=3417183", "title": "Santa Baby - Natale in pericolo", "text": "Santa Baby - Natale in pericolo (\"Santa Baby 2: Christmas Maybe\") \u00e8 una film per la televisione del 2009 diretto da Ron Underwood e trasmesso in prima visione dalla ABC Family. Il film vede protagonisti Jenny McCarthy, Lynne Griffin, Richard Side e Gabe Khouth, ed \u00e8 il sequel di \"La figlia un po' speciale di Babbo Natale\" del 2006."}
{"id": "3417184", "revid": "1543377", "url": "https://it.wikipedia.org/wiki?curid=3417184", "title": "Packard Caribbean", "text": "La Caribbean \u00e8 un'autovettura costruita dalla Packard dal 1953 al 1956.\nEra il modello di punta della Casa automobilistica di Detroit, ed il suo design derivava da quello della Packard Pan-American, un modello da esposizione dell'anno precedente. \nDal 1953 al 1955 la Caribbean fu prodotta solamente in versione cabriolet. Nell'ultimo anno di fabbricazione alla decappottabile fu affiancata la versione hard-top.\nGli anni di produzione.\n1953.\nIntrodotta come parte della gamma della Cavalier, la Caribbean prodotta nel 1953 era forse il modello Packard pi\u00f9 facilmente identificabile per i suoi parafanghi posteriori bombati, le sue decorazioni laterali e la banda cromata che era applicata all'intera lunghezza della vettura. Questa fascia delineava in particolare le aperture della carrozzeria che ospitavano le ruote. La ruota di scorta era fornita di serie ed il cofano possedeva una larga presa d'aria. I corpi vettura della Caribbean erano modificati dalla \"Mitchell-Bentley Corporation\" di Ionia, nel Michigan. I colori disponibili erano il \"Polaris Blue\" (\u201cblu stella polare\u201d), il \"Gulf Green Metallic\" (\u201cverde golfo metallico\u201d), il \"Maroon Metallic\" (\u201cmarrone metallico\u201d) ed il \"Sahara Sand\" (\u201csabbia del deserto\u201d). Fu comunque fabbricata una serie limitata di esemplari color avorio o nero.\nGli interni della Caribbean erano riccamente rivestiti di pelle. Oltre a questo, erano disponibili molti \"optional\": ad esempio, nel primo anno di produzione, furono offerti con un costo extra la trasmissione Ultramatic ed i vetri elettrici.\nNel primo anno di produzione furono fabbricati 750 esemplari, che oggi sono molto ricercati dai collezionisti.\n1954.\nAll'inizio del 1954 la Caribbean fu elevata allo status di modello \"Senior\" (dal 1936 la gamma della Packard era contraddistinta da due serie: da un lato le lussuose \"Senior\", e dall'altro le pi\u00f9 economiche \"Junior\"). \nPer quanto riguarda il design, nel 1954 fu eliminata la bombatura dei parafanghi posteriori e l'uso di parti cromate divent\u00f2 pi\u00f9 abbondante. La Caribbean continu\u00f2 comunque ad avere il suo design unico, e fu commercializzata con una verniciatura a due colori. Come per la Patrician 400, alla Caribbean furono installati alloggiamenti per i fari anteriori dotati di pinne. Questi alloggiamenti erano una delle caratteristiche che distinguevano le Packard della serie \"Senior\" dai modelli di gamma inferiore. \nIl motore da 5880 cm\u00b3 di cilindrata installato sul modello era l'incarnazione dei propulsori Packard da otto cilindri in linea. \nIl 1954 fu l'anno in cui furono prodotte meno Caribbean, dato che ne furono realizzati solamente 400 esemplari.\n1955.\nLe Caribbean del 1955, che ora avevano installato un motore V8, adottarono completamente lo stile delle Packard della serie \"Senior\". I modelli erano disponibili con verniciature a due o tre colori. La presa d'aria sul cofano, da singola, fu sdoppiata in due unit\u00e0. Il modello ricevette anche sospensioni a barra di torsione. Nel 1955 furono prodotti 500 esemplari.\n1956.\nNel 1956 alla cabriolet fu aggiunta la versione hard-top, che possedeva anch'essa caratteristiche lussuose. Le differenze tra gli allestimenti dei modelli del 1956 rispetto a quelli dell'anno precedente erano minime. Fu cambiata la distanza tra le maglie della griglia anteriore, che divent\u00f2 cos\u00ec simile a quella installata sulla Patrician 400, mentre lo stile \u201ca cattedrale\u201d dei fari posteriori fu mantenuto. Per quanto riguarda i fanali anteriori, fu prevista una copertura superiore pi\u00f9 vistosa. Nel 1956 furono costruiti 263 esemplari della versione hard-top e 276 di quella cabriolet.\nLa Caribbean non fu pi\u00f9 prodotta con la chiusura degli stabilimenti storici Packard di Detroit ed il conseguente trasferimento delle attivit\u00e0 produttive della Casa automobilistica nelle fabbriche della Studebaker a South Bend."}
{"id": "3417191", "revid": "235890", "url": "https://it.wikipedia.org/wiki?curid=3417191", "title": "Componenti covarianti e controvarianti", "text": ""}
{"id": "3417202", "revid": "345376", "url": "https://it.wikipedia.org/wiki?curid=3417202", "title": "Madonna del Roseto (Luini)", "text": "La Madonna del Roseto \u00e8 un dipinto a olio su tavola (70x63 cm) di Bernardino Luini, databile al 1510 circa e conservato nella Pinacoteca di Brera a Milano.\nStoria.\nCapolavoro della fase giovanile dell'artista, venne acquistato dalla galleria nel 1826, dalla collezione di Giuseppe Bianchi. Tradizionalmente viene riferita come proveniente dalla Certosa di Pavia, ma non vi \u00e8 alcuna documentazione al riguardo. \nDescrizione e stile.\nA mezza figura, la Madonna \u00e8 raffigurata seduta con il Bambino in braccio, davanti a una spalliera di rose bianche: si tratta del tipico fiore mariano, il cui accostamento iconografico alla Vergine era in uso da tutto il Medioevo. L'attenzione dedicata alla descrizione delle piante si riallaccia al naturalismo lombardo, le cui origini si possono ricercare nell'arte tardogotica. \nLo sfondo \u00e8 scuro e uniforme, in modo da far risaltare l'illuminazione dolce e soffusa. Il volto della Madonna mostra infatti l'inconfondibile modello leonardesco, con un dolce sfumato. Anche il Bambino si ispira a precedenti di Leonardo, ma nessuno in particolare (o forse la mai dipinta \"Madonna del gatto\"): l'artista us\u00f2 una certa libert\u00e0 nel rielaborarne la forma, disponendolo in diagonale, quasi a comporre un ideale arco che si ricollega alla figura della madre entro un ovale. Il Bambino indica il vaso di una pianta, riferimento al \"vaso mistico\" di Maria, e stringe con la destra la pianta che ne esce, un'aquilegia che rappresenta, per il colore rossastro, il sangue della Passione, quindi la prefigurazione del destino di Ges\u00f9."}
{"id": "3417205", "revid": "287204", "url": "https://it.wikipedia.org/wiki?curid=3417205", "title": "Michael Rosch", "text": ""}
{"id": "3417208", "revid": "39496830", "url": "https://it.wikipedia.org/wiki?curid=3417208", "title": "SOPOTC", "text": ""}
{"id": "3417216", "revid": "599013", "url": "https://it.wikipedia.org/wiki?curid=3417216", "title": "Benigno Bossi (disambigua)", "text": ""}
{"id": "3417217", "revid": "104458", "url": "https://it.wikipedia.org/wiki?curid=3417217", "title": "Zinnwald", "text": ""}
{"id": "3417219", "revid": "132266", "url": "https://it.wikipedia.org/wiki?curid=3417219", "title": "Ajdabiyya", "text": ""}
{"id": "3417223", "revid": "767487", "url": "https://it.wikipedia.org/wiki?curid=3417223", "title": "6,000 Enemies", "text": "6,000 Enemies \u00e8 un film del 1939 diretto da George B. Seitz.\nProduzione.\nIl film fu prodotto dalla Loew's (con il nome Loew's Incorporated) e MGM\nDistribuzione.\nDistribuito dalla Loew's (con il nome Loew's Incorporated) e MGM, il film usc\u00ec nelle sale USA il 9 giugno 1939.\nDate di uscita.\nIMDb\nAlias"}
{"id": "3417224", "revid": "119998196", "url": "https://it.wikipedia.org/wiki?curid=3417224", "title": "Bacino della Sirte", "text": "Il bacino della Sirte \u00e8 un bacino sedimentario dell'Africa settentrionale, con sedimenti datati dal Paleozoico inferiore al Terziario.\nSi estende su un'area di \u2248230,000\u00a0km\u00b2 attraverso la Libia orientale dal golfo della Sirte al Ciad settentrionale.\nLa altitudine varia da aree collinari a sud sino ad aree depresse (sino a 47 m sotto il livello del mare) a nord.\nPer quanto riguarda la morfologia, la superficie del bacino \u00e8 caratterizzata dai depositi eolici (dune) dei deserti (\"erg\") di Rebiana e di Kalansho.\nIl margine meridionale \u00e8 segnato dall'antiforme di Nubia, del Precambriano, che corrisponde al basamento roccioso del bacino, ed oltre bacini intracratonici di flessura e un cratone paleozoico relativamente stabile.\nAl margine settentrionale il limite convenzionale \u00e8 l'isobata 2.000 m.; il golfo della Sirte rappresenta la parte pi\u00f9 profonda del bacino.\nAl margine occidentale e sud-occidentale del bacino sono presenti rocce ignee.\nIl gradiente geotermico varia tra 1,82\u00a0\u00b0C/100 m a 3,3\u00a0\u00b0C/100 m.\nStruttura e genesi.\nIl bacino \u00e8 segnato da una serie di stretti \"horst\" e \"Graben\" con direzione nordovest-sudest, un'importante caratteristica strutturale che lo distingue dagli adiacenti bacini intracratonici di Kufra, Murzuk, e Ghadames; andando a nord-est verso il largo, la quota di queste strutture si abbassa progressivamente, sino a passare ad un complesso che comprende la piana abissale del mar Ionio, al di sotto della quale la crosta oceanica viene subdotta in direzione nordest sotto l'Arco ellenico.\nTutta l'area, dai bacini a pull-apart di Sabratah, alla faglia meridionale della Cirenaica, \u00e8 fortemente influenzata dal movimento estensionale destro che ha causato la deformazione fragile.\nLa debolezza strutturale della zona \u00e8 esemplificata dalla lunga alternanza di periodi di sollevamento e di subsidenza.\nNel tardo Precambriano, l'orogenesi panafricana ha consolidato una serie di frammenti proto-continentali in una parte di Gondwana.\nNel Giurassico superiore-Cretaceo inferiore \u00e8 iniziata una fase di rifting continentale (estensionale), appartenente al sistema di rift della Tetide, che \u00e8 culminata nel Cretaceo superiore, e si \u00e8 conclusa nel Terziario superiore.\nIl Bacino della Sirte, secondo lo schema di Bally e Snelson, \u00e8 un bacino intracratonico all'interno di litosfera rigida, posto su di un graben in fase iniziale e non associato alla formazione di megasuture; per Clifford invece nasce come un bacino di frattura interno, in prossimit\u00e0 del margine di placca, con asse del bacino associabile alla formazione di una giunzione tripla.\nIndustria estrattiva.\nIl bacino presenta giacimenti di idrocarburi sfruttati industrialmente, lo scisto della Sirte, del Cretaceo superiore, \u00e8 lo strato pi\u00f9 produttivo, altri strati serbatoio sono le rocce fratturate del basamento precambriano, l'arenaria di Gargaf del Cambriano-Ordoviciano, l'arenaria nubiana del Cretaceo inferiore, la formazione di Zelten del Paleocene e i carbonati (generalmente di bioerma) dell'Eocene. La trappola strutturale \u00e8 lo stile predominante dei giacimenti del bacino; l'alto di Gialo, situato nella parte orientale del bacino della Sirte, per esempio pur essendo un horst relativamente piccolo, risulta particolarmente importante per i giacimenti petroliferi ad esso associati."}
{"id": "3417226", "revid": "109330773", "url": "https://it.wikipedia.org/wiki?curid=3417226", "title": "Calvecchia", "text": "Calvecchia (\"Calvecia\" in veneto) \u00e8 una frazione di San Don\u00e0 di Piave, nella citt\u00e0 metropolitana di Venezia. Si trova nell'area a nord del comune e confina con Ceggia. \u00c8 attraversata da via Calvecchia (SS 14) che collega San Don\u00e0 a Ceggia.\nCi possiamo trovare una chiesa nei pressi della quale ogni anno si tiene la sagra cittadina, nel periodo luglio-agosto. Vi sono due parchi e un campo da calcio, utilizzato per gli allenamenti delle nostre squadre di calcio e quelle di San Don\u00e0. "}
{"id": "3417227", "revid": "235890", "url": "https://it.wikipedia.org/wiki?curid=3417227", "title": "Controvarianza", "text": ""}
{"id": "3417228", "revid": "1573940", "url": "https://it.wikipedia.org/wiki?curid=3417228", "title": "Callionima gracilis", "text": "Callionima gracilis () \u00e8 un lepidottero appartenente alla famiglia Sphingidae, endemico dell'isola di Cuba.\nDescrizione.\nAdulto.\n\u00c8 una specie simile, per taglia e colori, a \"C. grisescens\", rispetto alla quale presenta l'apice delle ali anteriori tronco, fortemente rientrante, ed una grande macchia argentata sulla pagina superiore, nettamente divisa in due rami; il ramo inferiore della macchia \u00e8 circoscritto all'interno di una non ben definita banda nera longitudinale, di valore diagnostico, che corre tra la linea antimediana e quella submarginale, verso il centro dell'ala.\nNel genitale maschile l'uncus \u00e8 suddiviso in quattro processi, dei quali i due mediani sono lisci, a forma di spina, e curvati all'indietro, mentre i due laterali appaiono larghi, triangolari e pelosi. Lo gnathos termina, su entrambi i lati del tubulo anale, con un uncino a forma di spina, che giace nascosto nella superficie concava inferiore dell'uncus.\nLarva.\nDati mancanti.\nPupa.\nI bruchi si impupano negli strati superficiali della lettiera. Le crisalidi sono traslucide.\nDistribuzione e habitat.\nL'areale di questa specie \u00e8 ristretto a Cuba.\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nLa specie \u00e8 probabilmente multivoltina.\nAlimentazione.\nDati non disponibili.\nTassonomia.\nSottospecie.\nNon sono state descritte sottospecie.\nSinonimi.\n\u00c8 stato riportato un solo sinonimo:"}
{"id": "3417229", "revid": "235890", "url": "https://it.wikipedia.org/wiki?curid=3417229", "title": "Controvariante", "text": ""}
{"id": "3417231", "revid": "606039", "url": "https://it.wikipedia.org/wiki?curid=3417231", "title": "Hemeroplanes gracilis", "text": ""}
{"id": "3417232", "revid": "38120", "url": "https://it.wikipedia.org/wiki?curid=3417232", "title": "Anno Internazionale della Chimica", "text": ""}
{"id": "3417233", "revid": "486946", "url": "https://it.wikipedia.org/wiki?curid=3417233", "title": "Java\u00e9s", "text": ""}
{"id": "3417234", "revid": "39900", "url": "https://it.wikipedia.org/wiki?curid=3417234", "title": "Slalom gigante ai Giochi olimpici", "text": ""}
{"id": "3417235", "revid": "46931", "url": "https://it.wikipedia.org/wiki?curid=3417235", "title": "Isola di Bananal", "text": ""}
{"id": "3417237", "revid": "287204", "url": "https://it.wikipedia.org/wiki?curid=3417237", "title": "Affreschi da villa La Pelucca", "text": "Il ciclo di affreschi da villa La Pelucca \u00e8 un'opera di Bernardino Luini, databile al 1520-1523 e conservata, nella porzione pi\u00f9 consistente, nella Pinacoteca di Brera a Milano. Altri frammenti si trovano alla Wallace Collection di Londra, al Louvre, al Museo Cond\u00e9 di Chantilly e in altre collezioni private.\nStoria.\nGerolamo Rabia, nobile milanese, fu il committente per Luini di un ciclo di affreschi, tra l'altro, destinato a decorare la sua villa suburbana chiamata \"La Pelucca\", nei pressi di Monza (oggi comune di Sesto San Giovanni e trasformata in casa di riposo). Nel periodo napoleonico risiedette nella villa il vicer\u00e9 Eugenio di Beauharnais, passando poi al demanio del Regno Lombardo-Veneto alla restaurazione nel 1816, poco prima che fosse venduta a privati. Gli affreschi vennero staccati tra il 1821 e il 1822 con una campagna diretta da Stefano Barezzi, che si trasport\u00f2, secondo l'uso dell'epoca su tavole di legno: tale tecnica \u00e8 all'origine delle numerose fessure che ancora oggi sono visibili. Andarono perdute vaste porzioni delle scene, soprattutto relative alle architetture dipinte che le incorniciavano, alterando irrimediabilmente la leggibilit\u00e0 del ciclo e, in alcuni casi, la lettura stessa delle scene.\nNon tutti i frammenti restarono per\u00f2 a Milano: alcuni presero la via del mercato antiquario, ricomparendo in diversi musei e collezioni. In tempi recenti Pinin Brambilla Bacilon e Maria Teresa Binaghi Olivari ne hanno condotto un restauro, che ha mantenuto gli storici supporti lignei. In seguito si \u00e8 provveduto ad allestirli in galleria, con un criterio che per la prima volta li mostrava quasi al completo, dopo lunghi anni di permanenza nei depositi.\nDescrizione e stile.\nGli affreschi di villa La Pelucca provengono da vari ambienti e compongono un vasto ciclo di stampo umanistico, con episodi tratti dal mondo cortese, dalla mitologia e dalla Sacra Scrittura. La sala pi\u00f9 grande, col camino, era decorata dalla \"Fucina di Vulcano\" e alle pareti si trovavano \"Storie dell'Esodo\". Una stanza adiacente aveva un sopracamino con il \"Sacrificio di Pan\" e sulle pareti il \"Busto di fanciulla\", il \"Cavaliere\" e la \"Scena di metamorfosi\", da Ovidio. Un altro ambiente vicino, pi\u00f9 piccolo, mostrava il \"Bagno delle fanciulle\", forse la pi\u00f9 celebre tra le scene, e la scena di lettura non chiara, che sullo sfondo ha la \"Nascita di Adone\"; vi si trovavano inoltre il cosiddetto \"Gioco della mano calda\" (un specie di schiaffo del soldato), il frammento con la \"Coppia di giovani\" e le lunette con \"Putti vendemmianti\".\nDalla cappella, tuttora esistente, provengono infine il \"Corpo di santa Caterina d'Alessandria trasportato dagli angeli\" e altri frammenti: un \"Eterno benedicente\" un \"Angelo adorante\" nei depositi di Brera e un secondo angelo oggi in collezione privata.\nLe scene note sono (dove non segnalata la collocazione si intende la Pinacoteca di Brera, le misure sono in cm):\nDa un punto di vista stilistico gli affreschi mostrano l'influenza del Bramantino: nelle \"Donne al bagno\" ad esempio la figura di spalle \u00e8 un omaggio palese agli arazzi dei Mesi, in particolare quello di \"Febbraio\"."}
{"id": "3417238", "revid": "110157", "url": "https://it.wikipedia.org/wiki?curid=3417238", "title": "You Can Have What You Want", "text": "You Can Have What You Want \u00e8 il terzo album di Jason Robert Quever conosciuto con lo pseudonimo di Papercuts.\n\u00c8 stato pubblicato dall'etichetta indipendente Gnomonsong nel 2009."}
{"id": "3417240", "revid": "767487", "url": "https://it.wikipedia.org/wiki?curid=3417240", "title": "La morte viene dallo spazio", "text": "La morte viene dallo spazio \u00e8 un film del 1958 diretto da Paolo Heusch.\n\u00c8 la prima pellicola di genere fantascientifico drammatico (non farsesco) realizzata in Italia\ne costituisce l'esordio nella regia di Heusch. Racconta la minaccia al pianeta Terra costituita da una pioggia di asteroidi, anticipando il filone catastrofico.\nTrama.\nUn razzo a propulsione atomica guidato da un pilota, costruito grazie alla collaborazione internazionale, viene lanciato verso la Luna da una base ONU.\nA seguito di un incidente, il razzo oltrepassa la luna (mentre il pilota riesce a ritornare sulla terra) ed esplode in una cintura di asteroidi tra Marte e Giove. Gli asteroidi vengono cos\u00ec deviati con orbita convergente verso una collisione con la Terra. A causa del grande numero di oggetti cosmici che si stanno avvicinando alla terra, all'inizio sembra che non ci sia alcuna speranza per evitare la catastrofe. Tuttavia la speranza ritorna quando si stabilisce che l'orbita dei meteoriti incrocer\u00e0 la luna che cos\u00ec far\u00e0 da barriera. Tuttavia, mentre la maggior parte dei meteoriti effettivamente viene bloccata dalla Luna, un certo numero di essi non viene bloccata (pochi in confronto al totale ma pi\u00f9 che sufficienti a distruggere la vita sulla Terra). In questo drammatico momento la cooperazione delle grandi potenze nucleari, rivali nella guerra fredda ma solidali nel tentativo di salvare la Terra, potr\u00e0 scongiurare il pericolo incombente della distruzione del pianeta: tutti i missili balistici nucleari a disposizione vengono lanciati verso lo spazio e distruggono gli asteroidi rimanenti, salvando cos\u00ec la Terra.\nProduzione.\n\u00c8 una coproduzione italo-francese.\nDistribuzione.\nIl film usc\u00ec nelle sale italiane il 4 settembre 1958. Fu distribuito in Francia con il titolo \"Le danger vient de l'espace\" il 15 luglio 1959, negli Stati Uniti come \"The Day the Sky Exploded\" nel 1958 (85'), in Gran Bretagna come \"Death Comes from Outer Space\" nel 1960 (82').\nIl film \u00e8 stato distribuito per la prima volta in DVD dalla Sinister Film nel 2017.\nAccoglienza.\nCritica.\nAll'epoca della sua uscita, A. Albertazzi scrisse che \"la trama \u00e8 ideata molto ingegnosamente e la tensione che l'azione suscita va aumentando e non viene meno fino alla conclusione\".\nFantafilm scrive che la pellicola, \"fotografata egregiamente da Mario Bava [...], pur rimanendo confinata nel semplice e convenzionale ambito di un catastrofismo prima maniera, si colloca tuttavia ben al di sopra della media nel confronto con analoghe produzioni contemporanee - anche americane - per la cura e la validit\u00e0 con cui sono realizzate ambientazioni, scenografie ed effetti\"."}
{"id": "3417242", "revid": "110157", "url": "https://it.wikipedia.org/wiki?curid=3417242", "title": "Fading Parade", "text": "Fading Parade \u00e8 il quarto album di Jason Robert Quever, conosciuto con lo pseudonimo di Papercuts, pubblicato il 1\u00ba marzo 2011 dall'etichetta discografica Sub Pop Records."}
{"id": "3417244", "revid": "1833487", "url": "https://it.wikipedia.org/wiki?curid=3417244", "title": "Schiaffo del soldato", "text": "Lo schiaffo del soldato \u00e8 un gioco di gruppo. Deve il suo nome agli ambienti di leva, dove era popolare.\nFunzionamento.\nIl gioco non ha bisogno di nessuna attrezzatura, consiste semplicemente nel far girare una persona o comunque nel coprirle la visuale, mentre una persona scelta tra il gruppo le colpisce una mano piegata dietro alla schiena: chi \"sta sotto\" deve poi indovinare chi ha tirato lo schiaffo, se indovina scambia il posto con chi \u00e8 stato scoperto, altrimenti deve stare sotto un altro turno. Mentre la vittima cerca di indovinare chi lo ha colpito, tutti gli altri di solito fanno roteare un dito in aria.\nLe origini del gioco si perdono nei secoli, ma \u00e8 l'Italia che presenta le opere pi\u00f9 antiche al riguardo. Sebbene conosciuto con vari nomi, presumibilmente varianti del ludo, troviamo la sua rappresentazione in dipinti e affreschi come ad esempio, il ciclo di Villa La Pelucca di Bernardino Luini (1520 circa). Di seguito, forse ispirata alle opere italiane del Rinascimento, la Francia esordisce con la serie dei \"Giochi di societ\u00e0\" di Jean-Honor\u00e9 Fragonard (1775-1780 circa) e il dipinto ad olio di Paul Charles Chocarne-Moreau del 1901."}
{"id": "3417249", "revid": "109609550", "url": "https://it.wikipedia.org/wiki?curid=3417249", "title": "Santa Maria di Piave", "text": "Santa Maria di Piave (\"Santa Maria de Piave\" in veneto) \u00e8 una frazione di San Don\u00e0 di Piave, situata nella citt\u00e0 metropolitana di Venezia. Si trova nel punto pi\u00f9 a sud del territorio comunale e confina da una parte con Caposile e dall'altra con Ca' Nani, quest'ultima localit\u00e0 di Jesolo. \nIn passato nello stesso luogo della frazione esisteva una localit\u00e0, oggi scomparsa, chiamata Villafranca."}
{"id": "3417251", "revid": "587663", "url": "https://it.wikipedia.org/wiki?curid=3417251", "title": "8bf", "text": "8BF, noto anche come Photoshop plugin, \u00e8 un formato di file utilizzato dai plugin impiegati in diversi programmi di elaborazione di grafica raster, nato inizialmente per l'uso con Adobe Photoshop (nella versione 2.5). Con il tempo altri programmi di grafica (es Paint Shop Pro, Paint.NET, GIMP, ecc.) e visualizzatori di file (es XnView, IrfanView, ecc.) hanno iniziato a supportare questi plugin, seppur con una compatibilit\u00e0 totale non sempre garantita, anche a causa della mancanza in questi di funzionalit\u00e0 presenti invece nel programma di Adobe (come per esempio la gestione delle trasparenze o delle finestre di dialogo); in alcuni casi i plugin per funzionare necessitano della presenza di librerie installate con Photoshop. \nL'eseguzione del plugin apre una sorta di mini editor nella finestra del programma, che permette di applicare degli effetti grafici all'immagine che si sta elaborando o di ottenere informazioni su questa.\nA partire del 2002 Adobe ha ristretto sia l'accesso che gli usi coperti dalla licenza delle nuove versioni del Photoshop Software development kit, il quale contiene le specifiche su come sviluppare plugin per il programma.\nOltre ai file \"8bf\", che vengono impiegati per gli effetti grafici, Photoshop usa anche altri formati con nome simile, come gli \"8bi\" e \"8be\" (rispettivamente per l'importazione e l'esportazione delle immagini in formati specifici non supportati nativamente) o l'\"8bs\" per le selezioni.\nBibliografia.\nJack Drafahl, Sue Drafahl, \"Plug-ins for Adobe Photoshop: A Guide for Photographer\", Amherst Media Inc, 2004, ISBN 9781584281290"}
{"id": "3417257", "revid": "767487", "url": "https://it.wikipedia.org/wiki?curid=3417257", "title": "Papercuts", "text": ""}
{"id": "3417263", "revid": "92723", "url": "https://it.wikipedia.org/wiki?curid=3417263", "title": "Wa (Ghana)", "text": "Wa \u00e8 una citt\u00e0 del Ghana, capoluogo della Regione Nordoccidentale.\n\u00c8 il centro principale del gruppo etnico Wala. La popolazione \u00e8 prevalentemente musulmana."}
{"id": "3417267", "revid": "767487", "url": "https://it.wikipedia.org/wiki?curid=3417267", "title": "Ho (Ghana)", "text": "Ho \u00e8 una citt\u00e0 del Ghana, capoluogo della Regione del Volta.\nVi si parla la lingua ewe."}
{"id": "3417268", "revid": "123455193", "url": "https://it.wikipedia.org/wiki?curid=3417268", "title": "Casimiro Piccolo", "text": "Biografia.\nDi famiglia aristocratica, era figlio del barone Giuseppe Piccolo di Calanovella e di Donna Teresa Tasca Filangeri di Cut\u00f2 e fratello del poeta Lucio Piccolo. Cugino di Giuseppe Tomasi di Lampedusa, a partire dal 1932 insieme alla madre, al fratello e alla sorella Agata Giovanna, fugg\u00ec dalla mondanit\u00e0 palermitana per trascorrere il proprio tempo a Villa Piccolo, la dimora di famiglia nelle colline di Capo d'Orlando, in un isolamento pressoch\u00e9 totale.\nStudioso di metapsichica e di occultismo, pare che in giovent\u00f9, a Palermo, sia stato membro della Societ\u00e0 teosofica ma non esistono testimonianze dirette n\u00e9 documentali al riguardo. Sempre nel capoluogo siciliano fu iscritto alla Societ\u00e0 Siciliana per la Storia Patria. Era lettore assiduo di riviste europee del tempo e di pubblicazioni aventi carattere scientifico, psicologico e misterico, specialmente in lingua inglese e francese. \nIn giovent\u00f9 studi\u00f2 a Roma e del periodo giovanile restano diverse lettere e molti acquerelli aventi come oggetto ritratti di famiglia o di piante o di paesaggi, secondo lo stile della pittura siciliana di tardo Ottocento - primi Novecento. \u00c8 ricordato soprattutto per i suoi acquerelli a sfondo esoterico e magico-simbolico del periodo della maturit\u00e0, eseguiti a partire dagli anni trenta: sceglieva quali soggetti prediletti figure fantastiche che riferiva di incontrare lungo le sue passeggiate notturne nei giardini e nei viali di Villa Piccolo, tra cui elfi, fate, gnomi, folletti e altri personaggi del bosco, che Bent Parodi annovera fra i cosiddetti \"spiriti elementali\".\nAll'amore per la pittura, affianc\u00f2 la passione per la fotografia, con migliaia di scatti, oggi custoditi nel museo gestito dalla Fondazione Famiglia Piccolo di Calanovella da lui istituita nel 1970 nella villa di famiglia. In particolare, restano memorabili i suoi ritratti fotografici di borghi dei Nebrodi e di uomini e donne dell'immediato dopoguerra (contadini, pescatori, lavandaie), testimonianze uniche di una Sicilia profonda oggi scomparsa. "}
{"id": "3417269", "revid": "287204", "url": "https://it.wikipedia.org/wiki?curid=3417269", "title": "Salix purpurea", "text": "Il salice rosso (Salix purpurea ) \u00e8 un piccolo albero dioico e deciduo appartenente alla famiglia delle Salicaceae.\nEtimologia.\nL'epiteto specifico risale al latino \"purpureus\" \"di color porpora\", da \"purpura\", a sua volta dal greco \u03c0\u03bf\u03c1\u03c6\u03cd\u03c1\u1fb1 \"porph\u00fdr\u0101\", riferibile agli amenti e ai rametti di colore rossastro.\nMorfologia.\nPortamento.\n\u00c8 un arbusto policormico che pu\u00f2 raggiungere un'altezza fino a 5-6 metri, a volte assume un portamento arboreo. Il fusto \u00e8 ricoperto da una corteccia di colore grigio, liscia negli esemplari giovani, poi irregolarmente screpolata, verde chiara o gialla all'interno delle screpolature. I rami giovani sono piuttosto sottili e fragili, prima rosso-bruni, poi giallo-grigiastri. Le gemme sono appiattite ed appuntite.\nFoglie.\nLe foglie sono alterne, con un picciolo breve, sono lunghe da 4 a 12-16 centimetri, lanceolate e con margine seghettato verso l'apice, con nervatura pennata. La faccia inferiore \u00e8 di colore grigio-verde mentre quella superiore \u00e8 lucida e di colore verde pi\u00f9 scuro.\nFiori.\nI fiori sono raggruppati in amenti unisessuali. Essendo una specie dioica i fiori maschili e femminili si sviluppano su individui separati.\nFrutti.\nIl frutto \u00e8 una capsula ovoidale e pubescente, dotata di peduncolo, entro la quale si trovano i semi piccolissimi.\nDistribuzione e habitat.\nVegeta in Europa, Asia occidentale fino alla Siberia ed America settentrionale. Il suo habitat naturale \u00e8 rappresentato dalle aree di bosco umido e dal greto di fiumi, torrenti e ruscelli. Vegeta a quote comprese tra 0 e 600 metri.\nPropriet\u00e0 ed utilizzo.\nLa corteccia di questa pianta contiene un principio attivo, la salicina, che ha propriet\u00e0 antifermentative, febbrifughe, astringenti ed antireumatiche.\nI rami vengono utilizzati per realizzare cesti ed oggetti intrecciati."}
{"id": "3417272", "revid": "2519", "url": "https://it.wikipedia.org/wiki?curid=3417272", "title": "Aflao", "text": "Aflao \u00e8 una citt\u00e0 del Ghana nella Regione del Volta.\n\u00c8 la prima citt\u00e0 della costa orientale dopo il confine con il Togo.\nIl principale gruppo etnico \u00e8 quello degli Anlo, del gruppo degli Ewe."}
{"id": "3417277", "revid": "10652", "url": "https://it.wikipedia.org/wiki?curid=3417277", "title": "Salice rosso", "text": ""}
{"id": "3417278", "revid": "767487", "url": "https://it.wikipedia.org/wiki?curid=3417278", "title": "Rodolfo di Lasso", "text": "Biografia.\nRodolfo di Lasso, secondo figlio di Orlando di Lasso, nacque a Monaco di Baviera intorno al 1563. Le prime notizie sulla sua attivit\u00e0 risalgono al 1585, anno in cui entr\u00f2 a servizio presso la cappella della corte di Baviera. Dopo aver lavorato per un breve periodo come organista alla corte degli Hohenzollern ad Hechingen nel 1586, torn\u00f2 a Monaco l'anno seguente, divenendo primo organista nel 1589; manterr\u00e0 quel posto sino alla morte.\nSi spos\u00f2 prima del 1590; dal suo matrimonio nacquero quattro figli. Nel 1609 divenne compositore del Duca. Nello stesso anno, insieme al fratello Ferdinand, pubblic\u00f2 il \"Magnum opus musicum\", in cui \u00e8 riunita una parte dell'enorme \"corpus\" dei mottetti paterni.\nStile.\nLa fama eccezionale riscossa da Orlando di Lasso e il suo altissimo livello compositivo, influenzarono inevitabilmente i compositori contemporanei e successivi, tra cui il figlio; alcuni dei \"magnificat\" di Rodolfo sono parodie di composizioni di Orlando di Lasso. Rodolfo fu per\u00f2 un musicista prolifico che seppe emanciparsi dal linguaggio della generazione a cui apparteneva il padre; parte delle sue composizioni utilizzano infatti il basso continuo e i duo per soprano sono scritti nello stile del primo Seicento."}
{"id": "3417279", "revid": "741067", "url": "https://it.wikipedia.org/wiki?curid=3417279", "title": "John Halliday", "text": "Biografia.\nAttore teatrale e cinematografico, John Halliday interpret\u00f2 spesso ruoli di aristocratico. Bench\u00e9 fosse nato a Brooklyn, l'attore sfoggiava un accento britannico che gli permetteva di impersonare personaggi di inglese o di appartenenti all'alta societ\u00e0: uno dei suoi ruoli pi\u00f9 conosciuti \u00e8 quello del padre di Tracy Lord in \"Scandalo a Filadelfia\".\nNel corso della sua carriera, iniziata nel 1911 alla Lubin Manufacturing Company e finita nel 1941, gir\u00f2 pi\u00f9 di ottanta pellicole."}
{"id": "3417282", "revid": "399", "url": "https://it.wikipedia.org/wiki?curid=3417282", "title": "Tisch School of the Arts", "text": ""}
{"id": "3417284", "revid": "767487", "url": "https://it.wikipedia.org/wiki?curid=3417284", "title": "Corrado Fatta", "text": " \nBiografia.\nIl barone Corrado Fatta, storico e saggista, \u00e8 noto soprattutto per la traduzione in italiano, insieme a Guido Calogero, delle \"Lezioni sulla Filosofia della storia\" di Hegel e per il saggio \"Du snobisme\", pubblicato in Francia nel 1961 e dedicato all'amico Giuseppe Tomasi di Lampedusa.\nLa tesi della riproduzione inevitabile delle differenze di classe che conclude l'apologia di un aristocratico fatta da padre Pirrone all'erbuario appisolato, nel romanzo di Giuseppe Tomasi di Lampedusa, \"Il Gattopardo\", era derivata dalle conversazioni che lo stesso Tomasi di Lampedusa aveva avuto con l'autore del saggio \"Du Snobisme\" e suo carissimo amico, Corrado Fatta. \n\"Du Snobisme\" era un saggio storico-sociologico sul comportamento di classe, la cui scrittura si era avvalsa delle conversazioni fra i due amici.\nCorrado Fatta possedeva, inoltre, una vasta biblioteca, con oltre 15\u00a0000 volumi tra letteratura, storia, politica e filosofia: di essa, una parte (circa 5450 volumi) costituisce la cosiddetta \"Collezione Fatta\", istituita dopo la sua morte presso la Biblioteca centrale della Regione Siciliana a Palermo. Insieme a quella di Pietro Emanuele Sg\u00e0dari, la biblioteca di Corrado Fatta \u00e8 l'unica superstite delle grandi biblioteche siciliane, perch\u00e9 legate alla Biblioteca Centrale della Regione siciliana. Entrambe hanno qui fatto oggetto di una mostra: \"I Luoghi di Tomasi\", mostra bibliografico documentaria su Giuseppe Tomasi di Lampedusa\nCorrado Fatta apparteneva al circolo di aristocratici intellettuali di cui facevano parte Giuseppe Tomasi di Lampedusa, Lucio Piccolo, poeta e cugino di Tomasi di Lampedusa, Pietro Emanuele Sg\u00e0dari di Lo Monaco, critico musicale del \"Giornale di Sicilia\" e traduttore di Ronsard et Villon, Raniero Alliata di Pietragliata, Fulco Santostefano duca della Verdura e marchese della Cerda, e tra i giovani frequentatori del salotto di casa Sg\u00e0dari negli anni cinquanta Francesco Orlando (giovane allievo di Tomasi di Lampedusa e professore di Letteratura francese presso la Scuola Normale di Pisa), Francesco Agnello (musicologo, fondatore dell'Associazione Amici della musica), Gioacchino Lanza Tomasi, Antonio Pasqualino (medico, studioso delle tradizioni popolari e fondatore del Museo internazionale delle Marionette a Palermo), Ubaldo Mirabelli (giornalista, critico d'arte), fino alla giovanissima Dacia Maraini che, nel romanzo in cui racconta la sua infanzia a Palermo, \"Bagheria\", racconta le serate in casa Sg\u00e0dari:\n\"Il Beppuzzo che ho conosciuto io, era famoso per i suoi libri, e per i suoi dischi, si diceva che ne avesse pi\u00f9 di diecimila, La sua casa era meta di giovani studiosi di tutta la citt\u00e0, e lui era felice di trattenerli a pranzo e a cena. Purch\u00e9 amassero i libri e fossero dotti e giovani. Purch\u00e9 sapessero muoversi con disinvoltura fra Sant'Agostino e Proust, fra Thomas Mann e Adorno. Adrian Leverkuhn era un suo idolo [\u2026].\nSolo ogni tanto qualche ragazza, amica dei giovanotti in questione, veniva tollerata per una serata musicale [\u2026]. Una di queste ero io. Anche se in fatto di musica ero ignorante, Ma coi libri me la cavavo abbastanza: non ero dietro a nessuno in fatto di letture. Avevo divorato, prima di loro, sia la Montagna incantata che Giuseppe e i suoi fratelli [\u2026]. E sapevo chi era Becky Sharpe e chi Nastasia Filippovna, avevo preso a cuore le sorti di Madame Bovary e potevo citare a memoria i pensieri di Bezuchov [\u2026]. \nAscoltavo affascinata il vecchio Beppuzzo che teneva circolo sprofondato in una poltrona sgangherata [\u2026]. \nIntorno a lui si raccoglievano i ragazzi pi\u00f9 dotati di Palermo [\u2026]; tutti giovanotti di grandi speranze che facevano dell'intelligenza una religione, si cibavano soltanto di cose prelibate, comprese le musiche e le poesie [\u2026]. \nGli orrori della vita quotidiana: la povert\u00e0, gli intrighi politici, la brutalit\u00e0 delle \"ammazzatine\", rimanevano fuori dalla porta. L\u00ec dentro si entrava togliendosi le scarpe come in un tempio della conoscenza e del piacere. Un piacere castissimo, che si consumava tutto nell'ambito di parole e cibi raffinati, di musiche divine e citazioni greche e latine\"."}
{"id": "3417289", "revid": "102757091", "url": "https://it.wikipedia.org/wiki?curid=3417289", "title": "RINEX", "text": "RINEX (Receiver INdependent EXchange format) \u00e8 un formato di file per la memorizzazione di dati provenienti da sistemi satellitari di navigazione. Lo standard RINEX permette la memorizzazione e lo scambio dei dati indipendentemente dal ricevitore usato per effettuare la misura.\nI dati memorizzati in formato RINEX possono essere post-processati per ottenere una soluzione pi\u00f9 accurata, operazione che solitamente avviene con l'ausilio di informazioni aggiuntive non disponibili nel momento della misura, provenienti ad esempio da rilevazioni e modelli sulle condizioni atmosferiche."}
{"id": "3417292", "revid": "110157", "url": "https://it.wikipedia.org/wiki?curid=3417292", "title": "Diocesi di Milcovia", "text": "La diocesi di Milcovia (in latino: \"Dioecesis Milcoviensis\") \u00e8 una diocesi soppressa della Chiesa cattolica.\nTerritorio.\nLa diocesi sorgeva a poca distanza dai confini ungheresi, con un territorio compreso perlopi\u00f9 nella regione storica della Moldavia.\nSede vescovile era l'attuale citt\u00e0 di Milcovul (in ungherese: \"Milk\u00f3\").\nStoria.\nNel 1227 il re Andrea II d'Ungheria e l'arcivescovo di Esztergom Roberto vi fondarono la diocesi di Milcovia per i Cumani in fuga dai Mongoli, per gli insediamenti di Sassoni e Ungheresi e per le fondazioni presenti in zona dell'Ordine Teutonico. I domenicani furono incaricati dell'evangelizzazione dei Cumani.\nSecondo alcune ricostruzione questo vescovato ebbe giurisdizione fino al Dnepr, sul regno del capo cumano \"Bejbars\" (detto anche \"Barc\"), che si sarebbe convertito al cristianesimo latino gi\u00e0 nel 1227. Nel 1241 la sede venne per\u00f2 spazzata via dai Mongoli. Successivamente fu ristabilita nel XIV secolo.\nNel 1453 fu revocata al vescovo Gergely Istv\u00e1n la facolt\u00e0 di trasferire la sede vescovile a Bra\u0219ov.\nLa diocesi decadde dalla fine del XV secolo, a causa dell'invasione di popolazioni non cristiane. Al vescovo P\u00e1l de Ilsine, l'ultimo noto, fu concesso di esercitare il suo ministero a Esztergom."}
{"id": "3417294", "revid": "85526014", "url": "https://it.wikipedia.org/wiki?curid=3417294", "title": "Volontario in ferma annuale", "text": "Il volontario in ferma annuale, in Italia, (VFA) indicava un cittadino che sceglieva volontariamente di prestare servizio per un anno all'interno delle varie forze armate italiane.\nDisciplina normativa.\nLa figura venne introdotta con decreto legge 21 aprile 1999 n. 110 convertito con la legge 18 giugno 1999 n. 186 in occasione alla partecipazione italiana alle operazioni NATO nella Repubblica di Macedonia ed in Albania.\n\u00c8 stata poi superata, con la legge 23 agosto 2004, n. 226 con l'istituzione del ruolo dei \"volontario in ferma prefissata di 1 anno\" (VFP1).\nCollocamento nella gerarchia militare.\nIl VFA faceva parte della categoria dei militari di truppa, e si divideva in tre gradi:\nAl termine della ferma prefissata di 12 mesi si poteva, in attesa di concorsi, chiedere una rafferma (ovvero una proroga) di ulteriori 6 mesi."}
{"id": "3417296", "revid": "287204", "url": "https://it.wikipedia.org/wiki?curid=3417296", "title": "Lipizer", "text": ""}
{"id": "3417326", "revid": "123178281", "url": "https://it.wikipedia.org/wiki?curid=3417326", "title": "Sonorizzazione settentrionale", "text": "La sonorizzazione settentrionale indica il processo per cui le occlusive sorde del latino (in posizione intervocalica) sono diventate, nelle lingue neolatine della Rom\u00e0nia occidentale, delle occlusive sonore.\nQuesto fenomeno \u00e8 servito al linguista tedesco Walther von Wartburg per tracciare la linea La Spezia-Rimini. Le aree a nord-ovest della linea hanno sub\u00ecto la sonorizzazione, quelle a sud-est invece no. Nella prima zona abbiamo le lingue dette \"romanze occidentali\", come i dialetti dell'Italia settentrionale, il francese e lo spagnolo. Nella seconda zona invece abbiamo le lingue dette romanze orientali, come il toscano i dialetti dell'Italia centro-meridionale e il rumeno.\nSonorizzazione settentrionale nel toscano.\nIl toscano, e la lingua italiana standard che da esso deriva, \u00e8 una lingua romanza orientale, come i dialetti centro-meridionali, cio\u00e8 non ha avuto sistematicamente la sonorizzazione. \nMolte parole toscane ed italiane presentano per\u00f2 occlusive sonore in luogo delle sorde del latino. Ci\u00f2 in passato aveva fatto supporre che il toscano avesse sub\u00ecto, almeno in parte, il processo di sonorizzazione. Le parole con la sorda venivano spiegate quindi come latinismi, cio\u00e8 come parole entrate nella lingua per via dotta, senza subire i normali mutamenti. Per quanto i casi in cui troviamo un esito sonoro siano numerosi, le parole con conservazione della sorda sono per\u00f2 maggioritarie. Risultava quindi difficile considerarle tutte latinismi. Tra queste inoltre troviamo delle parole appartenenti a tre categorie di particolare interesse per il linguista, considerate indicative della lingua autoctona e dei fenomeni che essa ha subito:\nToponimi.\nIn Toscana i toponimi conservano l'occlusiva sorda. Essendo i nomi di luogo radicati nella comunit\u00e0 che l\u00ec vi vive, non \u00e8 pensabile che possano essere presi in prestito da parlate diverse. Per quanto riguarda le grandi citt\u00e0 si potrebbe obiettare che la necessit\u00e0 di riferirsi ad esse, oltre che dei suoi stessi abitanti, \u00e8 anche dei forestieri che hanno rapporti con esse. Ma certamente i nomi dei piccoli paesi isolati sono usati nella lingua viva soprattutto dagli abitanti stessi, pi\u00f9 che da estranei provenienti da altre regioni, per cui le occlusive sorde che vi compaiono devono rispecchiare la lingua del luogo. Un'altra obiezione potrebbe essere che in Toscana oltre al volgare era in uso anche il latino, e che quindi le occlusive sorde dei toponimi potrebbero essere conservate per latinismo. Gli esiti delle parole popolari smentiscono per\u00f2 tale ipotesi.\nParole popolari.\nConservano l'occlusiva sorda forme di uso frequente come \"marito\", \"capello\", \"amico\", \"fuoco\", ed in particolare parole legate alla vita quotidiana dei contadini come \"lupo\", \"ortica\", \"capra\". Essendo usate in modo continuo nella lingua viva, non \u00e8 pensabile che non abbiano subito la sonorizzazione, se fosse stata un processo attivo in Toscana. E nemmeno \u00e8 ipotizzabile che parole di uso popolare siano state reintrodotte artificialmente nel lessico toscano, riprese dal latino dai dotti.\nMorfemi verbali.\nConsiderando quelle desinenze verbali che nel latino presentavano un'occlusiva sorda tra vocali, si pu\u00f2 osservare che si conserva sempre nell'esito toscano. Ad esempio il verbo latino della I classe \"\"porto\" presentava alla seconda persona plurale la forma \"portatis\", e in toscano \u00e8 stata continuata come \"(voi) portate\". Le lingue romanze occidentali che hanno sub\u00ecto la sonorizzazione hanno invece l'occlusiva sonora anche nei morfemi verbali. In spagnolo, ad esempio, la continuazione di \"portatus\" \u00e8 \"portado\"\", e forme analoghe hanno anche i dialetti settentrionali.\nI morfemi grammaticali dei verbi sono considerati \"inventari morfematici chiusi\", perch\u00e9 non vi penetrano mai forme da altre lingue, ma continuano direttamente, nel nostro caso, il latino. Ci\u00f2 \u00e8 valido sempre, anche quando il morfema lessicale del verbo \u00e8 un prestito da altre lingue. Ad esempio il verbo \"mangiare\" \u00e8 un prestito dal francese antico \"\"mangier\", che proviene a sua volta dal latino \"manducare\" (la cui continuazione toscana \"manducare\"\" era presente in toscano antico); la sua coniugazione per\u00f2 utilizza i morfemi grammaticali del toscano, non quelli del francese.\nI morfemi verbali sono quindi una testimonianza degli esiti autoctoni di una lingua, e presentando esclusivamente la conservazione delle occlusive sorde latine situano il toscano e l'italiano, per quanto riguarda l'isoglossa della sonorizzazione, tra le lingue romanze orientali.\nImportazione degli esiti sonori nel toscano.\nNonostante la sonorizzazione in Toscana non sia avvenuta come fenomeno originario, le parole con l'esito sonoro sono molte, e risulta difficile spiegarle come singoli prestiti. Si \u00e8 quindi ipotizzata una \"moda di pronuncia\", diffusa in Toscana gi\u00e0 a partire dal Medioevo, dai commercianti settentrionali che intrattenevano fitti rapporti con il centro Italia. La pronuncia con l'occlusiva sonora deve essere stata percepita come lecita o addirittura a volte preferibile a quella con la sorda, e si \u00e8 quindi conservata per un gran numero di parole.\nDal punto di vista fonetico, \u00e8 inoltre naturale che si possa verificare un'assimilazione del tratto di sonorit\u00e0, che dalle vocali circostanti viene estesa alla consonante intervocalica. La fonazione sonora \u00e8 inoltre solitamente collegata ad un'articolazione lene dei foni, cio\u00e8 pi\u00f9 debole, quindi la sonorizzazione pu\u00f2 essere inquadrata all'interno dei fenomeni di lenizione che caratterizzano, o hanno caratterizzato in passato, moltissime lingue. Nei dialetti italiani centro-meridionali, ad esempio, \u00e8 attivo ancora oggi un fenomeno di lenizione o sonorizzazione parziale che pu\u00f2 portare ad esiti sonori, anche se pi\u00f9 spesso leni o semi-sonori.\nUn altro aspetto, questa volta fonematico, che spiega la penetrazione del fenomeno riguarda lo statuto di fonemi che gli esiti settentrionali gi\u00e0 possedevano nel toscano. Le occlusive sonore erano gi\u00e0 presenti nell'inventario fonematico toscano, quindi le parole settentrionali con esiti sonori si sono inquadrate senza difficolt\u00e0 nel sistema della lingua toscana.\nSonorizzazione della sibilante.\nUn fonema sconosciuto all'italiano si crea soltanto con la sonorizzazione intervocalica della fricativa /s/, che subisce accanto alle occlusive il fenomeno della sonorizzazione settentrionale. Accogliendo dai dialetti settentrionali alcune parole con intervocalica, dove il latino e il toscano autoctono avevano , l'italiano accoglie un nuovo suono nel proprio inventario. Lo statuto di [s] e [z] \u00e8 stato dibattuto, a causa del limitato numero di coppie minime in cui i due suoni si oppongono, ma /z/ \u00e8 oggi considerato un fonema dell'italiano, anche se con \"basso rendimento funzionale\" In posizione preconsonantica i due foni sono invece allofoni distribuzionali di un unico fonema, /s/, che si assimila alla sonorit\u00e0 della consonante seguente. La sua realizzazione \u00e8 quindi [s] davanti a consonante sorda, [z] davanti a consonante sonora."}
{"id": "3417327", "revid": "60985604", "url": "https://it.wikipedia.org/wiki?curid=3417327", "title": "Accadici", "text": ""}
{"id": "3417329", "revid": "465169", "url": "https://it.wikipedia.org/wiki?curid=3417329", "title": "Family Ties", "text": ""}
{"id": "3417330", "revid": "105611", "url": "https://it.wikipedia.org/wiki?curid=3417330", "title": "Supremo Ordine della Santissima Annunziata", "text": ""}
{"id": "3417340", "revid": "203463", "url": "https://it.wikipedia.org/wiki?curid=3417340", "title": "Santini", "text": ""}
{"id": "3417341", "revid": "1305772", "url": "https://it.wikipedia.org/wiki?curid=3417341", "title": "Ammiraglio Saint Bon", "text": ""}
{"id": "3417342", "revid": "834", "url": "https://it.wikipedia.org/wiki?curid=3417342", "title": "Ammiraglio di Saint Bon", "text": ""}
{"id": "3417345", "revid": "88740", "url": "https://it.wikipedia.org/wiki?curid=3417345", "title": "Anagnina", "text": ""}
{"id": "3417348", "revid": "1305772", "url": "https://it.wikipedia.org/wiki?curid=3417348", "title": "Andrej Smirnov", "text": "Andrej Smirnov pu\u00f2 riferirsi a:"}
{"id": "3417350", "revid": "2033069", "url": "https://it.wikipedia.org/wiki?curid=3417350", "title": "Operazione sottoveste (serie televisiva)", "text": "Operazione sottoveste (\"Operation Petticoat\") \u00e8 una serie televisiva statunitense in 32 episodi andati in onda per la prima volta nel corso di due stagioni dal 1977 al 1979 sull'emittente televisiva ABC. La serie si basa sul film omonimo del 1959. Ai 32 episodi va aggiunto un episodio pilota della durata di 120 minuti trasmesso nel 1977. In Italia la serie \u00e8 stata trasmessa su Rai 1.\nLa maggior parte del cast fu sostituita per la seconda stagione, questo port\u00f2 ad un sensibile calo degli ascolti e alla successiva cancellazione dopo soli 10 episodi. Tony Curtis, protagonista del film nel 1959 nel ruolo del tenente Nicholas Holden, \u00e8 il padre dell'attrice Jamie Lee, che nella serie ispirata al film interpreta il tenente Barbara Duran.\nTrama.\nLa serie \u00e8 incentrata sui rapporti tra i membri dell'equipaggio (maschile e femminile) del sottomarino militare \"Sea Tiger\", \"la tigre dei mari\", nel corso della seconda guerra mondiale."}
{"id": "3417351", "revid": "599013", "url": "https://it.wikipedia.org/wiki?curid=3417351", "title": "Verna", "text": ""}
{"id": "3417352", "revid": "174925", "url": "https://it.wikipedia.org/wiki?curid=3417352", "title": "Signino", "text": ""}
{"id": "3417353", "revid": "46931", "url": "https://it.wikipedia.org/wiki?curid=3417353", "title": "Operazione Sottoveste", "text": ""}
{"id": "3417362", "revid": "47767", "url": "https://it.wikipedia.org/wiki?curid=3417362", "title": "Salom\u00e8 con la testa del Battista (Luini)", "text": "Salom\u00e8 con la testa del Battista \u00e8 un dipinto a olio su tavola (70x63 cm) di Bernardino Luini, databile al 1527 circa e conservato nella Galleria degli Uffizi a Firenze.\nStoria.\nL'opera arriv\u00f2 a Firenze con uno scambio con la Galleria Imperiale di Vienna, nel 1773, con attribuzione a Leonardo. L'attribuzione a Luini risale al Gouthiez, basandosi sull'inventario del 1890; Beltrami la dat\u00f2 poi al 1527-1530 circa, quindi alla fase tarda\nDescrizione e stile.\nDi questo soggetto esistono almeno sei varianti autografe, tutte caratterizzate da personaggi a mezza figura, su sfondo scuro che esaltasse l'elegante sfumato leonardesco. Esse sono nel Kunsthistorisches Museum, al Louvre (la migliore), al Boston Museum of Fine Arts, nella raccolta del principe Borromeo a Isola Bella e al Prado.\nUn carnefice sta appoggiando la testa mozzata di Giovanni Battista in un'alzata con piede appoggita su un ripiano e tenuta da Salom\u00e8 (o forse Erodiade). A sinistra assiste alla scena un'anziana col capo velato, probabilmente un'ancella. Il volto del carnefice \u00e8 descritto con tratti quasi caricaturali, che ne esaltano la bruttezza e la malvagit\u00e0, in contrasto con i delicati lineamenti del volto esanime del Battista.\nParticolare attenzione \u00e8 dedicata al sontuoso abito di Salom\u00e8, caratteristico della moda di inizio Cinquecento, come pure la sua elaborata capigliatura a trecce. L'influsso di Leonardo \u00e8 particolarmente evidente nel volto della ragazza, accostato dai critici alla Scapigliata di Parma."}
{"id": "3417367", "revid": "122725752", "url": "https://it.wikipedia.org/wiki?curid=3417367", "title": "Legame quadruplo", "text": "Un legame quadruplo \u00e8 un legame chimico tra due atomi che coinvolge otto elettroni. Questo legame costituisce una estensione dei concetti familiari di legame doppio e triplo. Legami quadrupli stabili sono pi\u00f9 comuni nei metalli che stanno verso il centro della serie di transizione, e cio\u00e8 renio, tungsteno, molibdeno e cromo. Di solito i leganti che favoriscono la formazione del legame quadruplo non sono \u03c0-accettori, ma sono \u03c0-donatori.\nL'acetato di cromo(II), Cr2(\u03bc-O2CMe)4(H2O)2, \u00e8 stato il primo composto contenente un legame quadruplo ad essere sintetizzato. Fu descritto nel 1844 da Eug\u00e8ne-Melchior P\u00e9ligot, anche se il suo particolare tipo di legame non fu riconosciuto per pi\u00f9 di un secolo. Il primo composto nel quale fu caratterizzato il legame quadruplo \u00e8 stato invece l'octaclorodireniato(III) di potassio, K2[Re2Cl8]\u00b72H2O, in seguito a ricerche di F. A. Cotton nel 1964. In questo composto la distanza di legame Re\u2013Re \u00e8 solo 224\u00a0pm. Secondo la teoria degli orbitali molecolari il legame \u00e8 descritto come \u03c32\u03c04\u03b42 cio\u00e8 come un legame sigma, due legami pi greco e un legame \u03b4.\nSono stati descritti molti altri composti con legami quadrupli, soprattutto da Cotton e collaboratori. L'anione [Mo2Cl8]4- contenuto nel sale octaclorodimolibdato(II) di potassio, K4[Mo2Cl8], \u00e8 isoelettronico con l'anione [Re2Cl8]2- nel sale di direnio. Un esempio di composto di ditungsteno con un legame quadruplo \u00e8 [W2(hpp)4Cl2] (hpp = esaidropirimidopirimidina)."}
{"id": "3417371", "revid": "28592", "url": "https://it.wikipedia.org/wiki?curid=3417371", "title": "Andrey Smirnov", "text": ""}
{"id": "3417372", "revid": "767487", "url": "https://it.wikipedia.org/wiki?curid=3417372", "title": "Ry\u016bichi Sugiyama", "text": "Carriera.\nHa giocato per 11 anni con la squadra del Mitsubishi Motors, l'attuale Urawa Red Diamonds. Con la nazionale ha partecipato alle Olimpiadi 1964 e a quelle del 1968 vincendo, nella seconda edizione, la medaglia di bronzo."}
{"id": "3417376", "revid": "92723", "url": "https://it.wikipedia.org/wiki?curid=3417376", "title": "Diocesi di B\u00e9ziers", "text": "La diocesi di B\u00e9ziers (in latino: \"Dioecesis Biterrensis\") \u00e8 una sede soppressa della Chiesa cattolica.\nTerritorio.\nLa diocesi confinava a sud con il Mediterraneo, ad est con le diocesi di Lod\u00e8ve, Montpellier e Agde, a nord con quella di Vabres e ad ovest con le diocesi di Castres e di Saint-Pons-de-Thomi\u00e8res.\nSede vescovile era la citt\u00e0 di B\u00e9ziers nell'attuale dipartimento dell'H\u00e9rault, dove fungeva da cattedrale la chiesa dei Santi Nazario e Celso.\nNel 1671 la diocesi comprendeva circa 100 parrocchie, salite a 130 nel 1745.\nAll'epoca della rivoluzione francese la diocesi comprendeva le 5 parrocchie della citt\u00e0 episcopale e altre 136 parrocchie, suddivise in tre arcipresbiterati: Cazouls, Bouzigues e Pouget.\nStoria.\nSecondo la tradizione, il primo vescovo di B\u00e9ziers sarebbe Afrodisio (\"Aphrodisius\"), un santo egiziano che avrebbe ospitato la famiglia di Ges\u00f9 ad Hermopolis e sarebbe successivamente diventato discepolo di Cristo, quindi avrebbe accompagnato Sergio e Paolo in Gallia e sarebbe morto martire a B\u00e9ziers. \u00c8 probabile in realt\u00e0 che Afrodisio possa essere stato vescovo di B\u00e9ziers ma solo nel III secolo, come attesterebbe la vita di Paolo di Narbona. Il primo vescovo storicamente documentato \u00e8 Paolino menzionato nel 418. La diocesi era suffraganea dell'arcidiocesi di Narbona.\nLa prima testimonianza storica dell'esistenza di una comunit\u00e0 cristiana a B\u00e9ziers \u00e8 del 356, anno in cui l'arcivescovo Saturnino di Tolosa convoc\u00f2 in citt\u00e0 un sinodo per combattere l'arianesimo, che decret\u00f2 l'esilio del vescovo Ilario di Poitiers in Frigia.\nA partire dall'VIII secolo, per effetto della donazione che Pipino il Breve fece ai vescovi della Settimania, il vescovo di B\u00e9ziers acquis\u00ec diritti feudali su un terzo della citt\u00e0 e dei suoi sobborghi; nel 1230 ottenne il titolo di \"conte e signore\" di B\u00e9ziers.\nIn epoca medievale furono nominati vescovi Guiraud (1121-1123) e Domenico di Guzm\u00e1n, che tuttavia rifiut\u00f2 l'incarico per dedicarsi alla crociata contro gli albigesi, molto diffusi nella regione. Particolarmente cruenta fu la strage compiuta contro di loro nel 1209.\nPer la sua posizione strategica al centro della Linguadoca, B\u00e9ziers fu il luogo di riunione di trenta sinodi regionali. Di particolare rilevanza storica sono i sinodi del XIII secolo, i cui decreti, dettati dal persistere del catarismo e dall'aumento della popolazione ebraica nella diocesi, costituiscono una delle fonti pi\u00f9 importanti per la storia religiosa della Linguadoca nel Medioevo.\nNel 1367 il vescovo Hugues de la Jugie concesse alla comunit\u00e0 ebraica della citt\u00e0 di avere una propria scuola, una sinagoga e un cimitero; il permesso fu rinnovato da Hugues de Combarel nel 1422 dietro un compenso in denaro. Risale invece al 1160 l'abolizione del costume di assalire a sassate il quartiere ebraico durante la Settimana santa.\nDurante l'epoca delle guerre di religione, comunit\u00e0 protestanti si stabilirono in molti centri della diocesi. Il 9 ottobre 1561 un'armata protestante assal\u00ec la citt\u00e0 di B\u00e9ziers e il vescovado, dove si era rifugiato il visconte. Nel marzo successivo chiese e monasteri furono distrutti e la citt\u00e0 rimase in mano protestante per oltre un anno. Ritornata la pace con l'editto del 1564, agli Ugonotti fu concessa la libera circolazione e la restituzione dei loro beni.\nNel corso del XVI e XVII secolo la diocesi ebbe una gerarchia episcopale d'origine fiorentina: Lorenzo Strozzi, Giuliano di Pierfrancesco de' Medici e cinque membri della famiglia Bonsi.\nL'ultimo vescovo, Aymar Claude de Nicolai, fugg\u00ec da B\u00e9ziers quando nel 1790, con la Costituzione civile del clero, la citt\u00e0 divenne sede della diocesi dipartimentale dell'H\u00e9rault ed egli si rifiut\u00f2 di prestare alla Costituzione il giuramento richiesto.\nLa diocesi di B\u00e9ziers fu canonicamente soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio fu incorporato in quello della diocesi di Montpellier.\nUn nuovo concordato, stipulato nel giugno 1817, e la successiva bolla \"Commissa divinitus\", prevedevano la restaurazione della diocesi, che doveva comprendere gli arrondissements di B\u00e9ziers e di Saint-Pons; ma il nuovo accordo non entr\u00f2 mai in vigore, perch\u00e9 non ratificato dal parlamento di Parigi. Per cui anche la nomina di Paul Gaston du Pins (1\u00ba ottobre 1817), che nel frattempo aveva gi\u00e0 indirizzato ai suoi fedeli una lettera pastorale, non ebbe effetto.\nDal 16 giugno 1877 il titolo di vescovi di B\u00e9ziers \u00e8 accordato ai vescovi di Montpellier."}
{"id": "3417377", "revid": "19933", "url": "https://it.wikipedia.org/wiki?curid=3417377", "title": "Fujitsu-Siemens", "text": ""}
{"id": "3417379", "revid": "339392", "url": "https://it.wikipedia.org/wiki?curid=3417379", "title": "Scuola nell'antica Roma", "text": ""}
{"id": "3417381", "revid": "123090664", "url": "https://it.wikipedia.org/wiki?curid=3417381", "title": "Kenz\u014d Yokoyama", "text": "Carriera.\nHa giocato per 11 anni con la squadra del Mitsubishi Motors, squadra successivamente nota come Urawa Red Diamonds. Con la nazionale ha partecipato alle Olimpiadi 1964 e a quelle del 1968 vincendo, nella seconda edizione, la medaglia di bronzo."}
{"id": "3417384", "revid": "479654", "url": "https://it.wikipedia.org/wiki?curid=3417384", "title": "Locomotiva A1 Peppercorn 60163 &quot;Tornado&quot;", "text": "La locomotiva A1 Peppercorn 60163 \"Tornado\" \u00e8 una locomotiva a vapore costruita dall'A1 Steam Locomotive Trust in ricordo delle locomotive del gruppo A1 Peppercorn della London &amp; North Eastern Railway (LNER) ed entrata in servizio nel 2009.\nIl gruppo A1 Peppercorn, progettato dalla LNER tra il 1946 e il 1948 sotto la direzione di Arthur Henry Peppercorn per la linea dorsale est (\"East Coast Main Line\") Londra-York-Newcastle upon Tyne-Edimburgo-Aberdeen ed entrato in servizio sotto l'amministrazione delle British Railways, venne giudicato fra i migliori gruppi di locomotive del parco inglese.\nSebbene tutte le unit\u00e0 che lo componevano fossero state demolite fra il 1964 e il 1966, la considerazione per l'attivit\u00e0 di progettista del Peppercorn e dei suoi collaboratori sugger\u00ec a un gruppo di appassionati, poi denominatosi A1 Steam Locomotive Trust, l'idea di costruire a nuovo una locomotiva del gruppo A1 Peppercorn, con l'obiettivo di completare l'opera in tempo per partecipare alle manifestazioni previste per il 175\u00ba anniversario dell'inaugurazione della ferrovia Stockton-Darlington.\nSviluppato il progetto e grazie a un'intensa attivit\u00e0 di sensibilizzazione che permise di reperire con donazioni di privati e di aziende industriali la somma necessaria, l'A1 Steam Locomotive Trust pot\u00e9 attrezzare una propria officina e fare costruire in stabilimenti specializzati le componenti della macchina, che venne montata e collaudata nel Regno Unito e autorizzata a circolare nel 2008.\nDenominata \"60163 Tornado\", dal gennaio 2009 essa viene utilizzata regolarmente per la trazione di treni turistici e rievocativi.\nLe locomotive LNER A1 Peppercorn.\nPremesse.\nTra le quattro grandi aziende ferroviarie del Regno Unito costituite nel 1923 mediante l'aggregazione di diverse compagnie preesistenti, la LNER si distinse per la brillante attivit\u00e0 dei propri responsabili del parco trazione (\"chief mechanical engineer\"), tra cui si annoverano \"sir\" Nigel Gresley (1876-1941), progettista della 4468 Mallard (poi BR 60022) detentrice del primato mondiale ufficiale di velocit\u00e0 per la trazione a vapore e presidente dell'Institution of Locomotive Engineers, Edward Thompson (1881-1954) e Arthur Henry Peppercorn (1889-1951), che tenne l'incarico dal 1946 al 1948.\nIl Peppercorn, che era un seguace della scuola progettuale del Gresley, insieme a validi collaboratori svilupp\u00f2 diversi progetti di locomotive a vapore, e in particolare quelli di macchine per treni viaggiatori espressi poi inserite nei gruppi A1 e A2, che furono progettate parallelamente fra il 1946 e il 1948.\nProgetto.\nIl progetto delle A1 Peppercorn prevedeva macchine in grado di erogare una potenza di 2.000\u00a0kW e capaci di una velocit\u00e0 massima di 160\u00a0km/h.\nTra le caratteristiche salienti si citano il rodiggio (UIC) 2'C1' (\"Pacific\"), particolarmente idoneo per i servizi ad alta velocit\u00e0 (caratteristico, oltre che della LNER \"Mallard\", del gruppo FS 691), il motore a tre cilindri e lo scappamento Kylchap.\nMacchine giudicate, per gli aspetti termodinamico e meccanico, di sobria eleganza, non tesero a risultati da primato ma a un servizio di \"routine\" anche se caratterizzato da elevate prestazioni.\nCostruzione.\nLe A1 Peppercorn furono costruite in proprio dalla LNER negli stabilimenti di Doncaster e di Darlington e consegnate all'esercizio fra il 1948 e il 1949 come dalla tabella seguente.\nEsercizio.\n Il gruppo A1 Peppercorn fu impiegato soprattutto sulla linea dorsale est (\"East Coast Main Line\") Londra-York-Newcastle-upon-Tyne-Edimburgo-Aberdeen, generalmente al traino di convogli di 550 tonnellate di massa composti da 15 veicoli. La velocit\u00e0 massima programmata in orario era di 110\u00a0km/h.\nNel 1961 l'intero gruppo aveva percorso 48 milioni di miglia, equivalenti a 202 miglia giornaliere per locomotiva. Tale risultato fu giudicato il migliore del parco locomotive a vapore delle BR.\nFurono locomotive notevoli anche per l'affidabilit\u00e0: fra il 1949 e il 1961 le unit\u00e0 60153-60157 assommarono 120.000 miglia tra due grandi riparazioni.\nL'unico serio inconveniente d'esercizio delle A1 Peppercorn fu la tendenza al moto di galoppo, che fu imputata al carrello di guida anteriore ed eliminata con modifiche degli organi di richiamo.\nA causa del veloce cambiamento dei sistemi di trazione dovuto ai piani di ammodernamento del sistema ferroviario britannico, impostati fin dal 1955 col piano di \"Modernisation and Re-Equipment of the British Railways\", e del rinnovato impulso dato a esso dai primi anni Sessanta da Richard Beeching, le A1 Peppercorn furono demolite tutte entro il giugno 1966 (Geoff Drury, un cultore della trazione a vapore che era riuscito nello sforzo di preservare diverse locomotive tra cui la 60532 \"Blue Peter\" del gruppo A2 Peppercorn, aveva tentato senza esito d'acquistare la 60145 \"Saint Mungo\").\nLa locomotiva A1 Peppercorn 60163 \"Tornado\".\nL'A1 Steam Locomotive Trust e il progetto della \"Tornado\".\nL'A1 Steam Locomotive Trust, composto da un gruppo d'ingegneri e di altri professionisti accomunati dalla passione per il ferroviario, costituitosi a Darlington il 24 marzo 1990, con una conferenza svoltasi il 17 novembre 1990 presso il Railway Institute di York (un'istituzione accademica dedicata alla storiografia dei trasporti, sostenuta dal National Railway Museum e dall'Universit\u00e0 di York) rese noto il progetto di onorare il Peppercorn costruendo una locomotiva A1 Peppercorn funzionante. L'obiettivo era quello di partecipare alle manifestazioni previste per il 175\u00ba anniversario dell'inaugurazione della ferrovia Stockton-Darlington.\nLa grande professionalit\u00e0 che il Trust dimostr\u00f2 fin dall'inizio, tanto nella fase di stesura del progetto quanto nella raccolta dei fondi necessari, permise di raccogliere donazioni di privati, coinvolgendo pi\u00f9 di duemila cittadini che furono sensibilizzati con riunioni periodiche, con la pubblicazione di due notiziari e di un sito Internet. Furono stabilite delle quote fisse comprese fra le 25\u00a0\u00a3 e le 25.000\u00a0\u00a3, corrispondenti al valore di un singolo organo o sua parte, con dono di copia del corrispondente disegno tecnico.\nA essi si aggiunsero varie industrie tra cui William Cook Cast Products (un importante gruppo siderurgico che don\u00f2 il valore del tender: 200.000\u00a0\u00a3), Rolls-Royce, Corus (British Steels), BAE Systems e la Royal Air Force. L'azione congiunta dei privati e delle aziende permise di raccogliere la somma necessaria, prevista all'origine in 1,6 milioni \u00a3 e aumentata poi, per l'inflazione e per situazioni impreviste, fino al consuntivo di circa 3 milioni \u00a3.\nLa locomotiva fu denominata \"60163 Tornado\" attribuendole il primo numero di matricola consecutivo all'ultimo usato per le A1 Peppercorn. Il nome \"Tornado\" fu scelto in onore dell'omonimo cacciabombardiere della Royal Air Force, che fu uno degli enti finanziatori del progetto. Sulle fiancate sono poste delle targhe con i crest di due basi della RAF che hanno ospitato i Tornado, RAF Cottesmore e RAF Leeming.\nCaratteristiche.\nLa stesura del progetto fu preceduta da un'intervista tecnica a uno degli assistenti del Peppercorn, l'ingegner John F. Harrison, e prosegu\u00ec col recupero e la digitalizzazione di circa 1\u00a0250 disegni tecnici conservati nell'archivio del National Railway Museum (nell'archivio del museo \u00e8 conservato il \"corpus\" dei circa 20\u00a0000 disegni tecnici provenienti dall'officina di Doncaster) La mancanza di alcuni disegni costrinse a eseguirli \"ex novo\", utilizzando poi programmi di simulazione numerica per assicurarsi della congruenza delle dimensioni e delle tolleranze con quanto gi\u00e0 noto. A essa s'aggiunse la misura diretta di alcuni elementi della locomotiva 60532 \"Blue Peter\" resasi necessaria a causa di lacune della documentazione (parte dei dati progettuali faceva riferimento a tradizioni d'officina trasmesse oralmente) Il progetto esecutivo fu, come d'uso, redatto con sistemi CAD.\nLa tecnologia della trazione a vapore aveva continuato a essere oggetto di studio da parte delle aziende che ancora se ne servivano, di dipartimenti universitari e di singoli tecnologi. Specialmente dopo la crisi petrolifera del 1973 erano stati pubblicati diversi studi di macchine di elevate prestazioni e con caratteristiche innovative e in qualche caso si fu vicini al passaggio dallo studio di fattibilit\u00e0 al progetto esecutivo.\nLa notizia del progetto dell'A1 Steam Locomotive Trust, diffusasi rapidamente negli ambienti specializzati, spinse alcuni progettisti a proporre di modificare radicalmente il progetto originale per ottenere un significativo miglioramento delle prestazioni della macchina. Ma il Trust, volendo essenzialmente rendere omaggio al Peppercorn e ai suoi collaboratori, decise di aggiornarlo limitandosi a introdurre le migliorie rese necessarie dalle norme di sicurezza generali e ferroviarie, britanniche e internazionali, vigenti negli anni della progettazione della \"Tornado\" e puntando anche a una maggiore economicit\u00e0 e regolarit\u00e0 d'esercizio.\nLe modifiche compresero una caldaia completamente saldata e senza chiodature; un focolare d'acciaio e non di rame; un telaio fuso in un solo pezzo; l'adozione dei cuscinetti a rulli; un carrello anteriore perfezionato; miglioramenti del circuito del vapore; l'aumento della capacit\u00e0 delle casse d'acqua del tender con conseguente riduzione della scorta di carbone (sulla base di stime della durata dei viaggi che avrebbe compiuto); e una riduzione complessiva della massa e delle dimensioni al fine di una pi\u00f9 estesa circolabilit\u00e0 (il carico di 22,7 t su ognuna delle sale motrici le preclude il transito su linee dotate di armamento e ponti poco robusti).\nAl freno a vuoto per il servizio con materiale storico britannico fu aggiunto il freno ad aria compressa, coll'aggiunta delle relative condotte per l'alimentazione di quelle dei veicoli trainati.\nInoltre la macchina fu dotata di un alimentatore elettrico (a turbina) sovradimensionato, dellAutomatic Warning System\" (AWS), del \"Train Protection and Warning System\" (TPWS), di un registratore degli eventi pi\u00f9 moderno dei consueti tachigrafi e dell'European Rail Traffic Management System (ERTMS) compatibile col sistema GSM-Railway (GSM-R).\nCostruzione.\nLa costruzione della caldaia, chiesta senza esito a diversi stabilimenti inglesi, fu eseguita presso la Dampflokwerk Meiningen, un'officina di grande riparazione tedesca specializzata nella trazione a vapore, inaugurata nel 1863, poi dell'ex DR e che la DB, dopo la riunificazione tedesca, ha mantenuto quale centro d'eccellenza in grado di offrire a prezzi competitivi tali lavorazioni alla clientela europea ed extraeuropea (tra l'altro vi fu ricostruita la replica della locomotiva \"Adler\" coinvolta nell'incendio del museo ferroviario di Norimberga del 17 ottobre 2005).\nLe altre lavorazioni a nuovo e la costruzione del tender furono ripartite fra vari stabilimenti inglesi.\nVarie lavorazioni minori, il montaggio finale e la messa a punto vennero eseguite nell'officina di Darlington dell'A1 Steam Locomotive Trust, ospitata nell'edificio dell'ex Stockton and Darlington Carriage Works, costruito nel 1853, dal 1995 concesso al Trust e da questo ripristinato con fondi comunali, nazionali ed europei. Lo schema di verniciatura in \"BR Green\" e le iscrizioni identificative ripresero quelle in uso presso la British Railways dal 1951. Successivamente fu applicato uno schema in blu (\"BR Blue\") e nero che le BR avevano adottato su alcune macchine in sostituzione di quello normale. Negli anni cinquanta vennero studiati altri schemi, che per\u00f2 non furono mai adoperati prima della radiazione del gruppo.\nDopo una serie di prove culminate il 29 luglio 2008 nella prima corsa con le proprie forze all'interno dell'officina, il 1\u00ba agosto 2008 la \"Tornado\" comp\u00ec i suoi primi movimenti di prova ufficiali alla presenza dei giornalisti, tre giorni prima del quarantesimo anniversario della fine ufficiale della trazione a vapore nelle BR e sessant'anni dopo la consegna della prima A1 Peppercorn.\nLe certificazioni richieste per l'immissione in esercizio furono quelle stabilite dalla normativa inglese per le locomotive destinate alle ferrovie turistiche e rievocative, e anche quelle necessarie per l'accesso all'infrastruttura ferroviaria nazionale. In pi\u00f9, in previsione di eventuali trasferte sul continente (si ha notizia di richieste provenienti dagli ambienti amatoriali e turistici francesi e tedeschi), l'A1 Steam Locomotive Trust decise di chiedere anche il rilascio delle autorizzazioni previste dalle Specifiche Tecniche di Interoperabilit\u00e0 europee. Le prove necessarie si svolsero nella seconda met\u00e0 del 2008 e terminarono il 19 novembre 2008, con la conseguente autorizzazione alla circolazione sull'infrastruttura ferroviaria nazionale (Network Rail).\nLa cronologia essenziale della costruzione \u00e8 riassunta nella tabella seguente.\nEsercizio.\nLa \"Tornado\" ha un'autonomia di 160\u00a0km fra due rifornimenti d'acqua e ha gi\u00e0 toccato velocit\u00e0 di oltre 120\u00a0km/h a fronte dei 160\u00a0km/h teoricamente raggiungibili.\nDopo alcuni viaggi su ferrovie turistiche e rievocative (particolarmente significativi quelli sulla Great Central Railway che era stata sede di alcune corse di prova), l'esordio sull'infrastruttura ferroviaria nazionale ha avuto luogo il 31 gennaio 2009 con un viaggio da York a Newcastle via Darlington e Durham, con una composizione di 13 veicoli e 500 viaggiatori. Il treno fu denominato \"Peppercorn Pioneer\".\nCostante e partecipe, fin dalle prime fasi del progetto, fu l'attenzione degli organi d'informazione non specializzati (stampa e televisione, tra cui il Daily Mail, il Guardian, il Times e la BBC), culminata nella cerimonia di denominazione presieduta dal principe Carlo d'Inghilterra.\nDal 2009 in poi la macchina \u00e8 stata regolarmente utilizzata per la trazione di treni storici e turistici.\nNelle prime ore del 12 aprile 2017, durante una corsa di prova sulla \"East Coast Main Line\", la \"Tornado\" \u00e8 divenuta la prima locomotiva a vapore che, dopo il 1967, ha toccato i 160\u00a0km/h (100\u00a0mph) su detta linea. L'ultimo treno con trazione a vapore che, nell'esercizio normale sulla rete ferroviaria principale del Regno Unito, tocc\u00f2 la velocit\u00e0 di 160\u00a0km/h circol\u00f2 nel 1968"}
{"id": "3417389", "revid": "1226", "url": "https://it.wikipedia.org/wiki?curid=3417389", "title": "Les Mains d'Orlac", "text": ""}
{"id": "3417391", "revid": "485632", "url": "https://it.wikipedia.org/wiki?curid=3417391", "title": "Zingarella (Boccaccino)", "text": "La cosiddetta Zingarella \u00e8 un dipinto a tempera su tavola (24x19 cm) di Boccaccio Boccaccino, databile al 1504-1505 circa e conservato nella Galleria degli Uffizi a Firenze.\nStoria.\nLa piccola opera entr\u00f2 nelle collezioni di Palazzo Pitti dall'eredit\u00e0 del cardinale Leopoldo de' Medici, venendo destinata agli Uffizi nel 1925. Proposta anche come opera del Garofalo, \u00e8 riferita ormai al Boccaccino con datazione al 1504-1505 circa.\nDescrizione e stile.\nUna ragazza dal capo coperto guarda intensamente lo spettatore, col busto di tre quarti verso destra e su sfondo scuro, che esalta l'illuminazione e gli effetti di sfumato. Il semplice filo con perline sulla fronte o il velo annodato sotto il mento, i tratti somatici con gli occhi grandi ed espressivi, sono tutte caratteristiche esotiche che le hanno valso il nome tradizionale di \"Zingarella\". Un'influenza veneta si legge nei capelli sottili, lumeggiati con cura, nonch\u00e9 nell'atmosfera pacata e serena, che rimanda all'esempio di Giovanni Bellini.\nCitazioni.\nLa Zingarella \u00e8 citata in Che Dio ci aiuti 2 quando Guido Corsi (Lino Guanciale), delirando per la febbre, bacia Azzurra Leonardi (Francesca Chillemi) per la prima volta, dicendole: \u00abSei come la zingarella del Boccaccino\u00bb."}
{"id": "3417392", "revid": "110157", "url": "https://it.wikipedia.org/wiki?curid=3417392", "title": "Afutuzumab", "text": "L'obinutuzumab (chiamato afutuzumab fino al 2009) \u00e8 un anticorpo monoclonale umanizzato di origine murina, sviluppato dalla Hoffmann-La Roche per il trattamento del linfoma.\nEsso si comporta come un immuno modulatore e mostra una potenziale attivit\u00e0 antitumorale.\nIl target del farmaco \u00e8 l'antigene CD20."}
{"id": "3417395", "revid": "404338", "url": "https://it.wikipedia.org/wiki?curid=3417395", "title": "Leiomiomi", "text": ""}
{"id": "3417400", "revid": "132266", "url": "https://it.wikipedia.org/wiki?curid=3417400", "title": "Nave da assalto anfibio", "text": ""}
{"id": "3417403", "revid": "486946", "url": "https://it.wikipedia.org/wiki?curid=3417403", "title": "Operazione Alba dell'odissea", "text": ""}
{"id": "3417404", "revid": "767487", "url": "https://it.wikipedia.org/wiki?curid=3417404", "title": "Osamu Maeda", "text": ""}
{"id": "3417405", "revid": "1516566", "url": "https://it.wikipedia.org/wiki?curid=3417405", "title": "Bivatuzumab mertansine", "text": "Il bivatuzumab mertansine \u00e8 una combinazione di bivatuzumab, un anticorpo monoclonale umanizzato, con la mertansine un agente citotossico. Esso \u00e8 studiato nel trattamento carcinoma a cellule squamose..\nIl target molecolare del farmaco \u00e8 l'antigene: CD44 v6."}
{"id": "3417409", "revid": "399", "url": "https://it.wikipedia.org/wiki?curid=3417409", "title": "New York University", "text": ""}
{"id": "3417411", "revid": "767487", "url": "https://it.wikipedia.org/wiki?curid=3417411", "title": "Yoshiyuki Matsuyama", "text": ""}
{"id": "3417412", "revid": "1226", "url": "https://it.wikipedia.org/wiki?curid=3417412", "title": "Le mani d'Orlac", "text": ""}
{"id": "3417414", "revid": "1833487", "url": "https://it.wikipedia.org/wiki?curid=3417414", "title": "Sacrestano", "text": "Un sacrestano (anche sagrestano o sacrista) \u00e8 una persona incaricata di tenere in ordine la sacrestia, la chiesa e il loro contenuto. \nStoria.\nNei tempi antichi molte funzioni del sacrestano erano effettuate dai portieri (ostiarii), dai tesorieri e dai mansionarii. \nNei Decretali di Gregorio IX si parlava del sacrestano come di un incarico onorevole collegato a un certo beneficio, e il cui dovere era di prendersi cura dei vasi sacri, dei paramenti, delle luci, ecc. Oggi il sacrestano \u00e8 eletto o nominato. Il \"Caeremoniale Episcoporum\" prescriveva che nelle cattedrali e nelle collegiate il sacrestano dovesse essere un presbitero, e descriveva i suoi compiti in ordine alla sacrestia, alla santa Eucaristia, al fonte battesimale, agli olii santi, alle sacre reliquie, alla decorazione della chiesa per le diverse ricorrenze e festivit\u00e0, all'approntamento di quanto necessario per le diverse funzioni, al suono delle campane, al mantenimento dell'ordine in chiesa e infine suggeriva che due canonici fossero preposti ogni anno a supervisionare il lavoro del sacrestano e dei suoi assistenti.\nVice sacrestano (custos).\nIl vice sacrestano (custos) viene menzionato anche nei Decretali. Egli era l'assistente del sacrestano, era soggetto all'arcidiacono e aveva compiti similari a quelli del sacrestano. Dal XX secolo l'incarico non \u00e8 stato quasi mai legato a un beneficio e quindi non legato a un rapporto di dipendenza. \nChierici e laici.\nIl Concilio di Trento stabil\u00ec che, secondo i vecchi canoni, soltanto i chierici avrebbero dovuto detenere tali uffici, ma nella maggior parte delle chiese, a causa della difficolt\u00e0 o impossibilit\u00e0 di avere dei chierici, i laici eseguirono molte delle funzioni del sacrestano e vice-sacrestano.\nChiese orientali.\nNelle Chiese orientali, il sacrestano \u00e8 chiamato \"ecclesiarca\", particolarmente nei monasteri. In grandi monasteri pu\u00f2 essergli assegnato un assistente detto \"paraecclesiarca\"."}
{"id": "3417419", "revid": "287204", "url": "https://it.wikipedia.org/wiki?curid=3417419", "title": "Pedro Lopez", "text": ""}
{"id": "3417420", "revid": "1305772", "url": "https://it.wikipedia.org/wiki?curid=3417420", "title": "Cantuzumab mertansine", "text": "Il cantuzumab mertansine \u00e8 un anticorpo monoclonare umanizzato usato nel trattamento del tumore del colon retto ed in altri tipi di tumore. Esso \u00e8 legato ad un agente citotossico la: mertansine.\nIl target molecolare del farmaco \u00e8 l'antigene: mucin CanAg."}
{"id": "3417424", "revid": "92723", "url": "https://it.wikipedia.org/wiki?curid=3417424", "title": "Diocesi di Lod\u00e8ve", "text": "La diocesi di Lod\u00e8ve (in latino: \"Dioecesis Lotevensis\") \u00e8 una sede soppressa della Chiesa cattolica.\nTerritorio.\nL'antica diocesi confinava a nord con la diocesi di Al\u00e8s, a sud e ad ovest con la diocesi di B\u00e9ziers e a est con quella di Montpellier.\nSede vescovile era la citt\u00e0 di Lod\u00e8ve, nell'attuale dipartimento dell'H\u00e9rault, dove fungeva da cattedrale la chiesa dei Santi Genesio e Fulcrano.\nNel 1790 la diocesi comprendeva 58 parrocchie.\nStoria.\nUna tradizione che risale almeno al XIV secolo affida a san Floro (\"Florus\") il posto di primo vescovo di Lod\u00e8ve: si tratterebbe di un discepolo di san Pietro, che avrebbe evangelizzato l'Alta Alvernia e sarebbe morto nell'attuale villaggio di Saint-Flour. \u00c8 storicamente accertato che dal 422 vi furono vescovi di Lod\u00e8ve; il primo di cui si abbiano documenti \u00e8 Materno (\"Maternus\"), che era presente al concilio di Agde del 506. La diocesi era suffraganea dell'arcidiocesi di Narbona.\nAltri importanti vescovi di Lod\u00e8ve furono san Giorgio (\u2020 884), precedentemente un monaco benedettino; san Fulcrano (949-1006), che nel 975 consacr\u00f2 la cattedrale di San Genesio e fond\u00f2 l'abbazia di San Salvatore; l'inquisitore domenicano Bernardo Gui (1324-1331); il cardinale Guillaume d'Estouteville (1450-1453), importante legato papale, che riabilit\u00f2 Giovanna d'Arco; i fratelli Guillaume (1489-1519) e Denis Bri\u00e7onnet (1519-1520); lo storico della diocesi, Jean de Plantavit de la Pause.\nA partire dal 1157, con Pierre de Posqui\u00e8res, i vescovi ottennero anche il potere civile sulla citt\u00e0 ed il contado di Lod\u00e8ve.\nLa diocesi sub\u00ec numerosi danni durante le guerre di religione, per cui nel 1625 si scriveva che la cattedrale era in gran parte distrutta da cinquanta e pi\u00f9 anni. Si deve a Jean de Plantavit la ricostruzione delle parti distrutte della cattedrale, che era stata edificata a partire dalla seconda met\u00e0 del XIII secolo su quella di san Fulcrano.\nLa diocesi fu soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in quello della diocesi di Montpellier.\nDal 16 giugno 1877 gli arcivescovi di Montpellier portano il titolo di vescovi di Lod\u00e8ve.\nCronotassi dei vescovi.\nFonti principali per la cronotassi dei vescovi di Lod\u00e8ve sono il \"Catalogus episcoporum Lodovensium\" di Bernardo Gui (XIV secolo) e la \"Chronologia episcoporum Lodovensium\" di Jean de Plantavit de la Pause (XVII secolo)."}
{"id": "3417425", "revid": "1958864", "url": "https://it.wikipedia.org/wiki?curid=3417425", "title": "Lucio di Savoia", "text": "Biografia.\nAppartenente alla famiglia Savoia, Lucio entr\u00f2 giovanissimo nell'Ordine di Santa Maria della Mercede, nel convento di Carcassone in Francia.\nInviato in Africa con la missione di liberare i prigionieri cristiani fatti schiavi dai musulmani, fu catturato in mare dai corsari saraceni che lo portarono a Tunisi, dove gli inflissero terribili torture.\nPortato poi in Egitto, dove rimase in prigionia per 16 anni, non rinneg\u00f2 mai la fede cristiana. Per ordine del sultano Bayezid II venne decapitato a Costantinopoli il 5 maggio 1470.\nCulto.\nLucio di Savoia viene festeggiato dall'Ordine mercedario il 5 maggio."}
{"id": "3417428", "revid": "1573940", "url": "https://it.wikipedia.org/wiki?curid=3417428", "title": "L'Oriente \u00e8 rosso", "text": "L'Oriente \u00e8 rosso () \u00e8 una canzone che era de facto l'inno della Repubblica popolare cinese durante la Grande rivoluzione culturale negli anni sessanta. Il testo della canzone fu attribuito a Li Youyuan, un contadino proveniente dallo Shaanxi del nord, mentre la melodia deriv\u00f2 da una canzone popolare locale.\nLa canzone veniva eseguita attraverso il PA system in ogni citt\u00e0 all'alba e al tramonto. Gli studenti cantavano la canzone all'unisono ogni mattina all'inizio della prima lezione. \nOggi in Cina il brano viene considerato come un collegamento a Mao Tse-tung.\nQuesto brano viene eseguito allo scoccare di ogni ora dalla torre dell'orologio sul Bund di Shanghai, dalla Torre del tamburo di Xi'an e nella Stazione Centrale di Pechino.\nTesto.\nIl testo originale proviene da un'antica canzone popolare dello Shaanxi sulla coltivazione."}
{"id": "3417429", "revid": "1516566", "url": "https://it.wikipedia.org/wiki?curid=3417429", "title": "Citatuzumab bogatox", "text": "Il citatuzumab bogatox o VB6-845 \u00e8 un anticorpo monoclonale umanizzato (frammento FAB), legato chimicamente con bouganina una proteina inattivante il ribosoma, derivata dalla pianta: \"Bougainvillea spectabilis\". Viene studiato in studi pre-clinici nel trattamento del tumore ovarico e altri tumori solidi.\nIl target molecolare del farmaco \u00e8 l'antigene: TACSTD1."}
{"id": "3417435", "revid": "1043175", "url": "https://it.wikipedia.org/wiki?curid=3417435", "title": "Shunki Takahashi", "text": "Carriera.\nDopo aver militato nell'Urawa Red Diamonds passa nel 2012 al JEF United Ichihara Chiba.\nNel 2014 viene ingaggiato dal neopromosso in massima serie Vissel Kobe."}
{"id": "3417440", "revid": "1516566", "url": "https://it.wikipedia.org/wiki?curid=3417440", "title": "Dacetuzumab", "text": "Il dacetuzumab o SGN-40 o huS2C6) \u00e8 un anticorpo monoclonale umanizzato; sviluppato nel trattamento dei linfomi non Hodgkin positivi all'antigene tumorale CD40. ed altri tumori ematologici.\nViene sviluppato dalla Seattle Genetics, Inc..\nIl target molecolare del farmaco \u00e8 l'antigene: CD40."}
{"id": "3417441", "revid": "599013", "url": "https://it.wikipedia.org/wiki?curid=3417441", "title": "Kai Risholt", "text": "Biografia.\n\u00c8 il fratello gemello di Roger Risholt.\nCarriera.\nClub.\nRisholt inizi\u00f2 la carriera con la maglia dello \u00d8yestad, prima di passare allo Jerv. Pass\u00f2 in seguito all'Eik-T\u00f8nsberg e poi al Tollnes. Con questa squadra, debutt\u00f2 nella 2. divisjon: sostitu\u00ec Stian Numme nella sconfitta per cinque a due in casa dello Oslo \u00d8st, in data 9 giugno 2002. Il 14 agosto dello stesso anno, segn\u00f2 il primo gol: and\u00f2 a segno, infatti, nel successo per due a uno sullo \u00c5sane.\nL'anno seguente, si trasfer\u00ec allo \u00d8rn-Horten. Esord\u00ec il 13 aprile 2003, giocando titolare nella sconfitta per due a zero in casa del Sandefjord. Il 18 giugno segn\u00f2 la prima rete per il club, nella sconfitta per due a uno contro lo Haugesund.\nNel 2004, fu acquistato dallo Start. Gioc\u00f2 il primo match per il club in data 12 aprile, sostituendo Bala Garba nel successo per quattro a zero sul Pors Grenland. Il 20 maggio arriv\u00f2 il primo gol, nel successo per tre a zero sul Sandefjord. Al termine della stagione, la squadra centr\u00f2 la promozione nella Tippeligaen. Il 24 aprile 2005, cos\u00ec, esord\u00ec nella massima divisione norvegese: lo fece subentrando ad Alex Valencia, nel pareggio per uno a uno in casa del Lyn Oslo. Il 19 giugno realizz\u00f2 la prima rete: fu infatti sua, nei minuti finali, la marcatura decisiva per superare per due a uno lo Aalesund.\nNel corso dell'anno, pass\u00f2 allo H\u00f8nefoss. Debutt\u00f2 giocando titolare nel successo per due a uno sul Sogndal, il 4 settembre. Il 25 settembre and\u00f2 a segno nel successo per tre a zero sul Kongsvinger.\nNel 2008 si trasfer\u00ec al Sogndal. Esord\u00ec il 6 aprile, entrando in campo in luogo di Lennox Kanu nel successo per uno a zero sul campo del Bryne. L'8 giugno arrivarono i primi gol, con una doppietta ai danni del Kongsvinger: le reti furono per\u00f2 inutili, perch\u00e9 la sua squadra perse quattro a tre.\nNel 2009, si trasfer\u00ec al Kongsvinger. Debutt\u00f2 il 5 aprile, giocando e segnando nel tre a due inflitto allo HamKam. Al termine della stagione, la squadra centr\u00f2 la promozione nella Tippeligaen.\nIl 23 novembre 2010 fu ufficializzato il suo passaggio al Bryne. Svincolatosi dopo il campionato 2012, dove fu nominato dai suoi tifosi come giocatore dell'anno, si leg\u00f2 ai bulgari dell'Etar 1924.\nA maggio 2013, fece ritorno in patria per giocare nell'Arendal. Dopo 4 partite in squadra e una rete, si trasfer\u00ec ai maltesi del Balzan, in quella che a suo dire sarebbe diventata l'ultima esperienza nel calcio professionistico. Pass\u00f2 successivamente allo Zejtun Corinthians. Segu\u00ec un'esperienza ai Tarxien Rainbows.\nIl 7 maggio 2014, torn\u00f2 in Norvegia per giocare nel Flekker\u00f8y. Il 27 ottobre 2014, annunci\u00f2 d'aver firmato un contratto triennale con l'Arendal, valido a partire dal 1\u00ba gennaio 2015."}
{"id": "3417444", "revid": "98077", "url": "https://it.wikipedia.org/wiki?curid=3417444", "title": "Sacrista", "text": ""}
{"id": "3417445", "revid": "98077", "url": "https://it.wikipedia.org/wiki?curid=3417445", "title": "Scaccinato", "text": ""}
{"id": "3417447", "revid": "92723", "url": "https://it.wikipedia.org/wiki?curid=3417447", "title": "Caeremoniale Episcoporum", "text": "Il Caeremoniale Episcoporum (\"Cerimoniale dei vescovi\") \u00e8 un libro liturgico che prescrive lo svolgimento delle funzioni religiose dei vescovi secondo il rito romano della Chiesa cattolica.\nStoria.\nIl 14 luglio 1600 papa Clemente VIII pubblic\u00f2 il primo libro con questo nome, in revisione, in conformit\u00e0 a quanto stabilito nel Concilio di Trento, del contenuto degli \"Ordines Romani\", scritti intorno alla fine del VII secolo per regolare le cerimonie per l'elezione e la incoronazione di un papa e dare indicazioni sulle messe e altre celebrazioni del papa nel corso dell'anno liturgico. Il contenuto di questi libri venne poi arricchito nel tempo.\nUn'opera in due sezioni divenuta nota come \"De Caeremoniis Cardinalium et Episcoporum in eorum dioecesibus\" (\"Cerimonie di cardinali e vescovi nelle loro diocesi\") venne aggiunta nel XVI secolo.\nIl \"C\u00e6remoniale Episcoporum\" di papa Clemente VIII \u00e8 basato su questi testi ed altri che sono andati smarriti. Il lavoro di preparazione, iniziato nel dicembre del 1582 sotto il pontificato di Gregorio XIII, dur\u00f2 17 anni. Un facsimile dell'originale del 1600 \u00e8 stato pubblicato dalla \"Libreria Editrice Vaticana\" nel 2000.\nPapa Innocenzo X ne realizz\u00f2 un'edizione rivista nel 1650. Nel 1727 il libro, originariamente pubblicato in un singolo volume, venne suddiviso in numerosi paragrafi, molto pi\u00f9 abbondanti della precedente edizione. Venne inserito un sommario all'inizio di ogni capitolo al posto del semplice titolo precedente. Nel 1752, papa Benedetto XIV rivide leggermente i due libri preesistenti e aggiunse un terzo cerimoniale da osservarsi da coloro i quali detenevano incarichi civili nello Stato pontificio.\nNel 1886, papa Leone XIII realizz\u00f2 un'ulteriore revisione in cui, visto che lo Stato Pontificio era stato incorporato nel Regno d'Italia, si manteneva il terzo libro. La Catholic Encyclopedia d\u00e0 conto del \"Caeremoniale Episcoporum\" come si presentava dopo questa revisione del 1886.\nCon la riforma liturgica del rito romano seguita al Concilio Vaticano II, una revisione completa in un singolo volume venne realizzata nel 1984 da papa Giovanni Paolo II, che mirava a una liturgia episcopale che fosse \"semplice, e allo stesso tempo nobile, piena di efficacia pastorale, e in grado di servire come esempio per tutte le altre celebrazioni liturgiche\".\nL'Ufficio delle celebrazioni liturgiche del Sommo Pontefice ha raccomandato che le disposizioni integrative del \"Caeremoniale Episcoporum\" (ristampa emendata del 2008) siano applicate anche al \"Missale Romanum\", nei casi in cui il \"Caeremoniale Episcoporum\" contenga indicazioni pi\u00f9 precise, come quelle sui gesti e sull'incenso.\nContenuto.\nIl libro del 1984 \u00e8 suddiviso in otto parti:\nSeguono le appendici su:"}
{"id": "3417450", "revid": "1516566", "url": "https://it.wikipedia.org/wiki?curid=3417450", "title": "Elotuzumab", "text": "L'elotuzumab o HuLuc63) \u00e8 un anticorpo monoclonale umanizzato in fase di sperimentazione clinica, per il trattamento delle recidive del mieloma multiplo.\nIl target molecolare del farmaco \u00e8 l'antigene SLAM family member 7 (gene SLAMF7) noto anche come CD319.\nElotuzumab \u00e8 stato approvato dalla FDA nel 2015 (con designazione di \u201cbreakthrough therapy\") per il trattamento del mieloma multiplo (in associazione con lenalidomide+desametasone) e ha ottenuto lo status di \"orphan drug\"."}
{"id": "3417455", "revid": "92723", "url": "https://it.wikipedia.org/wiki?curid=3417455", "title": "Diocesi di Milk\u00f3", "text": ""}
{"id": "3417457", "revid": "92723", "url": "https://it.wikipedia.org/wiki?curid=3417457", "title": "Diocesi di Milcovul", "text": ""}
{"id": "3417458", "revid": "767487", "url": "https://it.wikipedia.org/wiki?curid=3417458", "title": "Narciso alla fonte", "text": "Il Narciso alla fonte \u00e8 un dipinto a olio su tavola (19x31 cm) di Giovanni Antonio Boltraffio, databile al 1500-1510 circa e conservato nella Galleria degli Uffizi a Firenze.\nDescrizione e stile.\nL'opera mostra chiari influssi leonardeschi, con elementi comuni ad altri colleghi del Boltraffio (come Bernardino Luini o Andrea Solario), che hanno causato spesso difficolt\u00e0 attributiva. Un giovane di profilo, interpretato come Narciso per il suo guardare in basso, si trova in un paesaggio che ricorda da vicino quello della \"Vergine delle Rocce\". La bellezza malinconica, lo sfumato morbido e l'ambiguit\u00e0 dei volti sono tutti elementi leonardeschi, trattati per\u00f2, come avviene nelle opere della scuola, in maniera abbastanza superficiale, tanto che si \u00e8 parlato anche di un certo \"accademismo\" leonardesco. Inusuale \u00e8 il taglio orizzontale dell'opera, forse dovuto a una riduzione del bordo inferiore.\nEsiste una copia londinese, attribuita a un seguace del Boltraffio, in cui si vede anche il bacino d'acqua in cui il giovane si riflette."}
{"id": "3417467", "revid": "1543377", "url": "https://it.wikipedia.org/wiki?curid=3417467", "title": "Aldo Dezi", "text": "Con Francesco La Macchia fu medaglia d'argento nel \"C2 1000 m\" ai Giochi olimpici di "}
{"id": "3417471", "revid": "767487", "url": "https://it.wikipedia.org/wiki?curid=3417471", "title": "La tomba dell'onore", "text": " \u00e8 un film del 1975 diretto da Kinji Fukasaku.\nPellicola di genere yakuza della quale nel 2002 \u00e8 uscito un remake, per la regia di Takashi Miike.\nTrama.\nNella Tokyo dell'immediato dopoguerra, alcuni clan criminali la fanno da padroni, imperversando in una citt\u00e0 ancora allo sbando, sostenuti da alcuni corrotti ufficiali americani. Nelle file di uno di questi clan, quello dei Kawada, figura Rikio Ishikawa, uno yakuza folle e privo di morale, violento e completamente ingestibile, con l'assoluta predisposizione a provocare guai a chi gli sta intorno. Dopo aver sfigurato per futili motivi uno yakuza di un gruppo rivale, i Kawada decidono di emarginarlo, ma Ishikawa, in atto di sfida, accoltella il suo padrino, commettendo una delle pi\u00f9 gravi violazioni del codice della malavita. Dopo aver trascorso 18 mesi in carcere, dove si rivela spietato e crudele con guardie e detenuti, il suo amico Kozaburo Imai gli offre la protezione del suo clan, trovandogli un nascondiglio nella citt\u00e0 di Osaka, lontano da Tokyo e da tutti i clan della citt\u00e0 che lo vogliono morto. Divenuto dipendente dalla droga, Ishikawa abbandona Osaka e fa ritorno a Tokyo per riprendere la vita sregolata di prima, totalmente incurante del pericolo a cui va incontro. Imai decide di dargli nuovamente una mano, ma Ishikawa, in un veloce cammino che lo sta conducendo all'autodistruzione, lo uccide; in seguito alla morte della tubercolotica e devota moglie, si convince di non avere pi\u00f9 nulla di importante per cui vivere e si barrica in un edificio, cominciando a sparare sui poliziotti che lo vogliono arrestare e gli yakuza che gli vogliono fare la pelle. Catturato dagli agenti e condannato a 10 anni di carcere, Ishikawa si toglie la vita, lanciandosi nel vuoto dal tetto della prigione, sotto gli occhi di tutti. La scritta \"umanit\u00e0 e giustizia\" viene riportata, secondo la sua volont\u00e0, sulla sua lapide, lasciando un alone di mistero sulla sua vita."}
{"id": "3417472", "revid": "767487", "url": "https://it.wikipedia.org/wiki?curid=3417472", "title": "Kazuki Hara", "text": ""}
{"id": "3417473", "revid": "1543377", "url": "https://it.wikipedia.org/wiki?curid=3417473", "title": "Francesco La Macchia", "text": "Con Aldo Dezi fu medaglia d'argento nel \"C2 1000 m\" ai Giochi olimpici di "}
{"id": "3417474", "revid": "1516566", "url": "https://it.wikipedia.org/wiki?curid=3417474", "title": "Etaracizumab", "text": "L'etaracizumab o etaratuzumab o MEDI-522, nome commerciale \"Abegrin\", \u00e8 un anticorpo monoclonale umanizzato, studiato per il trattamento del melanoma metastatico e del carcinoma della prostata, del tumore dell'ovaio ed altri tipi di tumore.\nIl farmaco \u00e8 sviluppato dalla MedImmune.\nIl target molecolare del farmaco \u00e8 l'antigene: integrina alfa-v beta-3."}
{"id": "3417475", "revid": "110157", "url": "https://it.wikipedia.org/wiki?curid=3417475", "title": "Il libro delle illusioni", "text": "Il libro delle illusioni (\"The Book of Illusions\") \u00e8 un romanzo di Paul Auster, originariamente pubblicato nel 2002 (da non confondersi col libro di Emil Cioran che porta lo stesso titolo, pubblicato dall'autore franco-romeno nel 1936 per le Edizioni Cugetarea col titolo \"Cartea Am\u0103girilor\", e successivamente edito nel 1992 in francese da Gallimard col titolo \"Le Livre des leurres\").\nIl romanzo di Paul Auster venne nominato per il International IMPAC Dublin Literary Award nel 2004, arrivando tra i finalisti.\nTrama.\nIl professore universitario David Zimmer, a causa della perdita della moglie e dei 2 figlioletti in un incidente aereo, cade in uno stato di depressione, annegando le sue giornate nella monotonia del dolore e nell'alcool.\nUna sera guardando un film comico del cinema muto, del regista e attore Hector Mann, rimane divertito e di buon umore. Decide cos\u00ec, un po' per curiosit\u00e0 ed un po' per trascorrere il tempo, di scoprire chi fosse Hector Mann, scomparso nel 1929.\nDopo aver pubblicato un libro sul regista, Zimmer ricever\u00e0 una lettera della presunta moglie di Hector, la quale dichiarer\u00e0 che il signor Mann \u00e8 vivo e desidera incontrare il suo biografo."}
{"id": "3417476", "revid": "216401", "url": "https://it.wikipedia.org/wiki?curid=3417476", "title": "UCI Women's Road World Cup 2011", "text": ""}
{"id": "3417479", "revid": "1043175", "url": "https://it.wikipedia.org/wiki?curid=3417479", "title": "Genki Haraguchi", "text": "Biografia.\n\u00c8 sposato da agosto 2015 con Ruriko Kaya: essi vivono assieme a Berlino anche col cane \"Ena\". Suo padre e sua madre (che \u00e8 una veterinaria), invece, vivono a Tokyo, in un famoso santuario.\nCaratteristiche tecniche.\n\u00c8 un esterno di centrocampo molto grintoso. Predilige il ruolo da esterno destro (sebbene possa giocare anche come ala sinistra), ma in carriera \u00e8 sceso in campo anche da interno, cos\u00ec come da prima e seconda punta. Principalmente viene schierato sia come mezzala in un 4-3-3 o defilato sull'esterno in un 4-2-3-1.\nGrazie alla sua foga agonistica, spesso, partendo di corsa dall\u2019esterno di centrocampo verso la porta avversaria, tenta il tiro dalla distanza o la serpentina tra le maglie della difesa nemica.\nCarriera.\nClub.\nUrawa Red Diamonds.\nIl 30 gennaio 2009 firma un contratto con l'Urawa Red Diamonds. Il 7 marzo, nella prima partita di campionato di J. League 1, contro il neo-vincitore della precedente competizione del Kashima Antlers, Haraguchi all'et\u00e0 di 17 anni, 11 mesi e 3 giorni fa il suo debutto in un campionato agonistico: in quella partita, persa per 2-0, Haraguchi (che era partito da titolare) viene sostituito al 57\u00ba da Nobuhisa Yamada.\nIl 12 aprile, nella quarta sfida di campionato contro il Nagoya Grampus, al 22\u00ba entra in campo in seguito ad un infortunio di Tatsuya Tanaka e 21 minuti dopo, al 43\u00ba, realizza il suo primo gol in una squadra maggiore. Due settimane dopo la partita giocata a Nagoya firma nuovamente un contratto che comprendeva uno stipendio di circa 7 milioni di yen (pari circa a 56.000 Euro).\nHertha Berlino.\nDopo 6 stagioni con la divisa dell'Urawa Red Diamonds, il 25 maggio 2014 \u00e8 stato annunciato il suo trasferimento in Germania, con i colori dell'Hertha Berlino, che aveva gi\u00e0 un suo compagno di nazionale giapponese, Hajime Hosogai. Col club di Berlino firma un contratto che dura per 4 anni.\nGioca la sua prima partita il 16 agosto 2014, nella sfida di DFB-Pokal contro il Viktoria K\u00f6ln, dove partendo gi\u00e0 da titolare segna al 51\u00ba minuto di gioco. Invece una settimana dopo debutta anche in campionato, nel match contro il Werder Brema, giocando tutti i 90 minuti.\nIl 14 marzo 2015 fa il suo primo gol in Bundesliga contro lo all'81\u00ba minuto, dopo aver sostituito lo svizzero Fabian Lustenberger al 69\u00ba.\nNazionale.\nIl 7 ottobre 2011 debutta in nazionale maggiore in un'amichevole contro il Vietnam: in quella partita, Haraguchi \u00e8 entrato all'inizio del secondo tempo al posto di Shinji Kagawa.\nNel 2012 non \u00e8 stato convocato in nazionale olimpica.\nL'11 giugno 2015 fa il suo primo gol con la maglia del Giappone all'84\u00ba, nell'amichevole contro l'Iraq, che ha visto vincitori i nipponici per 4-0. Nel 2018 \u00e8 stato convocato ai mondiali (poi vinti dalla Francia).\nStatistiche.\nCronologia presenze e reti in nazionale.\n \n \n \n \n \n \n "}
{"id": "3417482", "revid": "110157", "url": "https://it.wikipedia.org/wiki?curid=3417482", "title": "Farletuzumab", "text": "Il farletuzumab o MORAb-003, \u00e8 un anticorpo monoclonale umanizzato. studiato per il trattamento del tumore dell'ovaio.\nIl farmaco \u00e8 sviluppato dalla Morphotek, Inc.\nIl target molecolare del farmaco \u00e8 l'antigene: FR-alpha."}
{"id": "3417483", "revid": "92723", "url": "https://it.wikipedia.org/wiki?curid=3417483", "title": "C\u00e6remoniale episcoporum", "text": ""}
{"id": "3417485", "revid": "767487", "url": "https://it.wikipedia.org/wiki?curid=3417485", "title": "Cristo tra gli sgherri", "text": "Il Cristo tra gli sgherri \u00e8 un dipinto a olio su tavola (85x60 cm) del Sodoma, databile al 1525-1549 circa e conservato nella Galleria degli Uffizi a Firenze.\nStoria e descrizione.\nL'opera \u00e8 inventariata in Tribuna gi\u00e0 dal 1589, e al 18 luglio 1800 si trovava nella Guardaroba medicea. L'opera si trova nella sala dei leonardeschi, con quale l'artista vercellese ebbe alcune affinit\u00e0, come l'uso del chiaroscuro sfumato.\nLe figure di Cristo tra due sgherri sono trattate a mezza figura ed emergenti dall'oscurit\u00e0, con attenzione ai dettagli patetici, come le lacrime. Il tipo fisico di Ges\u00f9, magro e smunto, rimanda ad esempi lombardi, come il Bramantino.\nSe ne conosce una replica di bottega (1550 circa) nella Galleria Palatina di Firenze."}
{"id": "3417486", "revid": "92723", "url": "https://it.wikipedia.org/wiki?curid=3417486", "title": "Caeremoniale episcoporum", "text": ""}
{"id": "3417488", "revid": "149485", "url": "https://it.wikipedia.org/wiki?curid=3417488", "title": "Short track ai XV Giochi olimpici invernali", "text": "Le competizioni di short track dei XV Giochi olimpici invernali si svolsero dal 22 al 25 febbraio 1988 presso il Max Bell Centre di Calgary in Canada. Fu la prima volta che lo sport dello short track apparve in un'edizione olimpica e venne introdotto come sport dimostrativo. Vennero assegnate medaglie in cinque specialit\u00e0."}
{"id": "3417494", "revid": "767487", "url": "https://it.wikipedia.org/wiki?curid=3417494", "title": "Bernardo Ramelli", "text": "Biografia.\nFiglio di Alessandro (di famiglia nobile) e di Teresa Sala, frequent\u00f2 l'Accademia di belle arti di Brera e il Politecnico di Milano, diplomandosi nel 1898. Rientr\u00f2 a Lugano nel 1902 dove apr\u00ec uno studio insieme all'architetto Giuseppe Bordonzotti.\nFra le sue opere: la Casa Scala a Paradiso, la Casa Airoldi a Lugano, il Palazzo per la Fondazione Luogo Pio Rezzonico, la Casa Censi, la facciata della chiesa di Santa Maria immacolata."}
{"id": "3417496", "revid": "327773", "url": "https://it.wikipedia.org/wiki?curid=3417496", "title": "Jojoba", "text": ""}
{"id": "3417500", "revid": "28592", "url": "https://it.wikipedia.org/wiki?curid=3417500", "title": "Castel del Porco", "text": ""}
{"id": "3417501", "revid": "1318658", "url": "https://it.wikipedia.org/wiki?curid=3417501", "title": "Ritratto di Barbara Pallavicino", "text": "Il Ritratto di Barbara Pallavicino \u00e8 un dipinto a olio su tavola (46,5x35,2\u00a0cm) di Alessandro Araldi, databile al 1510 circa e conservato nella Galleria degli Uffizi a Firenze.\nStoria e descrizione.\nL'opera, che fu a lungo creduta di Piero della Francesca, si rif\u00e0 ai ritratti di profilo di Bernardino Zenale e Ambrogio de Predis, a loro volta influenzati dal modello di Leonardo da Vinci. Barbara Pallavicino, probabile soggetto del dipinto, \u00e8 ritratta rigidamente di profilo su sfondo scuro, abbigliata riccamente e con una certa freddezza di toni, che la fanno assomigliare all'effigie di un cammeo.\nIn passato si era anche fatto il nome di Beatrice d'Este, la quale sarebbe stata ritratta all'epoca delle nozze (1491). In effetti la collana con pendente che la nobildonna indossa sembra corrispondere alla descrizione fatta dall'ambasciatore estense Giacomo Trotti sul dono di nozze mandato da Ludovico alla futura sposa: \"una bella collana cum perle grosse ligate in fiori d'oro et uno bello zoglielo da atachare a dicta collana, nel quale \u00e8 uno bellissimo smiraldo de grande persona, et uno balasso et una perla in forma de un pero\".\nSpicca l'elaborata acconciatura con la coda stretta da nastri (il \"coazzone\"), e la ricchezza dei gioielli, tra cui numerose perle, come quella gigantesca, a goccia, sull'orecchio. Tipico della corte milanese \u00e8 il nastro sulla fronte, la cosiddetta lenza, come anche la ricchezza dell'abito, con la manica estraibile e decorata da intarsi e ricami."}
{"id": "3417502", "revid": "6923", "url": "https://it.wikipedia.org/wiki?curid=3417502", "title": "Tacatuzumab tetraxetan", "text": "L'yttrium (90Y) tacatuzumab tetraxetan nome commerciale \"AFP-Cide\" \u00e8 un anticorpo monoclonale umanizzato studiato per varie forme tumorali.\nL'anticorpo tacatuzumab, \u00e8 legato con un chelante per l'yttrium-90, un radioisotopo che \u00e8 capace di distruggere le cellule tumorali.\nIl chelante \"tetraxetan\" \u00e8 l'Acido 1,4,7,10-tetraazaciclododecano-1,4,7,10-tetraacetico.\nL'anticorpo \u00e8 legato ad uno dei gruppi carbossilici come ammide mentre gli altri tre gruppi sono carbossilati con anioni che neutralizzano la positivit\u00e0 dello ione yttrium.\nIl target molecolare del farmaco \u00e8 l'antigene: \u03b1-fetoproteina."}
{"id": "3417503", "revid": "120271415", "url": "https://it.wikipedia.org/wiki?curid=3417503", "title": "Miss Universo 1998", "text": "Miss Universo 1998, quarantasettesima edizione di Miss Universo, si \u00e8 tenuta presso lo Stan Sheriff Arena di Honolulu, alle Hawaii il 12 maggio 1998. L'evento \u00e8 stato presentato da Jack Wagner, Ali Landry e Julie Moran. Wendy Fitzwilliam, Miss Trinidad e Tobago, \u00e8 stata incoronata Miss Universo 1998 dalla detentrice del titolo uscente, Brook Lee degli Stati Uniti.\nGiudici della trasmissione televisiva.\nLe seguenti celebrit\u00e0 hanno fatto da giudici durante la serata finale:"}
{"id": "3417508", "revid": "154639", "url": "https://it.wikipedia.org/wiki?curid=3417508", "title": "Paradosso di Epicuro", "text": "Il paradosso di Epicuro, che prende il nome dal filosofo greco Epicuro (342-270 a.C.) a cui viene attribuito, riguarda il concetto stesso di Dio.\nStruttura.\nIl paradosso, riportato da Lattanzio, che lo attribuisce ad Epicuro, si basa su alcune domande e procede per gradi fino a rendere, appunto, paradossale il concetto di Dio:\n\"Dio pu\u00f2 e vuole; ma poich\u00e9 il male esiste allora Dio esiste ma non si interessa dell'uomo\". Questa \u00e8 la conclusione alla quale giunge Epicuro al termine di queste ipotesi."}
{"id": "3417511", "revid": "599013", "url": "https://it.wikipedia.org/wiki?curid=3417511", "title": "Martin Lewis", "text": ""}
{"id": "3417513", "revid": "464490", "url": "https://it.wikipedia.org/wiki?curid=3417513", "title": "Alfio Ferrari", "text": ""}
{"id": "3417517", "revid": "339392", "url": "https://it.wikipedia.org/wiki?curid=3417517", "title": "Operazione Freedom Falcon", "text": ""}
{"id": "3417518", "revid": "339392", "url": "https://it.wikipedia.org/wiki?curid=3417518", "title": "Operazione Unified Protector", "text": ""}
{"id": "3417527", "revid": "21880", "url": "https://it.wikipedia.org/wiki?curid=3417527", "title": "Senecio rowleyanus", "text": ""}
{"id": "3417530", "revid": "1573940", "url": "https://it.wikipedia.org/wiki?curid=3417530", "title": "Callionima grisescens", "text": "Callionima grisescens () \u00e8 un lepidottero appartenente alla famiglia Sphingidae, diffuso in America Meridionale.\nDescrizione.\nAdulto.\nLa specie ha taglia ridotta, paragonabile a \"C. pan neivai\", e mostra un dimorfismo non necessariamente legato al sesso: l'ala anteriore pu\u00f2 essere di una tonalit\u00e0 blu-grigiastra palida, oppure arancio-rossastra, e nel secondo caso ricorda abbastanza \"C. calliomenae\", anche se le dimensioni sono pi\u00f9 ridotte. Il dimorfismo interessa anche la colorazione del torace e dell'addome, che possono essere tendenti all'arancione-rossiccio, oppure al grigio-bruno. L'apice dell'ala anteriore \u00e8 appuntito, come in \"C. acuta\". Il margine esterno non \u00e8 dentellato, se non lievemente, e la concavit\u00e0 sotto l'apice non \u00e8 molto pronunciata (D'Abrera, 1986).\nL'ala posteriore \u00e8 abbastanza invariata nelle due forme sopra descritte, e pu\u00f2 essere paragonata a quella di \"C. falcifera\" e \"C. parce\" (D'Abrera, 1986).\nNel genitale maschile l'uncus ha larghezza doppia rispetto alla lunghezza, con bordi ricurvi, apice sinuoso, lobi molto corti, e vestigia di un lobo mediano. Lo gnathos \u00e8 compreso nell'uncus e diviso in due lunghi e sottili processi, giacenti lungo la superficie interna dell'uncus.\nL'apertura alare \u00e8 di circa 56\u00a0mm.\nLarva.\nDati non disponibili.\nPupa.\nI bruchi si impupano negli strati superficiali della lettiera di foglie del sottobosco.\nDistribuzione e habitat.\nL'areale di questa specie comprende Argentina (Catamarca, C\u00f3rdoba, Chaco, Jujuy, La Rioja, Misiones, Salta, San Luis, Santiago del Estero, Tucuman), Paraguay (Alto Paraguay, Boquer\u00f3n, Presidente Hayes, Concepci\u00f3n, Central, Cordillera, Paraguar\u00ed, Guair\u00e1, Alto Paran\u00e1, e probabilmente Amambay, San Pedro, Canindey\u00fa, Caaguaz\u00fa, Itap\u00faa), Bolivia (Santa Cruz, La Paz e probabilmente Cochabamba, Chuquisaca, Potos\u00ed, Tarija), Brasile (Mato Grosso do Sul, Rio de Janeiro e probabilmente Paran\u00e1 e San Paolo).\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale.\nPeriodo di volo.\nLa specie \u00e8 multivoltina, con due-tre generazioni l'anno tra maggio e dicembre.\nAlimentazione.\nDati non disponibili.\nTassonomia.\nSottospecie.\nSono state descritte due sottospecie (Kitching &amp; Cadiou, 2000):\nLa sottospecie \"C. g. elegans\" non \u00e8 universalmente accettata, ed \u00e8 stata descritta da Gehlen nel 1935 come \"Hemeroplanes grisescens elegans\".\nSinonimi.\n\u00c8 stato riportato un solo sinonimo:"}
{"id": "3417533", "revid": "606039", "url": "https://it.wikipedia.org/wiki?curid=3417533", "title": "Calliomma grisescens", "text": ""}
{"id": "3417535", "revid": "1124164", "url": "https://it.wikipedia.org/wiki?curid=3417535", "title": "Chiesa di Sant'Andrea (Bergamo)", "text": "La chiesa di Sant'Andrea \u00e8 il luogo di culto cattolico di Bergamo, si trova in via Porta Dipinta 39, nella parte alta della citt\u00e0. Ricostruito nell'Ottocento su progetto dell'architetto Ferdinando Crivelli sulla base di un precedente edificio, documentato a partire dal 785 d.C.. Conserva notevoli pale d'altare opera di Andrea Previtali, Moretto da Brescia, Francesco Bassano, Enea Salmeggia, Gian Paolo Cavagna, Jacopo Palma il Giovane, Padovanino, Gian Giacomo Barbello, Giuseppe Riva, Gian Battista Riva, Giovanni Battista Epis, Giovanni Pezzotta, Amadio Pansera. Nella ex chiesa ipogea nel 1950 \u00e8 stato ricavato un teatro, riaperto nel 2019. Negli ambienti al di sotto della sacristia nel 2021 \u00e8 stato inaugurato un Museo Storico e di Arte Sacra, mentre al piano terra della casa parrocchiale si trova il Centro Universitario Sant'Andrea, che mette a disposizione degli studenti universitari un'aula studio, presso la quale nello stesso 2021 \u00e8 stata inaugurata la biblioteca \"James A. Podboy\".\nStoria.\nIl suo aspetto si deve a un progetto di Ferdinando Crivelli, eseguito a partire dal 1837 sui resti di una chiesa gi\u00e0 ricostruita nel XVI e nel XVII secolo sull'area di una basilica cimiteriale protocristiana, nominata come \"basilica Sancti Andreae\" in un atto notarile del 5 maggio 785, conservato presso l'Archivio di Stato di Bergamo. \nUna lapide murata nella cappella dei Martiri (che si apre a met\u00e0 della navata destra della chiesa) ricorda il ritrovamento, nel 1295, di una corona, di un calice e di un cucchiaio d'argento, doni votivi offerti probabilmente ai santi Domnione, Domnone e Eusebia, venerati in questa chiesa dall'et\u00e0 antica. Infatti, il 24 luglio 1401 si rinvenne, sotto l'altare maggiore, l'antico sarcofago con i loro resti e un'incisione databile tra il V e il VI secolo recante i loro nomi e il loro grado di parentela: Domnione \"avulus\", (ossia \"zio\" oppure \"nonno\"), Eusebia e Domnone \"nepotes\", (\"nipoti\"). Al tempo furono erroneamente identificati come martiri protocristiani, da cui il culto di sant'Eusebia di Bergamo e dei santi Domnione e Domneone, per via della sigla \"BM\" che accompagnava i loro nomi, sciolta in \"Beati Martyres\", mentre in realt\u00e0 significava probabilmente solo \"Bonae Memoriae\" o \"Bene Merentes\". A loro il Moretto dedicher\u00e0 una magnifica pala conservata all'interno della chiesa, nella cappella a loro dedicata, dove - in un'urna di legno di cipresso ebanizzato e argento, realizzata nel 1724 - sono conservate le loro ossa, sostanzialmente complete.\nA causa di danni provocati dalla costruzione delle Mura Venete (1561-1588), la chiesa ottenne un risarcimento di 300 scudi da parte della Repubblica Veneta grazie al quale fu riedificata e riconsacrata nel 1592. L'anno prima, nel 1591, era stata istituita come parrocchia indipendente, smembrandone il territorio dalla vicina di San Pancrazio. Una successiva ristrutturazione risale al 1689, con la posa della prima pietra il 23 giugno ad opera del vescovo Daniele Giustiniani.\nNel 1805, per decreto di Napoleone, fu soppressa l'attigua parrocchia di San Michele al Pozzo Bianco e il suo territorio fu annesso alla parrocchia di Sant'Andrea. La chiesa antica risultava cos\u00ec ormai troppo piccola per un territorio abbastanza vasto e per una popolazione piuttosto numerosa. Inoltre, essa sorgeva a un livello pi\u00f9 basso del piano stradale di via Porta Dipinta ed era oscurata da una cortina di edifici privati che la nascondevano allo sguardo di chi vi transitava. Una via, questa, la cui importanza era andata nel frattempo crescendo, dal momento che essa, prolungandosi oltre porta Sant'Agostino nella via Pignolo e poi nella via Borgo Palazzo, si dirigeva verso Brescia e da qui conduceva a Venezia. Anche per questa ragione le pi\u00f9 importanti famiglie della nobilt\u00e0 bergamasca fecero costruire lungo questa via i loro sontuosi palazzi: palazzo Suardo, palazzo Da Ponte, Palazzo Grumelli, Palazzo Moroni, palazzo Benaglio, palazzo Sottocasa, mentre vi abitavano gi\u00e0 altre famiglie nobili, come i Passi Preposulo e i Rivola.\nGi\u00e0 nel 1829 l'architetto Giacomo Romilli venne incaricato di progettarne la completa ristrutturazione. Un analogo progetto fu elaborato da un ingegnere anche per la chiesa di San Michele al Pozzo Bianco, ma fortunatamente non venne eseguito. Il progetto di Giacomo Romilli prevedeva un edificio neoclassico, con facciata scandita da lesene e da un timpano, una piccola cupola semisferica e un alto campanile. Per ragioni che non sono note, tale progetto non fu eseguito. Al 1837 datano i primi contatti tra la fabbriceria della chiesa parrocchiale, guidata dal conte Guglielmo Lochis, collezionista e podest\u00e0 della citt\u00e0 di Bergamo, e il giovane architetto e agrimensore Ferdinando Crivelli, entrambi residenti poco distante dalla chiesa. Crivelli elabor\u00f2 diversi progetti: il primo nel 1838, il secondo nel 1840 (quello effettivamente eseguito), un terzo nel 1841. Nel 1840 iniziano le demolizioni della chiesa antica, mentre il 28 novembre 1847 la chiesa fu consacrata dal vescovo Carlo Gritti Morlacchi. Crivelli si ispir\u00f2 in modo sostanzialmente letterale a un progetto che era stato ideato e realizzato nel 1798 dal celebre architetto bergamasco Giacomo Quarenghi per la cappella dei Cavalieri di Malta, interna a Palazzo Voroncov, a San Pietroburgo. Elemento di originalit\u00e0 \u00e8 la cupola, che non si trova nell'edificio di Quarenghi e che Crivelli progetta ispirandosi al Pantheon. Essa si presentava in modo del tutto identico a quella che il medesimo architetto elev\u00f2 nel 1855 (l'anno della sua morte) sopra il Duomo di Bergamo. A causa di pesanti infiltrazioni di umidit\u00e0, la copertura della cupola di Sant'Andrea dovette essere ricostruita nel 1895 su progetto dell'architettoElia Fornoni e dell'ing. Luigi Danioni. \nAl termine dei lavori, all'interno delle navate della chiesa vennero ricollocate le tele gi\u00e0 presenti in precedenza, alle quali Guglielmo Lochis aggiunse due \"Nativit\u00e0 di Ges\u00f9\", che appartenevano alla propria collezione: una dipinta e firmata da Enea Salmeggia nel 1599, l'altra attribuita Jacopo Negretti, e probabilmente eseguita attorno al 1603, per la vicinanza stilistica con la \"Nativit\u00e0 di Maria\", eseguita tra il 1591 e il 1603 per la chiesa di San Trovaso a Venezia. Entrambe le tele sono state restaurate tra il 2019 e il 2021 a cura della Fondazione Credito Bergamasco, su iniziativa del suo presidente Angelo Piazzoli.\nDescrizione.\nEsterno.\nLa facciata della chiesa risulta incompiuta rispetto al progetto di Crivelli, che aveva previsto un pronao retto da due pilastri e da quattro colonne di ordine corinzio e coronato da un timpano istoriato con il \"Martirio di Domnione, Domnone ed Eusebia\", e appare molto semplice e spoglia. Vi si segnalano solo i tre portali, disegnati da Crivelli, in marmo bianco di Zandobbio. L'interno si sviluppa su una pianta a tre navate, divise tra loro da due serie di pilastri e di colonne di ordine corinzio, con cupola semisferica e abside di fondo.\nInterno.\nL'edificio consta di due livelli: quello inferiore, in origine pensato come chiesa iemale (invernale) ipogea, nel 1951 venne trasformato in teatro per volont\u00e0 dell'allora prevosto, don Antonio Galizzi, il quale volle dotare la parrocchia di un centro di aggregazione e di animazione. Vi si tenevano spettacoli teatrali, rassegne canore e musicali, proiezioni cinematografiche. Con il diminuire della popolazione e il concentrarsi delle attivit\u00e0 di catechesi e di pastorale giovanile presso l'oratorio del Seminarino, il teatro venne chiuso, rimanendo in disuso per molti anni. Lungo l'estate del 2018 la parrocchia di Sant'Andrea lo ha affidato in comodato d'uso gratuito al Centro Universitario Teatrale dell'Universit\u00e0 degli Studi di Bergamo, che vi ha trasferito la propria sede, organizzandovi corsi di teatro e rappresentazioni teatrali a cura dei docenti e degli studenti dell'Universit\u00e0.\nSul piano superiore vi \u00e8 l'aula della chiesa che conserva preziose opere d'arte. A quella antica appartengono la \"Madonna in trono col Bambino tra i santi Eusebia, Andrea, Domnione e Domnone\", dipinta tra il 1536 e il 1537 da Alessandro Bonvicino, detto Moretto da Brescia, il \"Compianto sul Cristo morto\" di Andrea Previtali, dipinto nel 1525, che decorava l'altare in cornu Evangelii, dedicato a san Pietro, dove era custodite l'Eucaristia; la \"Nativit\u00e0 adorata dai pastori\" di Giovanni Paolo Cavagna, firmata e datata 1605 (fu offerta dalla donne iscritte alla Confraternita di Santa Maria della Pace, titolare dell'altare in cornu Epistulae dove la tela era collocata). All'interno dei lacunari del soffitto erano incassate tre tele, ora in sagrestia, dipinte attorno al 1630 da Alessandro Varotari, detto il Padovanino, componenti il Trittico di Sant'Andrea e raffiguranti: il \"Martirio di Sant'Andrea\", un \"Coro di angeli festanti con i simboli dei martirio (aureole dorate e rami di palma\") e un \"Coro di angeli musicanti\". Tra il novembre del 2019 e l'agosto del 2020 le tre tele di Padovanino sono state oggetto di un accurato lavoro di restauro, promosso dalla Fondazione Credito Bergamasco e dal suo presidente Angelo Piazzoli. Dal 24 settembre al 18 ottobre 2020 le tele sono state esposte sull'altare maggiore della chiesa, per poi essere definitivamente collocate nella sala sottostante la sacristia, dove, a differenza della loro precedente collocazione, \u00e8 possibile vederle l'una accanto all'altra, come apparivano quando erano incassate nel soffitto della chiesa antica, attraversate da un'unica logica narrativa. \nIl conte Guglielmo Lochis, presidente della fabbriceria della parrocchia di Sant'Andrea e allora anche podest\u00e0 di Bergamo, don\u00f2 alla chiesa parrocchiale, in occasione della nuova consacrazione del 28 novembre 1847, una \"Nativit\u00e0 adorata dai pastori\" di Jacopo Palma il Giovane, databile attorno 1603, e una \"Nativit\u00e0 adorata dai pastori\" opera di Enea Salmeggia detto il Talpino, firmata e datata. Le fonti in cui era stata pubblicata recavano erroneamente la data 1590, incoerente rispetto alle opere coeve del pittore. A una osservazione pi\u00f9 ravvicinata la data si \u00e8 invece rivelata essere 1599, come ha confermato il restauro, avvenuto nel 2021 a cura della Fondazione Credito Bergamasco, su iniziativa del suo presidente Angelo Piazzoli.\nDalla vicina chiesa di San Michele al Pozzo Bianco vennero portate in Sant'Andrea: la \"Gloria di San Nicola da Tolentino,\" firmata da Gian Giacomo Barbello e datata 1653, la \"Pala di San Donnino\" di Francesco Bassano, databile attorno al 1585, due tele di Antonio Cifrondi, databili al 1690: \"Cristo con l'adultera\" e l\"'Ultima Cena\". La tela di Barbello \u00e8 stata restaurata nel 2018 a cura dell'Universit\u00e0 degli Studi di Bergamo su iniziativa del Rettore Magnifico, il professore Remo Morzenti Pellegrini, ed \u00e8 stata esposta in mostra presso l'aula magna dell'Universit\u00e0, gi\u00e0 chiesa del vicino convento di Sant'Agostino. La tela di Bassano \u00e8 stata restaurata nel 2019 a cura della Fondazione Credito Bergamasco su iniziativa del suo presidente Angelo Piazzoli.\nAlla campagna decorativa successiva alla ricostruzione ottocentesca appartengono altre opere: le tempere dell'abside con cinque \"episodi della vita di Sant'Andrea\", dipinte a partire dal 1868 da Giovanni Battista Epis, allievo dell'Accademia Carrara; la \"Via Crucis\", di Gian Battista Riva e Giuseppe Riva del 1898; la pala con \"San Giuseppe\" \"e Ges\u00f9 adolescente\", dipinta da Giuseppe Riva alla fine del XIX secolo; di Giovanni Pezzotta (1838 - 1911) \u00e8 la tela della \"Madonna che consegna la cintura a santa Monica\", che veniva posta a copertura della nicchia dell'altare laterale sinistro, quando ne veniva tolto il simulacro della Vergine per collocarlo sopra il trono realizzato nel 1889 su disegno dell'architetto don Antonio Piccinelli, con tavole dello stesso Pezzotta. Va ricordato che la statua (databile alla fine del XVIII secolo) e il culto della Madonna della Cintura, tipico della tradizione agostiniana, vennero trasferiti dalla chiesa del suddetto convento di Sant'Agostino al tempo della soppressione napoleonica (1796). Lo stesso avvenne per l'immagine e il culto di San Nicola da Tolentino (notevole il busto in cartapesta con testa lignea, scolpita nel 1705 da Giovanni Antonio Sanz, gi\u00e0 parte di un tronco vestito, ritrovato e identificata da don Giovanni Gusmini e restaurato a cura dell'Universit\u00e0 degli Studi di Bergamo su iniziativa del Rettore Magnifico, il professore Remo Morzenti Pellegrini) e della \"Madonna del Buon Consiglio\", che fu trasferita nella chiesa di San Michele al Pozzo Bianco.\nMuseo Storico e di Arte Sacra (MuSA).\nNel 2021 in alcuni ambienti posti nel piano interrato della sacrestia, ma con ampio affaccio meridionale su viale delle Mura, \u00e8 stato allestito il Museo Storico e di Arte Sacra di Sant\u2019Andrea (il cui acronimo \u00e8 MuSA), a cura della professoressa Maria Mencaroni Zoppetti, presidente dell'Ateneo di Scienze, Lettere e Arti di Bergamo, e di don Giovanni Gusmini, vicario parrocchiale di Sant'Andrea e socio accademico di suddetto Ateneo, i quali hanno attinto le notizie relative ai reperti e alle opere esposte presso l'antico e ricco archivio della parrocchia di Sant'Andrea. Qui attraverso una ricca serie di dipinti, di reperti archeologici e di suppellettili liturgiche \u00e8 narrata la storia di questo antico luogo di culto, che va dall'VIII secolo al XXI secolo. Il MuSA \u00e8 stato inaugurato ufficialmente il 21 giugno 2021.\nSale.\nNel primo ambiente si trova esposta una tela centinata di Giuseppe Riva, che raffigura \"San Giuseppe con Ges\u00f9 adolescente\", probabilmente dipinta sul finire del XIX secolo. In occasione delle solennit\u00e0 dedicate al culto di questo santo, la tela veniva sovrapposta alla nicchia dell'altare della Madonna della Cintura (o Madonna della Consolazione), posto nella cappella che si apre nella navata sinistra della chiesa di Sant'Andrea. Davanti a essa \u00e8 stata collocata una cassapanca lignea sulla quale sono esposti due candelabri in bronzo lavorato a bulino, databili al XVI-XVII secolo.\nIl secondo ambiente ospita una tela centinata dell'albinese Giovanni Pezzotta, che rappresenta la Beata Vergine Maria nell'atto di consegnare a santa Monica, madre di sant'Agostino, la cintura di cuoio, che - insieme con l'abito nero che ella stessa indossa - sarebbe diventata la divisa dell'ordine degli Agostiniani. Secondo la tradizione agostiniana, la stessa santa berbera aveva chiesto alla Vergine come ella si fosse vestita in occasione della morte di san Giuseppe, cos\u00ec da sapere come potesse ella stessa vestirsi alla morte del marito Patrizio. La tela, a lungo attribuita a Giuseppe Riva, \u00e8 stata restituita al pittore albinese da don Giovanni Gusmini, a partire dal persuasivo confronto con i pannelli del trono della Madonna della Cintura, presenti in Museo ed esposti nella sala attigua, che documenti dell'archivio parrocchiale di sant'Andrea attestano essere stati pagati a Giovanni Pezzotta nel 1889. La tela veniva sovrapposta alla nicchia dell'altare della Madonna della Cintura quando la statua ne veniva levata per essere collocata sul trono ed esposta in chiesa alla venerazione dei fedeli.\nDavanti ad essa, sopra un \u201cfratino\u201d, \u00e8 esposto un raro e prezioso altarolo in legno scolpito e dorato e stoffe preziose, databile tra il XVI e il XVII secolo, che veniva utilizzato per recare la comunione agli infermi nelle loro case. Accanto ad esso due candelabri in bronzo lavorato a bulino del XVI-XVII secolo.\nSull\u2019attigua parete \u00e8 esposto il dipinto di don Andrea Zambelli, prevosto di Sant\u2019Andrea tra il 1837 e il 1844, dipinto da anonimo pittore bergamasco, nell\u2019ambito di Enrico Scuri (Bergamo, 1806-1884), in splendida cornice dorata in elegante stile impero. Questo ritratto \u00e8 stato trasferito dalla Sacristia al Museo perch\u00e9 don Zambelli fu colui che cur\u00f2 la ripresa del progetto di ricostruzione della chiesa di Sant\u2019Andrea, iniziata con l\u2019assegnazione del cantiere all'architettoFerdinando Crivelli nel 1837 con la conseguente demolizione della chiesa vecchia e degli edifici annessi. Non fece in tempo a vederla terminata, dal momento che il cantiere termin\u00f2 sostanzialmente nel 1847, anno in cui la chiesa fu consacrata e riaperta al culto.\nNel terzo ambiente, il percorso inizia sulla parete nord (a destra di chi entra), dove \u00e8 affisso un ampio pannello esplicativo, dedicato a narrare la storia della chiesa di Sant'Andrea e della sua vicina, ideato dall'architetto Luca Guerini, con testi di don Giovanni Gusmini. Si inizia dal catasto napoleonico del 1804, dove si possono apprezzare la forma e le dimensioni dell'antico luogo di culto in rapporto con gli edifici circostanti, tra i quali si riconoscono palazzo Cedrelli, Palazzo Moroni, con i suoi giardini, Palazzo Marenzi, demolito nel 1873, Palazzo Benaglio, Palazzo Calepio, con il giardino pensile che si affaccia sul viale della Mura. Questa immagine \u00e8 affiancata a quella della \"Veduta di Bergamo da sud\", dipinta nel 1816 da Tommaso Frizzoni, dove si vede invece la chiesa con il suo piccolo campanile inserita nello \"skyline\" di citt\u00e0 alta. L\u2019insieme di queste due immagini e la pianta disegnata dall'architetto Guerini (che segnala anche gli edifici demoliti tra il 1873 e il 1937 e, con una linea rossa, il profilo della chiesa attuale) permettono di comprendere le ragioni per cui si rese necessario abbattere l'edificio antico, che era molto piccolo, collocato al di sotto del piano stradale di via Porta Dipinta, rispetto alla quale rimaneva nascosto da una fitta serie di altri edifici. Correva invece lungo il suo lato meridionale l'antica via degli Anditi, tracciata al di sopra delle mura medievali della citt\u00e0. Il racconto del pannello prosegue con la ricostruzione di quella che era la parete orientale della chiesa antica. Grazie a un efficace montaggio fotografico sono stati accostati gli altari all\u2019ora in sede, montando nelle rispettive ancone le fotografie dei dipinti che essi ospitavano in origine: cos\u00ec quello maggiore, in marmo nero, ora nella chiesa di Santa Maria in Monte Santo e dei Santi Giovanni Battista e Evangelista (inclusa nel Seminario vescovile Giovanni XXIII), custodiva la \"Pala di Sant\u2019Andrea\" di Moretto da Brescia, insieme alle tre anonime tavolette della predella, mentre in quelli laterali, in marmi giallo e verde, ora nella chiesa parrocchiale di Orio al Serio, erano inserite la \"Deposizione di Ges\u00f9\" di Andrea Previtali e la \"Nativit\u00e0\" di Gian Paolo Cavagna (1550-1627). Un'altra ricostruzione fotografica permette di immaginare come doveva presentarsi il soffitto della chiesa antica quando nei suoi lacunari lignei \u201calla veneziana\u201d erano incassate le tre tele di Padovanino, ora collocate nella medesima sala del Museo. Il pannello prosegue narrando la vicenda della ricostruzione ottocentesca della chiesa, a partire dai progetti dell'architetto Giacomo Romilli (1829) fino a quello messo in opera dall'architetto Ferdinando Crivelli. Quest\u2019ultimo aveva previsto per la facciata della chiesa un pronao esastilo di ordine corinzio con timpano decorato da altorilievo, che tuttavia non fu mai eseguito. Lo ha realizzato virtualmente l'architettoLuca Guerini attraverso un \"render\" fotografico e un modello 3D, che mostrano come si sarebbe presentato questo scorcio di via Porta Dipinta se il progetto fosse stato portato a termine.\nAl di sotto del pannello esplicativo sono esposti due sarcofaghi legati al culto di Domnione, Domneone e Eusebia. Il primo, in pietra serena di Sarnico, risale probabilmente all'alto medioevo, verosimilmente all'et\u00e0 longobarda (V-IX sec.), lungo la quale fu in uso la necropoli che si sviluppava a ovest della chiesa di Sant'Andrea, i cui resti rinvennero nel 1873 al momento della demolizione di Palazzo Marenzi. Probabilmente da una di queste tombe provenne la lapide in marmo giallo (ora murata nella cappella dei martiri della chiesa di Sant'Andrea), dove si attestano i nomi, preceduti dalla sigla \"BM\" (fino all'Ottocento erroneamente interpretata come \"Beati Martyres\", da cui il culto, e poi sciolta piuttosto in \"Bonae Memoriae\" o \"Bene Merentes\", con la conseguente derubricazione su iniziativa dei Padri Bollandisti) e le date della deposizione dei summenzionati Domnione, Domneone e Eusebia. Quest'arca lapidea fu solennemente aperta dal vescovo di Bergamo Fra' Francesco Lando il 20 luglio 1401 in occasione di una siccit\u00e0, per implorare l'intercessione di questi venerati personaggi. L'improvviso cadere della pioggia rilanci\u00f2 il culto di questi tre personaggi nella Diocesi di Bergamo. Negli \"Atti della Visita Pastorale\" di san Carlo Borromeo, editi da Angelo Giuseppe Roncalli (papa Giovanni XXIII) si trova un'accurata descrizione di quest'arca, posta sotto l'altar maggiore e coperta da un drappo di seta (vd. vol. I, parte II, p. 269). Questo testo \u00e8 riprodotto nella didascalia che illustra l'arca lapidea. Accanto a essa \u00e8 esposta l'urna di marmo nero realizzata insieme con il nuovo altar maggiore nel 1613, ad opera di Bernardino Biava, come attesta Donato Calvi nella sua \"Descrizione delle chiese della Diocesi di Bergamo (1661-1671)\", edita a cura di G. Bonetti e M. Rabaglio per i tipi di Silvana Editoriale nel 2008 (p. 19). Venduta insieme con l'altar maggiore al momento del rifacimento ottocentesco della chiesa di Sant'Andrea, essa fin\u00ec nel giardino di una casa privata in via Arena. Nel 1850 la casa fu acquistata dal Canonico del Duomo Domenico Rossi, che la restitu\u00ec alla parrocchia, accompagnata da una lettera conservata in archivio parrocchiale e riprodotta a corredo della didascalia che illustra l'urna. \nAl di sopra del pannello esplicativo verranno collocate le tre tavolette lignee dipinte a olio da anonimo pittore locale nel XVI secolo, che raffigurano: \"La vocazione dei santi Andrea e Pietro\", derivata dall\u2019omologo cartone e dal corrispondente arazzo ideato da Raffaello per la Cappella Sistina; \"Il martirio di sant\u2019Andrea\"; \"Domnione che colloca la propria testa sulla pietra posta davanti alla chiesa di Sant\u2019Andrea, seguito dai nipoti Domnone e Eusebia condotti in catene\".\nLa parete occidentale \u00e8 dedicata all\u2019esposizione del \"Trittico di Sant\u2019Andrea\", dipinto da Alessandro Varotari, detto il Padovanino (Padova, 1588 \u2013 Venezia, 1649), nel 1631: per realizzare queste tele il pittore venne appositamente a Bergamo, dove lo attesta un dipinto con \"La morte di Procri\", ora in collezione privata fiorentina, ma che il pittore padovano con bottega a Venezia firma, data e localizza nella citt\u00e0 orobica. Le tre tele rappresentano: quella centrale \"Il martirio di sant\u2019Andrea\", quella a sinistra \"Coro di angeli con corone e palme\", quella a destra \"Coro di angeli musicanti\". Le tre tele sono state restaurate nel 2020 a cura della Fondazione Credito Bergamasco su iniziativa del suo Presidente, il dottore Angelo Piazzoli. Accanto ad esse \u00e8 stata collocata la \"Sacra Famiglia\" di Amadio Pansera (Calcio, 1806-1885), derivata dalla \"Nativit\u00e0\" di Bernardino Luini, che faceva parte della collezione privata del conte Guglielmo Lochis (ora esposta presso la Pinacoteca dell\u2019Accademia Carrara). Come risulta dal catalogo della mostra, Pansera espose la sua tela, commissionatagli dal sig. Giacomo Scotti di Calcio, presso l\u2019Accademia Carrara nel 1837. Pare verosimile che qui l\u2019acquist\u00f2 lo stesso Lochis, dal quale pervenne alla parrocchia di Sant\u2019Andrea, della quale egli presiedeva la Fabbriceria, pu\u00f2 essere gi\u00e0 nel 1837 forse in occasione dell\u2019ingresso del nuovo prevosto, don Andrea Zambelli. La tela \u00e8 stata restaurata nel 2021.\nLa parte meridionale ospita, a destra della finestra, la tela con il \"Battesimo di Ges\u00f9\", restaurata nel 2021, un tempo collocata al di sopra del fonte battesimale e ora collocata in Museo. Questo dipinto fu acquistato nel 1878 dal monsignor Luigi Pavoni dagli eredi del nobile Francesco Cedrelli, morto nel 1876. Egli abitava nel palazzo di famiglia, attiguo all\u2019attuale casa parrocchiale e affacciato sul viale delle Mura. La tela, fatta oggetto di restauro nel 2021 \u00e8 stata attribuita da Giovanni Valagussa al pittore Francesco Fontebasso, il quale, dopo essersi formato nella bottega veneziana di Sebastiano Ricci, trascorse un periodo a Bologna, passando anche per Bergamo, dove la sua presenza \u00e8 attestata attorno al 1730. Probabilmente in quegli anni dipinse anche questa tela, della quale una copia esatta (probabilmente pi\u00f9 tarda; ammesso che non si tratti di una versione autografa) si trova in controfacciata nella chiesa parrocchiale di San Giovanni Battista in Aviatico. A destra della finestra \u00e8 collocata la tela con la \"Beata Vergine del Santo Rosario tra i santi Domenico, Caterina da Siena, Giovanni Battista, Caterina di Alessandria\". A lungo attribuita a Enea Salmeggia, essa \u00e8 stata invece correttamente restituita a Carlo Ceresa che la dipinse inspirandosi a modelli salmeggieschi, come spesso faceva agli inizi della propria carriera artistica, prima di maturare un linguaggio pi\u00f9 personale, grazie a un confronto pi\u00f9 prossimo con le opere del pittore milanese Daniele Crespi. Al di sotto \u00e8 collocato un tavolino-vetrina ottocentesco, nel quale sono esposti oggetti appartenuti alla filantropa Betty Ambiveri (Bergamo, 1888 - Seriate, 1962), donati dai familiari appartenenti alla famiglia Bonomi.\nLa parete orientale \u00e8 occupata dai quattro elementi in legno scolpito e dorato che componevano il trono della Madonna della Cintura (o Madonna della Consolazione), progettato dall'architetto don Antonio Piccinelli nel 1889, come mostra il progetto originale esposto in una cornice accanto a fotografie d\u2019epoca in cui si vede il trono allestito nello \u201cscurolo\u201d e nella stessa chiesa di Sant'Andrea. Ciascun elemento contiene una tavola dipinta a tempera su fondo oro da Giovanni Pezzotta. Esse raffigurano: \"Sant'Agostino\", \"Santa Monica\", \"San Nicola da Tolentino\" (per il quale pure il trono veniva utilizzato, sostituendo il monogramma mariano in capo alla corona con il monogramma nicolino), \"Il Beato Gerardo da Serina\". Al di sopra di ciascuno elemento \u00e8 collocato un busto ligneo rivestito di lamina di rame dorato lavorato a sbalzo e cesello, tra candelabri argentei (XVIII-XIX secolo). Essi rappresentano \"Sant\u2019Andrea\", \"Domnione\", \"Domnone\", \"Eusebia\": ancor oggi vengono esposti sull\u2019altare maggior in occasione delle celebrazioni pi\u00f9 solenni.\nAl centro della sala si trova una serie di vetrine nelle quali sono esposte le suppellettili pi\u00f9 interessanti tra quelle conservate nella chiesa di Sant\u2019Andrea. In particolare, la prima vetrina contiene l\u2019ostensorio prezioso di manifattura milanese in argento e pietre dure (XIX sec.) e un \"Ges\u00f9 Bambino in trono\" in gesso dipinto. Nella seconda vetrina si possono ammirare, oltre a una serie di calici in stile barocco realizzati per\u00f2 tra XIX e XX sec., una pisside barocca, sulla cui base \u00e8 incisa la notizia che essa fu donata dal Conte Francesco Pelliccioli alla Parrocchia di Sant\u2019Andrea nel 1687; un secchiello per l\u2019aspersione in lamina di rame argentato finemente sbalzata (XVIII secolo); un calice monumentale in argento in parte dorato (XIX sec.); un turibolo con relativa navicella in argento massiccio (XIX sec.). Al di sopra della seconda vetrina sono esposti un \"Messale\" stampato dalla Tipografia Balleoniana di Venezia nel 1748 con sovracoperta in velluto rosso e lamine d\u2019argento lavorate a sbalzo e cesello che raffigurano, sul retto, sant\u2019Andrea e, sul verso, i santi Domnione, Domnone e Eusebia; un \"Memorandum\" dedicato nel 1894 a don Saverio Gotti, promosso Canonico del Duomo, che reca le firme autografe di tutti (ma proprio tutti) i parrocchiani del tempo.\nNella terza vetrina vanno segnalate le corone in argento dorato che venivano messe alle statue della Madonna della Cintura (o Madonna della Consolazione) e del Bambino in occasione delle festivit\u00e0 pi\u00f9 solenni; la ferula in argento in parte dorato e velluto rosso in uso ai prevosti urbani per singolare privilegio (XVIII sec.); due palmatorie (XIX sec.) per le celebrazioni pontificali.\nTra le due vetrine, sopra un tavolo ottocentesco, \u00e8 collocata una serie di croci astili (XVIII-XIX secolo). Accanto a esse \u00e8 posta una lapide in marmo bianco, sul cui retto si trovano incise tre lettere capitali romane (ARI), che probabilmente facevano parte della parola \u201cCAESARI\u201d, nel qual caso si tratterebbe del frammento di un\u2019iscrizione dedicatoria imperiale. Esse potrebbero anche essere parte di un nome proprio di persona pi\u00f9 comune (come Mario o Vario, gi\u00e0 attestati a Bergamo in altre iscrizioni), nel qual caso si tratterebbe di un\u2019iscrizione dedicatoria relativa a opere compiute da o dedicate a uno di questi personaggi. La preziosit\u00e0 del marmo, proveniente dall\u2019oriente e l'eleganza dei caratteri e della cornice che corre lungo il margine superiore farebbero propendere per la prima ipotesi. Il frammento fu riutilizzato nel 1622 sul verso per un\u2019iscrizione che commemora le volont\u00e0 testamentarie di don Abbondio Arrigoni che lasci\u00f2 met\u00e0 della propria casa alla parrocchia di Sant'Andrea come legato per la celebrazione di tre messe al mese in perpetuo in suffragio della sua anima. La lapide era appesa con il verso in vista a una parete dell\u2019archivio parrocchiale, dove l'11 ottobre 2017, staccandola dal muro, notarono la parte iscritta su quello che si scopr\u00ec essere piuttosto il retto, da Gabriele Medolago e don Giovanni Gusmini. Il fatto fu notificato alla dottoressa Marina Vavassori, epigrafista del Museo Archeologico di Bergamo, che ha studiato, interpretato e pubblicato l'iscrizione in Gabriele Medolago - Marina Vavassori, \"Una tavoletta marmorea opistografa della chiesa di Sant\u2019Andrea in Bergamo Alta\", in \u201cNotizie Archeologiche Bergomensi\u201d 25 (2017) 163-168.\nNella quarta e ultima vetrina sono esposte le lastre di rame incise a bulino, dalle quali venivano tratte incisioni devozionali (pure esposte), relative alla Madonna della Cintura (o Madre della Consolazione), a san Nicola da Tolentino e alla Madonna del Buon Consiglio, che pure era venerata nella chiesa del monastero di Sant'Agostino e poi nella vicina chiesa di San Michele al Pozzo Bianco. Esse sono opera degli incisori Gaetano Bonatti (Bassano del Grappa, 1802; attivo a Milano tra il 1834 al 1851: \"Effigie della Beata Vergine della Cintura che si venera nella chiesa di Sant\u2019Andrea in Bergamo\") e Gaetano Santamaria (o Santa Maria; Milano, 1837: \"Effigie di San Nicola da Tolentino Protettore di Bergamo che si venera nella chiesa di Sant'Andrea\").\nTeatro di Sant'Andrea (gi\u00e0 chiesa ipogea).\nLa realizzazione dello \"scurolo\" permise al piano di calpestio del nuovo edificio di raggiungere una quota leggermente superiore a quella di via Porta Dipinta, dove si prevedeva che la chiesa nuova si affacciasse. Per questa ragione, attraverso un cospicuo sbancamento del lato del colle che d\u00e0 sul circuito delle Mura Venete, si scese di tre metri al di sotto del piano di calpestio della chiesa antica e ci si elev\u00f2 di altri tre metri verso l'alto, cos\u00ec da ricavarne un ambiente alto appunto sei metri. Al suo interno vennero collocati alcuni dei dipinti gi\u00e0 presenti nella chiesa antica: di Giuseppe Cesareo, \"Madonna Immacolata con sant'Anna e san Gioacchino\", firmato e datato 1864; del medesimo autore, \"San Romualdo con santa Lucia e santa Apollonia di Alessandria\", datato 1684; Giacomo Anselmi, \"San Carlo Borromeo\", firmato e datato 1614; tre tele anonime, una raffigurante la \"Visitazione della Beata Vergine Maria\" databile al XVI-XVII secolo (dipendente dalla celebre stampa che Gijsbert van Veen deriv\u00f2 nel 1588 dall'analogo dipinto di Federico Barocci; la \"Piet\u00e0 con san Giovanni Evangelista e santa Maria Maddalena\" del XVI-XVII secolo; la terza, un monocromo su toni di grigio databile al XVII secolo, raffigurante il \"Compianto sul Cristo morto\". Nel 1904 lo scurolo fu dotato di un altare di marmi policromi che era stato realizzato nel 1864 per la chiesa di San Michele al Pozzo Bianco, dove era stato collocato lungo la parete destra per contenere la venerata immagine della Madonna del Buon Consiglio. La soluzione non piacque, cos\u00ec che nel 1904 l'altare fu traslato nello spazio ipogeo di Sant'Andrea: all'interno della nicchia fu collocata la statua della Madonna Immacolata, realizzata nel 1887 da Cristoforo Bettinelli su disegno di Luigi Carrara. All'interno dello scurolo trovarono temporanea collocazione anche il sarcofago in pietra e l'urna in marmo nero del 1613, che avevano contenuto le reliquie dei santi Domnione, Domnone e Eusebia, ricuperati alla parrocchia attraverso donazioni private: una lettera conservata presso l'archivio parrocchiale di Sant'Andrea attesta che l'urna di marmo fu rinvenuta fortunosamente dal canonico monsignor Domenico Rossi in una casa da lui acquistata in via Arena nel 1850 e subito donata alla parrocchiale. Per dotare la parrocchia di un centro aggregativo, nel 1951 l'allora prevosto don Antonio Galizzi fece progettare e realizzare la trasformazione dello scurolo in cine-teatro.\nCon il passare del tempo, l'attivit\u00e0 cine-teatrale venne meno e l'ampio spazio ipogeo fu utilizzato piuttosto per attivit\u00e0 ludiche.\nCon la concentrazione delle attivit\u00e0 pastorali delle diverse parrocchie di citt\u00e0 alta presso l'oratorio del Seminarino, il teatro di Sant'Andrea cadde in disuso e tale rimase dagli anni '90 del Novecento fino al 2018, quale attraverso la collaborazione tra il vicario don Giovanni Gusmini incaricato per la Pastorale universitaria, la studiosa Anna Maria Testaverde, docente di storia del teatro presso l'Universit\u00e0 degli Studi di Bergamo, il dott. Claudio Morandi, direttore artistico del Centro Universitario Teatrale, e il dott. Giuliano Gariboldi, docente di recitazione, e nel quadro di una convenzione con il prevosto di Sant'Andrea monsignor Fabio Zucchelli, \u00e8 stato possibile riaprire il teatro al pubblico, in particolare ai corsi di recitazione proposti agli studenti universitari. L'inaugurazione \u00e8 stata celebrata il 4 dicembre 2020 alla presenza delle autorit\u00e0: il Prefetto di Bergamo, dott.ssa Elisabetta Margiacchi, il Sindaco di Bergamo, dott. Giorgio Gori, il Rettore dell'Universit\u00e0 degli Studi di Bergamo Remo Morzenti Pellegrini, la dottoressa Cristina Bombassei, Chief Corporate Social Responsibility di Brembo S.p.A. e Presidente della Fondazione Pro Universitate Bergomensi.\nAula Studio e Biblioteca \"James A. Podboy\".\nNell'aula studio del Centro Universitario Sant'Andrea, centro per la Pastorale Universitaria della Diocesi di Bergamo, dal 2018 sono conservati i circa 1740 volumi appartenenti a James A. Podboy, e donati, dopo la sua morte avvenuta nel marzo 2018, dal fratello Robert. I volumi, perlopi\u00f9 in lingua inglese, trattano di storia, politica, cultura americana e britannica, biografie, diari di viaggio, arte, tra questi i cataloghi delle mostre della Fondazione Credito Bergamasco. A questi volumi si sono aggiunte altre donazioni, che hanno portato la biblioteca a raccoglierne oltre 2000. All'interno di una sala posta accanto all'Aula Studio - Biblioteca \"James A. Podboy\" si trova l'archivio parrocchiale della parrocchia di Sant'Andrea, nel quale \u00e8 stato versato anche quello della vicinia di San Michele al Pozzo Bianco: vi si trova una cospicua quantit\u00e0 di documenti che inizia con il fondo delle pergamene dai secoli XIV-XV secolo fino all'et\u00e0 moderna. Tra i registri di battesimo \u00e8 stata rinvenuta l'attestazione della nascita di Donato Calvi."}
{"id": "3417540", "revid": "1652635", "url": "https://it.wikipedia.org/wiki?curid=3417540", "title": "Tom Hiddleston", "text": "Ha ottenuto la fama internazionale per il ruolo del dio dell'Inganno Loki nel Marvel Cinematic Universe, del Capitano Nicholls in \"War Horse\" (2011), dello scrittore Francis Scott Fitzgerald in \"Midnight in Paris\" (2011), e di James Conrad in \"\" (2017). In televisione, \u00e8 noto per la sua interpretazione nella miniserie televisiva \"The Night Manager\" (2016), per la quale ha ricevuto una nomination agli Emmy come miglior attore e ha vinto un Golden Globe come miglior attore in una miniserie. \nBiografia.\nTom Hiddleston nasce a Westminster, Londra, dalla madre Diana Patricia (nata Servaes), ex manager teatrale e direttrice di scena, e dal padre James Norman Hiddleston, un fisico. Suo padre \u00e8 della citt\u00e0 di Greenock, in Scozia, mentre sua madre \u00e8 del Suffolk, in Inghilterra. Ha due sorelle: Sarah, una giornalista, ed Emma, anche lei attrice. Cresce prima a Wimbledon e successivamente ad Oxford dove frequenta la Dragon School.. All'et\u00e0 di 13 anni, si trasferisce alla scuola superiore privata Eton College, mentre i suoi genitori divorziano scopre la sua passione per la recitazione. Dopo il college continua a studiare all'Universit\u00e0 di Cambridge, presso la sede di Pembroke dove si laurea in Lettere classiche. Completa i suoi studi d'attore alla Royal Academy of Dramatic Art, dove consegue il diploma nel 2005.\nCarriera.\nDurante i suoi anni a Cambridge partecipa alla produzione dello spettacolo \"Un tram che si chiama Desiderio\". Inizia inoltre a recitare per la televisione inglese, apparendo in un adattamento della ITV del romanzo \"Nicholas Nickleby\", e nei film \"Conspiracy - Soluzione finale\" del 2001 e \"Guerra imminente\" del 2002, in cui interpreta Randolph Churchill. Una volta diplomatosi presso la Royal Academy of Dramatic Art, Hiddleston ottiene il suo primo ruolo cinematografico interpretando il personaggio di Oakley nel primo film di Joanna Hogg, \"Unrelated\", datato 2007. Suo anche il ruolo da protagonista nel secondo film della regista, \"Archipelago\", girato nel 2010.\nLavora per la compagnia teatrale Cheek by Jowl, recitando in \"The Changeling\" e \"Cymbeline\". Presso la compagnia Donmar Warehouse interpreta invece il ruolo di Cassio nella produzione di Michael Grandage dell\"Otello\" di Shakespeare, al fianco dei colleghi Chiwetel Ejiofor e Ewan McGregor, insieme ai quali riceve l'acclamazione della critica. Interpreta poi il ruolo di Lvov nella versione West End del dramma \"Ivanov\". Tra il 2006 e il 2010 prende parte a diverse produzioni televisive britanniche, tra cui le serie \"Suburban Shootout\", \"Il commissario Wallander\" al fianco di Kenneth Branagh (con il quale aveva gi\u00e0 condiviso il palcoscenico teatrale in occasione della messa in scena dell\"'Ivanov\"), \"Cranford\" e il film TV \"Miss Austen Regrets\". Ed \u00e8 proprio Branagh a proporre ai produttori il suo nome per il film \"Thor\", del quale l'affermato attore \u00e8 stato scelto come regista. Originariamente, Hiddleston viene provinato per il ruolo del protagonista, ma ottiene infine quello di Loki, fratellastro ed antagonista del Dio del Tuono. Per prepararsi alle numerose scene di lotta corpo a corpo, Hiddleston viene addestrato nell'arte marziale brasiliana capoeira.\nNel 2011 interpreta il romanziere Francis Scott Fitzgerald nel film di Woody Allen \"Midnight in Paris\"; il Capitano Nicholls nel film drammatico \"War Horse\" diretto da Steven Spielberg e il pilota RAF Freddie Page in \"Il profondo mare azzurro\", al fianco di Rachel Weisz. Nello stesso anno prende anche parte ad un cortometraggio di Chris Foggin intitolato \"Friend Request Pending\" al fianco di Judi Dench. Riprende il ruolo del supercattivo Loki nel blockbuster \"The Avengers\" - nelle sale italiane da aprile 2012 - e nel sequel \"\", uscito il 20 novembre 2013 in Italia.\nNel luglio 2012 interpreta il principe Hal, poi Enrico V, nella miniserie televisiva firmata BBC \"The Hollow Crown\", adattamento delle opere shakespeariane \"Enrico IV, parte I\", \"Enrico IV, parte II\" ed \"Enrico V\". Suo \u00e8 anche il ruolo del musicista/vampiro Adam nella nuova fatica cinematografica di Jim Jarmusch, \"Solo gli amanti sopravvivono\", al fianco di Tilda Swinton e Mia Wasikowska: il film viene presentato in concorso alla 66.a edizione del Festival di Cannes. Nell'ottobre 2012 la regista inglese Joanna Hogg chiama Hiddleston alla terza collaborazione: in questo caso, si tratta di un cammeo per il suo nuovo film girato nella capitale inglese.\nHiddleston torna a calcare il palcoscenico nel dicembre 2013, in occasione della messa in scena del \"Coriolano\" di William Shakespeare nella produzione di Josie Rourke, di nuovo presso il teatro Donmar Warehouse di Londra: suo il ruolo del protagonista. Al termine delle repliche teatrali, vola a Toronto per iniziare le riprese del nuovo film di Guillermo del Toro, Crimson Peak, che vede come coprotagoniste Jessica Chastain e Mia Wasikowska. Nella pellicola interpreta Thomas Sharpe, inventore inglese che seduce e sposa la figlia di un ricco industriale, i due vanno a vivere nella sua tenuta di \"Crimson Peak\", dove la ragazza inizia a scoprire molti scheletri nell'armadio.\nL'attore \u00e8 anche interprete di radiodrammi (quali il \"Cyrano de Bergerac\" e l\"'Otello\", entrambi trasmessi dalla BBC Radio), narratore dell'audiolibro \"The red necklace\", lettore per l'applicazione \"iF Poems\" di iTunes e voiceover per documentari del British Museum e della BBC. Tra i premi da lui ricevuti figurano il \"Laurence Olivier Award\" come migliore attore teatrale emergente per la sua performance in \"Cymbeline\" e il \"Jameson Empire Award\" come miglior attore cinematografico emergente del 2011.\nNel 2017 vince il Golden Globe come miglior attore in una miniserie o film per la televisione, per The Night Manager.\nNel 2017 \u00e8 il protagonista del film ' e nello stesso anno riprende il ruolo di Loki in ', mentre nel 2018 ne assume nuovamente le vesti in ', nel 2019 in ' e nel 2021 nella miniserie televisiva \"Loki\". Per il quale riceve il premio del E! People's Choice Awards 2021 come Star maschile in una serie TV del 2021.\nNel 2019 prende parte al cast di \"Betrayal\", insieme a Charlie Cox e Zawe Ashton. L'opera teatrale va in scena al Pinter Theatre di Londra per 12 settimane da Marzo a Giugno. Nell'agosto dello stesso anno, Hiddleston fa il suo debutto a Broadway sempre con \"Betrayal\", in scena al Bernard B. Jacobs Theatre di New York per 17 settimane. Per la sua interpretazione \u00e8 stato candidato al Tony Award al miglior attore protagonista in un'opera teatrale.\nImpegno sociale.\n\u00c8 un ambasciatore dell'UNICEF nel Regno Unito e lui stesso si autodefinisce femminista. \nRiconoscimenti.\nTony Award\nDoppiatori italiani.\nNelle versioni in italiano dei suoi film, Tom Hiddleston \u00e8 stato doppiato da:\nDa doppiatore \u00e8 sostituito da:"}
{"id": "3417541", "revid": "767487", "url": "https://it.wikipedia.org/wiki?curid=3417541", "title": "Desiderio (film 2006)", "text": "Desiderio (\"Sehnsucht\") \u00e8 un film del 2006, scritto e diretto da Valeska Grisebach. Girato con attori non professionisti, \u00e8 stato nominato per l'Orso d'oro al Festival di Berlino nel 2006.\n\u00c8 stato distribuito nelle sale italiane a partire dal 29 giugno 2007.\nTrama.\nIn una piccolissima cittadina, il giovane Markus, di mestiere fabbro e volontario presso i vigili del fuoco, ha amato in vita sua una sola donna, Ella, con cui \u00e8 ora felicemente sposato. Durante una cena con i vigili fuori citt\u00e0, Markus conosce la cameriera Rose con cui passa la notte, complice anche l'alto tasso alcolico della serata. La mattina dopo Markus fa ritorno a casa, senza naturalmente rivelare nulla a Ella dell'accaduto, ma nei giorni seguenti qualcosa lo spinge a ritornare nuovamente da Rose. Cominciano cos\u00ec a frequentarsi, di tanto in tanto, finendo con l'innamorarsi, finch\u00e9 un imprevisto fa uscire allo scoperto la loro relazione. Ella, con il cuore in lacrime, lascia il marito, mentre Rose sembra invece scomparsa, senza avergli detto nulla. Persa l'amante e soprattutto la moglie, Markus si suicida con un colpo di fucile.\nTempo dopo alcuni ragazzini, narrandosi a vicenda alcune storielle della loro cittadina, menzionano anche la vicenda di Markus, Ella e Rose: Markus \u00e8 sopravvissuto al tentativo di suicidio e si \u00e8 rimesso con una di loro."}
{"id": "3417549", "revid": "610351", "url": "https://it.wikipedia.org/wiki?curid=3417549", "title": "Miss Mondo 1998", "text": "Miss Mondo 1998, la quarantottesima edizione di Miss Mondo, si \u00e8 tenuta il 26 novembre 1998, presso il Lake Berjaya Mah\u00e9 Resort di Baie Lazare, alle Seychelles. Il concorso \u00e8 stato presentato da Ronan Keating e Eden Harel, e trasmesso da Channel Five. Linor Abargil, rappresentante di Israele \u00e8 stata incoronata Miss Mondo 1998."}
{"id": "3417565", "revid": "1305772", "url": "https://it.wikipedia.org/wiki?curid=3417565", "title": "Johann Baptist von Thurn und Taxis", "text": "Era conte del Sacro Romano Impero e dal 1754 fino al 1762 vescovo di Lavant.\nBiografia.\nNato dal matrimonio di Inigo Lamoral von Thurn und Taxis (1653\u20131713) e la sua seconda moglie Maria Claudia Fugger von Nordenhof (1667/68\u20131721).\nJohann Baptist, conte imperiale von Thurn und Taxis, fu ordinato l'11 giugno 1729 a Salisburgo divenendovene poi canonico. Il 4 febbraio 1754 diviene vescovo di Lavant e poi ordinato vescovo il 31 marzo 1754 dall'arcivescovo Sigismund von Schrattenbach (1698\u20131771).\nGenealogia episcopale.\nLa genealogia episcopale \u00e8:"}
{"id": "3417566", "revid": "1543377", "url": "https://it.wikipedia.org/wiki?curid=3417566", "title": "John Milton (compositore)", "text": "Biografia.\nAll'inizio della sua vita si convert\u00ec al protestantesimo e suo padre, Richard Milton, successivamente lo ripudi\u00f2. Si trasfer\u00ec a Londra intorno al 1583 a lavorare come apprendista scrivano.\n I suoi lavori si riferiscono in gran parte a questioni di affari spesso operando come \"prestatore di denaro\" o broker finanziario. Si iscrisse alla \"Company of Scriveners\" il 27 febbraio 1599. Subito dopo spos\u00f2 Sara Jeffrey (c.1572\u20131637) andando ad abitare a Bread Street a Londra con i genitori della moglie. Secondo alcune fonti ebbero sei figli, tre dei quali raggiunsero l'et\u00e0 adulta. Fra questi vi furono Anne, John Milton (il poeta) e Christopher Milton (un giudice che venne poi nominato cavaliere).\nCos\u00ec come suo figlio omonimo, Milton scrisse poesie. Di due di esse vi \u00e8 traccia: a sonetto ed un poema dedicato a John Lane; entrambi non pubblicati. Ma la sua produzione pi\u00f9 creativa fu certamente quella di compositore. Venti sue composizioni certe sono conosciute rispetto alla sua produzione musicale. Tutte le sue composizioni, tranne una, sono a tema religioso. Milton pubblic\u00f2 le sue opere dopo che Thomas Morley pubblic\u00f2 \"The Triumphs of Oriana\" (1601), William Leighton pubblic\u00f2 \"The Tears or Lamentations of a Sorrowful Soul\" (1612) e Thomas Ravenscroft pubblic\u00f2 \"The Whole Book of Psalms\" (1621). Altre sue composizioni sono pervenute su manoscritti di John Browne, un funzionario parlamentare e Thomas Myriell, un amico personale del compositore.\nL'attivit\u00e0 di Milton fu cos\u00ec prosperosa che egli pot\u00e9 permettersi di assumere insegnanti privati di \"lingue classiche\" per i suoi figli e pot\u00e9 mandarli a scuola e all'universit\u00e0. Ci\u00f2 consent\u00ec, al suo figlio maggiore, John Milton, il non aver bisogno di lavorare e di potersi dedicare pertanto esclusivamente alla scrittura. Milton ha inoltre assicurato che suo figlio maggiore aveva seguito accurati studi musicali.\nNel 1631 Milton e la sua famiglia si spostarono ad Hammersmith dove egli risiedette fino al suo pensionamento nel 1636. Dopo si spost\u00f2 con la moglie a Horton nel Buckinghamshire. Sara mor\u00ec subito dopo, il 3 aprile 1637 u fu tumulata nel cimitero annesso alla locale parrocchia. Milton si spost\u00f2 quindi a Reading nel 1641 per vivere con suo figlio minore, ma dopo l'assedio di Reading torn\u00f2 a Londra, vivendo con il suo figlio maggiore, John Milton. Dopo che questi si riconcil\u00f2 con la moglie, la famiglia si trasfer\u00ec a Barbican. Rimase l\u00ec fino alla morte e venne sepolto il 15 marzo 1647 a \"St Giles Cripplegate\"."}
{"id": "3417575", "revid": "287204", "url": "https://it.wikipedia.org/wiki?curid=3417575", "title": "The Platinum Collection (Alice)", "text": "The Platinum Collection \u00e8 un album raccolta della cantante italiana Alice, pubblicata il 15 marzo 2011 dalla EMI.\nLa raccolta \u00e8 composta da 3 CD, per un totale di 54 canzoni. Si tratta del primo \"greatest hits\" che ricopre interamente la carriera della cantante, con brani che vanno dal 1972 al 2009.\nIl CD contiene duetti con Franco Battiato, Morgan, Peter Hammil e Stefan Waggershausen. Il brano \"Open Your Eyes\" (singolo del 1998 cantato con Skye Edwards) \u00e8 presente invece in una versione inedita senza duetto."}
{"id": "3417577", "revid": "1442080", "url": "https://it.wikipedia.org/wiki?curid=3417577", "title": "Munich WCT 1973 - Singolare", "text": "Il singolare del torneo di tennis Munich WCT 1973, facente parte della categoria World Championship Tennis, ha avuto come vincitore Stan Smith che ha battuto in finale Cliff Richey 6-1, 7-5."}
{"id": "3417579", "revid": "2110845", "url": "https://it.wikipedia.org/wiki?curid=3417579", "title": "Salvatore Oppes", "text": "Biografia.\nUfficiale dell'Arma dei Carabinieri, fratello di Antonio Oppes, anche lui medaglia olimpica nell'equitazione a ."}
{"id": "3417580", "revid": "1442080", "url": "https://it.wikipedia.org/wiki?curid=3417580", "title": "Miss International 1998", "text": "Miss International 1998, trentottesima edizione di Miss International, si \u00e8 tenuta presso il Koseinenkin Hall di Tokyo il 26 settembre 1998. La panamense L\u00eda Borrero \u00e8 stata incoronata Miss International 1998."}
{"id": "3417581", "revid": "76963", "url": "https://it.wikipedia.org/wiki?curid=3417581", "title": "Antonio Oppes", "text": "Biografia.\nSottufficiale dell'Arma dei Carabinieri, fratello di Salvatore Oppes, anche lui militare dell'Arma dei Carabinieri e medaglia olimpica nell'equitazione ai Giochi olimpici estivi di , anche se le gare di equitazione si svolsero a Stoccolma, per problemi relativi alla quarantena dei cavalli.\nAntonio Oppes con il grado di Brigadiere dei Carabinieri Reali fu in Africa Orientale uno dei 58 superstiti della battaglia di Culqualber\u00bb. \nLa battaglia di Culquaber fu combattuta in Abissinia (l'attuale Etiopia) dal 6 agosto al 21 novembre 1941 fra italiani e britannici.\nFu uno scontro sanguinoso in cui il 1\u00ba Gruppo Mobilitato Carabinieri al comando del Maggiore dei Carabinieri Alfredo Serranti, si immol\u00f2 quasi al completo.\nIl valore e coraggio dei Carabinieri valse ai suoi pochi sopravvissuti, il tributo da parte degli avversari britannici dell'onore delle armi.\nEgli stesso unitamente ai valorosi Carabinieri del 1\u00b0 gruppo comandanti dal Maggiore Serranti, and\u00f2 all'Arma bianca diverse volte.\nAl rientro in Patria dopo vari servizi territoriali,fu assegnato al 4\u00b0 Reggimento Carabinieri a Cavallo dove con il Colonnello dei Carabinieri Raimondo\u00a0d'Inzeo ed unitamente al fratello Salvatore Oppes, ufficiale dei Carabinieri, scrissero buona parte dell'equitazione militare moderna.\nAntonio Oppes era nato a Pozzomaggiore nel 1916, figlio di Salvatore, allevatore di bovini, e di Paoletta Pittalis.\nInsieme con i fratelli Gavinangelo, agente di custodia e del fratello Salvatore, carabiniere, coltiv\u00f2 fin da bambino la passione per i cavalli, passione tuttora radicata nei pozzomaggioresi che coltivano con entusiasmo l'allevamento dei cavalli sulle orme di altri personaggi quali il generale dei carabinieri Eugenio Unali che fu uno degli ideatori del famoso carosello dei carabinieri a cavallo insieme al maresciallo Gigino Pinna, anche lui un valente cavallerizzo a livello nazionale. \nDopo aver fatto i primi studi a Pozzomaggiore, Oppes era andato in collegio a Sassari, per poi arruolarsi nell'Arma dei Carabinieri, dove dopo aver seguito tutta la trafila divent\u00f2 maresciallo maggiore."}
{"id": "3417582", "revid": "599013", "url": "https://it.wikipedia.org/wiki?curid=3417582", "title": "Jacques Simon", "text": "Carriera.\nInizia a muovere i primi passi nel mondo del calcio, all'et\u00e0 di 9 anni, entrando a far parte del UST Equeurdreville, con cui fa tutta la trafila delle giovanili, per venire poi acquistato nel 1959 dal .\nNotato dagli osservatori del , nel giugno 1963 viene acquistato dai \"canarini\" per 120.000 franchi, con i quali vince \nla Division 1 nel 1965 e nel 1966 ed il titolo di capocannoniere del campionato nel 1965 con 24 reti."}
{"id": "3417583", "revid": "39507068", "url": "https://it.wikipedia.org/wiki?curid=3417583", "title": "Jacky Simon", "text": ""}
{"id": "3417588", "revid": "24443", "url": "https://it.wikipedia.org/wiki?curid=3417588", "title": "Valle dell'Orco", "text": ""}
{"id": "3417590", "revid": "1442080", "url": "https://it.wikipedia.org/wiki?curid=3417590", "title": "Brussels Indoor 1973 - Singolare", "text": "Il singolare del torneo di tennis Brussels Indoor 1973, facente parte della categoria World Championship Tennis, ha avuto come vincitore Stan Smith che ha battuto in finale Rod Laver 6-2, 6-4, 6-1."}
{"id": "3417591", "revid": "1543377", "url": "https://it.wikipedia.org/wiki?curid=3417591", "title": "Giuseppe Ravano", "text": "Fu medaglia d'oro alle Olimpiadi del 1964 a Tokyo di nel concorso completo di equitazione a squadre con da Mauro Checcoli, Paolo Angioni, e Alessandro Argenton."}
{"id": "3417594", "revid": "599013", "url": "https://it.wikipedia.org/wiki?curid=3417594", "title": "ATP Cleveland 1973 - Singolare", "text": "Il singolare del torneo di tennis ATP Cleveland 1973, facente parte della categoria World Championship Tennis, ha avuto come vincitore Ken Rosewall che ha battuto in finale Roger Taylor 6-3, 6-4."}
{"id": "3417595", "revid": "76963", "url": "https://it.wikipedia.org/wiki?curid=3417595", "title": "Julie Moran", "text": "Ex America's Junior Miss 1980, Julie Moran \u00e8 stata corrispondente per il notiziario dello spettacolo \"Entertainment Tonight\" dal 1994 al 2001. Prima di partecipare alla trasmissione \"ET\", ha condotto \"NBA Inside Stuff\" con Ahmad Rash\u0101d ed in seguito ha preso il posto di Frank Gifford come conduttrice di \"Wide World of Sports\" in onda su ABC.\nHa abbandonato il suo ruolo di corrispondente per \"Entertainment Tonight\" per poter crescere i due figli avuti dal marito, l'attore Rob Moran. In seguito la Moran ha condotto anche \"The Insider's List With Julie Moran\" sul canale televisivo Fine Living, ed \u00e8 apparsa nelle campagne pubblicitarie televisive di vari prodotti. Nel corso degli anni inoltre la Moran ha collezionato numerose comparse da attrice. Si possono citare \"MacGyver\" nel 1986 e \"Xena - Principessa guerriera\" nel 1998, fra gli altri.\nNel 1994, \u00e8 stata nominata dalla rivista \"People\" come una delle \"50 persone pi\u00f9 belle del mondo\"."}
{"id": "3417597", "revid": "1719883", "url": "https://it.wikipedia.org/wiki?curid=3417597", "title": "Gallo Galli", "text": "Biografia.\nNasce a Montecarotto il 26 gennaio 1889. Compiuti gli studi classici con assoluta regolarit\u00e0, si iscrive alla Facolt\u00e0 di Lettere e Filosofia all'Universit\u00e0 di Roma, dove ha come maestri, tra gli altri, Bernardino Varisco e Giacomo Barzellotti.\nDal primo apprende il rigore del metodo negli studi filosofici, dal secondo la passione per le ricerche storiche e le vaste esplorazioni letterarie. Si laurea con il massimo dei voti dopo aver discusso la tesi di laurea su Kant e Rosmini, avendo come relatore Barzellotti. Al termine del Primo conflitto mondiale arriva l'incarico di filosofia nei licei classici di Senigallia e di Bologna. Passa poi alla cattedra di filosofia presso la Facolt\u00e0 di Magistero di Firenze e nel 1935 pubblica \"I principii della scuola fascista: con particolare riguardo alla scuola elementare\".\nDiviene ordinario di filosofia teoretica e di filosofia morale a Cagliari dal 1936 al 1939. Entra definitivamente nella Facolt\u00e0 di Magistero di Torino, con cattedre in filosofia teoretica e storia della filosofia.\nDiviene socio corrispondente dell'Accademia delle Scienze di Torino, della Reale Accademia Peloritana di Messina e professore emerito all'Universit\u00e0 di Torino, che lo decora con medaglia d'oro.\nFigura centrale per cinque decenni della filosofia italiana, Galli esordisce con una ricerca sullo sviluppo della filosofia kantiana e quella di Rosmini; temi che non solo non si stanca mai di ampliare ma affina in ulteriori indagini.\nSia per un personale interesse, sia anche per esigenze di insegnamento, esegue vaste indagini di carattere storico su filosofi antichi, moderni e contemporanei. Vanno menzionati gli studi su Socrate, Platone, Aristotele, Cartesio, Giordano Bruno e Leibniz, ma anche lo studio storico e critico su Renouvier.\nNel 1944 la Chiantore di Torino pubblica \u00abL'uno e i molti\u00bb, l'opera che certifica la maturit\u00e0 teoretica di Galli e gli procura l'interesse di larga parte del mondo accademico italiano per le conclusioni sui rapporti tra il sentimento e il pensiero riflesso.\nAmpie le discussioni, e talora vivacissime, su autori contemporanei, dai quali esige rigore, chiarezza e intransigenza speculativa. Organo di polemiche e di interventi nella vita della cultura italiana contemporanea \u00e8 la rivista pedagogica e filosofica \u00abIl Saggiatore\u00bb, da lui fondata e diretta nel 1951.\nPrivo di ambizioni mondane, sempre affabile, ama la compagnia delle persone colte e la conversazione delle anime semplici, destinate al bene e alla verit\u00e0. Confida soprattutto nella scuola, veicolo ideale per dare alle generazioni nuove volont\u00e0, seriet\u00e0, cultura adeguata ai tempi: \u00abUna scuola che studia, senza divagare e che sappia attingere costantemente alle fonti del sapere\u00bb, amava ripetere.\nGrazie al suo ininterrotto lavoro di studioso, il mondo accademico italiano ha beneficiato di un numero impressionante di sue pubblicazioni, fatto di saggi, manuali per le scuole, opuscoli e articoli per riviste specializzate.\nNegli ultimi anni della sua vita si dedica all'arte e alla religione, completando, in questa maniera, il panorama delle sue indagini.\nSi spegne all'et\u00e0 di 85 anni a Fossombrone, prima della sua ultima opera su Platone. La sua spoglia riposa nel cimitero di Senigallia.\nNel 1978, la Scuola media statale di Montecarotto \u2014 oggi Scuola secondaria di primo grado \u2014 ha aggiunto all'intestazione il nome di \"Gallo Galli\"."}
{"id": "3417600", "revid": "767487", "url": "https://it.wikipedia.org/wiki?curid=3417600", "title": "Arata Kodama", "text": ""}
{"id": "3417604", "revid": "103829043", "url": "https://it.wikipedia.org/wiki?curid=3417604", "title": "Alberto Sitta", "text": "Biografia.\nAlberto Sitta si stabil\u00ec definitivamente a Bologna all'et\u00e0 di quattro anni. \nAmava il teatro e lo spettacolo: correva a vedere tutti i prestigiatori nella citt\u00e0 dove abitava e quasi sempre pi\u00f9 volte di seguito, al fine di carpirne i segreti.\nQuando fu pubblicato il libro \"L'emulo di Bosco\" di Romanoff cominci\u00f2 ad apprendere i primi segreti della prestigiazione, costruendo molti attrezzi di scena utilizzando materiale economico come carta e cartone che, dipinti in modo elegante ed appariscente, gli permisero di cominciare ad esibirsi in pubblico, soprattutto nei teatri parrocchiali di Bologna.\nDopo aver conseguito il diploma in pianoforte, al Conservatorio di Bologna, altern\u00f2 all'attivit\u00e0 del prestigiatore anche l'attivit\u00e0 concertistica. \nDopo la guerra, nel 1948, divenne maestro concertatore e direttore d'orchestra all'Accademia Filarmonica di Bologna. \nIn tale periodo, intensific\u00f2 la collaborazione con altri prestigiatori professionisti tra cui Bertoni, Bustelli, Arienzo e Chabernot. Da questi incontri scatur\u00ec l'idea di fondare il Club Nazionale del Mago, che, successivamente, divenne \"Club Magico Italiano\".\nNel 1954 ne divenne presidente ed inizi\u00f2 anche la sua carriera di prestigiatore professionista.\nSi esib\u00ec al prestigioso Cabaret Tabar\u00ecs di Losanna, l'Olympia di Parigi, l'Hansa Theater di Amburgo, il Titania-Palast di Berlino presentando uno show in cui egli, vestito con preziosi kimono, e con il nome di scena Chun Cin Fu, stupiva il pubblico con giochi originali e scenicamente curati.\nDurante la sua presidenza del \"Club Magico italiano\" ha rappresentato la nazione in oltre 500 congressi internazionali, tra cui il congresso di Boston del 1960, dimostrando universale conoscenza e competenza tecnica in tutti i rami della prestigiazione."}
{"id": "3417609", "revid": "36426", "url": "https://it.wikipedia.org/wiki?curid=3417609", "title": "William Allen (politico)", "text": "\u00c8 stato membro della Camera dei Rappresentanti per il Partito Democratico, senatore e il 31\u00ba Governatore dell'Ohio. Si trasfer\u00ec nello stato dello Ohio in seguito alla morte dei genitori, risiedendo presso Chillicothe.\nDi origine quacchera, a 21 anni fu ammesso all'avvocatura e in giovane et\u00e0 cominci\u00f2 la sua carriera politica per il partito Democratico. Allen sostenne la \"sovranit\u00e0 popolare\" e la candidatura presidenziale di Lewis Cass, identificandosi come un \"democratico per la pace\" e opponendosi alla Guerra di secessione americana.\nNel 2006 l'Assemblea Generale dell'Ohio decise di sostituire la statua commemorativa di Allen a Washington per via della sua posizione a favore della schiavit\u00f9 e della sua aperta critica al Presidente Abraham Lincoln durante la guerra civile.\nBiografia.\nAllen nacque a Edenton. Sua sorella, Mary Granberry Allen, spos\u00f2 Pleasant Thurmar, e il loro figlio, Allen Granberry Thurman, segu\u00ec le orme dello zio, divenendo avvocato e politico. Allen si trasfer\u00ec a Chillicothe nel 1819, qui visse fino alla morte insieme alla sorella.\nAllen \u00e8 sepolto presso il Grandview Cemetery.\nCarriera politica.\nAllen studi\u00f2 legge con il Colonnello Edward King e fu ammesso all'avvocatura a 21 anni.\nFu Deputato dell'Ohio alla Camera dal 1832 al 1834, quando perse la ri-elezione, e Senatore dell'Ohio dal 1837 al 1849, perdendo il tentativo del terzo mandato nel 1848. Allen si ritir\u00f2 nella sua fattoria, \"Fruit Hill\", che era appartenuta al suocero ed ex-Governatore dell'Ohio Duncan McArthur, vicino a Chillicothe. Non ritorn\u00f2 all'attivit\u00e0 politica per quasi 25 anni. Divenne poi Governatore dell'Ohio dal 1874 al 1876. Cerc\u00f2 senza fortuna di guadagnarsi un secondo mandato di 2 anni.\nInvece in Senato, Allen appartenava al gruppo di Democratici per l'espansionimo ad Ovest e affermava che gli Stati Uniti avevano buone ragioni per rivendicare l'intero Oregon, importante argomento delle elezioni presidenziali negli Stati Uniti d'America del 1844 che videro insediarsi la presidenza di James Knox Polk.\nSugger\u00ec che gli Stati Uniti dovevano essere pronti ad un conflitto con il Regno Unito per annettere l'intero Oregon fino alla latitudine 54\u00b040'N dell'Alaska, allora controllata dalla Russia. Alla fine questa posizione port\u00f2 al famoso detto \"54 40 o guerra!\", coniata nel 1846 dagli oppositori di questa politica (e non uno slogan di campagna presidenziale, come erroneamente creduto).\nLa statua di William Allen fu donata alla Collezione Nazionale delle Statue e collocata nella Sala delle Statue nel Campidoglio fino al 26 agosto 2010, quando la Commissione dell'Ohio decise di rimpiazzarla con la statua di Thomas Edison."}
{"id": "3417617", "revid": "1516566", "url": "https://it.wikipedia.org/wiki?curid=3417617", "title": "Trastuzumab", "text": "Il Trastuzumab (venduto dalla Roche con il nome commerciale \"Herceptin\"), \u00e8 un anticorpo monoclonale umanizzato, utilizzato per trattare alcuni tipi di carcinoma mammario, anche avanzato, recidivante o diffuso ad altri organi (carcinoma mammario secondario), specificamente nei carcinomi mammari in cui la proteina HER2/neu sia sovra-espressa. Il farmaco pu\u00f2 essere prescritto anche per il carcinoma gastrico metastatico che iperesprima HER2.\nIl trastuzumab \u00e8 stato sviluppato dalla Genentech Inc.\nMeccanismo di azione.\nIl bersaglio molecolare del farmaco \u00e8 una proteina transmembrana, l'HER2/neu, che risulta patologicamente iperespressa (per esempio, per amplificazione del gene codificante) in alcuni tipi di tumore (alcuni istotipi di tumore della mammella o dello stomaco). La particolarit\u00e0 di HER2/neu risiede nel fatto che \"non\" ha un dominio in grado di legare una molecola (non ha quindi un sito recettoriale), pur essendo provvisto di un dominio tirosin-chinasico (intracellulare), che \u00e8 in grado di trasmettere un segnale di attivazione a valle. In altre parole, l'HER2/neu \u00e8 un \"recettore orfano\" perch\u00e9 sprovvisto di un sito di legame recettoriale, ma pu\u00f2 trasmettere un segnale di attivazione a valle dopo aver arruolato un'altra proteina HER (dimerizzazione) che svolga la funzione recettoriale. HER3, per esempio, con cui HER2 dimerizza, \u00e8 al contrario provvisto di sito recettoriale ma privo di dominio tirosin-chinasico.\nTrastuzumab si lega ad HER2/neu impedendone la omo- o eterodimerizzazione; in questo modo la proteina viene \"spenta\" e il tumore privato di un importante fattore di crescita. \nPratica clinica.\nIl trastuzumab ha dimostrato di migliorare considerevolmente il tasso di sopravvivenza per tumori della mammella in stato avanzato e metastatici. I tumori della mammella con HER2 iperespresso, che una volta avevano una prognosi severa, hanno oggi una prognosi migliore, anche rispetto ad alcuni istotipi HER2-negativi (il \"luminale A\" ha comunque prognosi migliore). \nControversie.\nA causa del suo costo elevato (fino a $100,000 all'anno) ha per\u00f2 causato diverse controversie, e correntemente viene utilizzato in modo limitato.\nSperimentazioni.\nIl farmaco \u00e8 stato inizialmente sviluppato nei topi, e successivamente umanizzato per evitare reazione immunitarie del corpo contro proteine estranee. L'utilizzo del trastuzumab per combattere altri tipi di cancro, come quello uterino, \u00e8 in fase di studio."}
{"id": "3417618", "revid": "599013", "url": "https://it.wikipedia.org/wiki?curid=3417618", "title": "Fabrini", "text": ""}
{"id": "3417627", "revid": "84184", "url": "https://it.wikipedia.org/wiki?curid=3417627", "title": "Fabbrini", "text": ""}
{"id": "3417629", "revid": "371529", "url": "https://it.wikipedia.org/wiki?curid=3417629", "title": "Oh yoko!", "text": ""}
{"id": "3417630", "revid": "599013", "url": "https://it.wikipedia.org/wiki?curid=3417630", "title": "Evan Jones", "text": ""}
{"id": "3417631", "revid": "729019", "url": "https://it.wikipedia.org/wiki?curid=3417631", "title": "Andronico Comneno", "text": ""}
{"id": "3417632", "revid": "287204", "url": "https://it.wikipedia.org/wiki?curid=3417632", "title": "Andronico Paleologo", "text": ""}
{"id": "3417633", "revid": "599013", "url": "https://it.wikipedia.org/wiki?curid=3417633", "title": "Carolinas International Tennis 1973 - Singolare", "text": "Il singolare del torneo di tennis Carolinas International Tennis 1973, facente parte della categoria World Championship Tennis, ha avuto come vincitore Ken Rosewall che ha battuto in finale Arthur Ashe 6-3, 7-6."}
{"id": "3417634", "revid": "767487", "url": "https://it.wikipedia.org/wiki?curid=3417634", "title": "Istv\u00e1n Luk\u00e1cs", "text": "Carriera.\nFu capocannoniere della Ligue 1 nel 1934 con 28 reti, anno in cui vinse sia campionato che coppa nazionale con il S\u00e8te."}
{"id": "3417635", "revid": "1305772", "url": "https://it.wikipedia.org/wiki?curid=3417635", "title": "Andy Bell", "text": ""}
{"id": "3417636", "revid": "39508413", "url": "https://it.wikipedia.org/wiki?curid=3417636", "title": "\u00c9tienne Lukacs", "text": ""}
{"id": "3417638", "revid": "765341", "url": "https://it.wikipedia.org/wiki?curid=3417638", "title": "John Danyel", "text": "Biografia.\nNacque a Wellow nel Somerset e venne battezzato il 6 novembre 1564 ma al di l\u00e0 di questo non si conosce altro sulla sua vita. Tra le sue composizioni pervenute fino a noi ricordiamo due composizioni vocali, \"Coy Daphne Fled\", sulla ninfa Dafne ed il suo fato, e \"Like as the lute delights\". \nEsempio li lirica da \"Like as the lute delights\":"}
{"id": "3417642", "revid": "729019", "url": "https://it.wikipedia.org/wiki?curid=3417642", "title": "Nizki", "text": "Nizki (Avayax\u0302 in aleutino) \u00e8 un'isola disabitata amministrativamente controllata dallo Stato dell'Alaska (Stati Uniti). Si trova nel Mare di Bering, al centro del gruppo delle Isole Semichi, nell'arcipelago delle Aleutine.\nLunga poco meno di 5\u00a0km, Nizki periodicamente \u00e8 collegata alla vicina isola di Alaid da una sottile striscia di sabbia. Si ritiene che il nome dell'isola derivi dalla parola russa \"nizkiy\", che significa \"basso\", a indicare la ridotta altitudine massima raggiunta dal territorio di Nizki (appena 50 metri sul livello del mare). La costa dell'isola \u00e8 estremamente frastagliata, con numerosi scogli.\nNel XIX secolo, i commercianti russi di pellame introdussero nella fauna locale alcuni esemplari di volpe artica, le quali decimarono alcune specie di volatili che nidificavano su Nizki. Nel 1976 l'ultima volpe fu portata via dall'isola e ci\u00f2 ha consentito il ritorno in quest'area di alcune specie di uccelli, tra cui l'oca aleutina canadese, che si riteneva estinta."}
{"id": "3417645", "revid": "1305772", "url": "https://it.wikipedia.org/wiki?curid=3417645", "title": "Electric Blue", "text": "Electric Blue (blu elettrico in lingua inglese) pu\u00f2 riferirsi a:"}
{"id": "3417646", "revid": "834", "url": "https://it.wikipedia.org/wiki?curid=3417646", "title": "Electric blue", "text": ""}
{"id": "3417651", "revid": "1305772", "url": "https://it.wikipedia.org/wiki?curid=3417651", "title": "Annullamento", "text": "Diritto.\nNell'ambito del diritto il termine pu\u00f2 avere vari significati:"}
{"id": "3417654", "revid": "547034", "url": "https://it.wikipedia.org/wiki?curid=3417654", "title": "Michael Cavendish", "text": "Biografia.\nNipote di Bess di Hardwick e primo cugino di Arbella Stuart, pass\u00f2 molto del suo tempo a Corte nella veste di compositore del futuro re Carlo I d'Inghilterra. Nel 1598 pubblic\u00f2 una raccolta di canzoni per voce e liuto, dal titolo \"Ayres in Tabletorie\". Oper\u00f2 anche in collaborazione con Thomas Morley e uno dei suoi pezzi figura nella collezione di madrigali The Triumphs of Oriana pubblicata a Londra nel 1601."}
{"id": "3417655", "revid": "246700", "url": "https://it.wikipedia.org/wiki?curid=3417655", "title": "Josef Hump\u00e1l", "text": "Carriera.\nGioc\u00f2 nelle massime divisioni di Cecoslovacchia e Francia. Fu capocannoniere della Division 2 nel 1947 e della Division 1 nel 1949, a pari merito con Jean Baratte. Allen\u00f2 poi in Francia ed in Svizzera."}
{"id": "3417656", "revid": "729019", "url": "https://it.wikipedia.org/wiki?curid=3417656", "title": "Mo (wrestler)", "text": "Titoli e riconoscimenti.\nPower Pro Wrestling\nPro Wrestling Federation\nWorld Wrestling Federation"}
{"id": "3417658", "revid": "287204", "url": "https://it.wikipedia.org/wiki?curid=3417658", "title": "Josef Humpal", "text": ""}
{"id": "3417659", "revid": "1452073", "url": "https://it.wikipedia.org/wiki?curid=3417659", "title": "Mayhem (videogioco 2011)", "text": "Mayhem (noto anche come Mayhem 3D) \u00e8 un videogioco di corsa del 2011 sviluppato da Left Field Productions, pubblicato da Rombax Games e distribuito da Zoo Entertainment per Xbox 360 e PS3."}
{"id": "3417660", "revid": "39508980", "url": "https://it.wikipedia.org/wiki?curid=3417660", "title": "P\u00e9pi Humpal", "text": ""}
{"id": "3417661", "revid": "39508990", "url": "https://it.wikipedia.org/wiki?curid=3417661", "title": "Pepi Humpal", "text": ""}
{"id": "3417665", "revid": "39509279", "url": "https://it.wikipedia.org/wiki?curid=3417665", "title": "Ilprando", "text": ""}
{"id": "3417666", "revid": "39509289", "url": "https://it.wikipedia.org/wiki?curid=3417666", "title": "Posizione anti-shock", "text": ""}
{"id": "3417671", "revid": "39509309", "url": "https://it.wikipedia.org/wiki?curid=3417671", "title": "Posizione anti shock", "text": ""}
{"id": "3417684", "revid": "1226", "url": "https://it.wikipedia.org/wiki?curid=3417684", "title": "Stucco Veneziano", "text": ""}
{"id": "3417688", "revid": "132266", "url": "https://it.wikipedia.org/wiki?curid=3417688", "title": "Sottomarino nucleare d'attacco", "text": ""}
{"id": "3417694", "revid": "1100311", "url": "https://it.wikipedia.org/wiki?curid=3417694", "title": "Patrice Garande", "text": "Carriera.\nGiocatore.\nGarande cresce calcisticamente nel Saint-\u00c9tienne, con cui colleziona solamente 3 presenze nelle prime due stagioni da professionista. Nel 1980, dopo una stagione in Super League svizzera con la maglia del Ch\u00eanois, torna nuovamente in patria accasandosi dapprima all'Orl\u00e9ans, per poi trasferirsi all'Auxerre, mettendo a segno 58 reti nell'arco delle cinque stagioni di militanza tra le file del club biancoverde, che risulter\u00e0 poi essere il migliore periodo prolifico della sua carriera.\nTra il 1986 e il 1993, Garande ha vestito inoltre varie maglie di alcuni club blasonati della Ligue 1 dell'epoca tra cui Nantes, Montpellier, Le Havre e Sochaux, accumulando un bottino di 314 partite e 97 gol. Si \u00e8 ritirato all'et\u00e0 di 34 anni, dopo un periodo trascorso in categoria minore con i dilettanti dell'Orl\u00e9ans per i quali aveva gi\u00e0 giocato in Ligue 2 nella stagione 1980-1981.\nAllenatore.\nNel 1995, Garande \u00e8 entrato a far parte dello staff del Caen come assistente di Pierre Mankowski. Nel gennaio 1999 ottiene dapprima l'incarico di collaboratore tecnico del Cherbourg per poi assumere l'incarico di allenatore nella stagione successiva portando il club alla promozione al Championnat National.\nNel giugno 2012, in seguito alla retrocessione del Caen in Ligue 2, Garande viene ingaggiato come nuovo tecnico al posto dell'esonerato Franck Dumas. Dopo un terzo posto nella stagione 2013-2014 e la promozione in Ligue 1 nella stagione successiva, nell'annata seguente la squadra \u00e8 riuscita ad evitare la retrocessione dopo una spettacolare rimonta, che successivamente ha garantito al tecnico il rinnovo automatico del contratto per un'ulteriore stagione.\nDopo aver nuovamente guidato la squadra alla salvezza anche nella stagione 2017-2018, dopo 6 anni di permanenza annuncia la separazione dal club. Il 22 giugno 2020 \u00e8 stato nominato nuovo tecnico del Toulouse, club appena retrocesso in Ligue 2 dopo 17 anni di permanenza nella massima serie, con cui non riuscir\u00e0 nell'impresa dell'immediato salto di categoria, perdendo la finale play-off contro il , motivo per cui il 4 giugno 2021 viene sollevato dall'incarico.\nStatistiche.\nStatistiche da allenatore.\n\"Statistiche aggiornate al 22 dicembre 2020\". In grassetto le competizioni vinte."}
{"id": "3417698", "revid": "1543377", "url": "https://it.wikipedia.org/wiki?curid=3417698", "title": "Tayport", "text": "Tayport, nota originariamente come Ferry-Port-on-Craig, \u00e8 una citt\u00e0 del Fife, Scozia, Regno Unito, situata in prossimit\u00e0 del Tay e del Firth of Tay, con una popolazione di 7.922 abitanti.\nTayport, il cui motto \u00e8 \"Te oportet alte ferri\", ha avuto un importante sviluppo economico e demografico con l'arrivo della ferrovia nel 1846 e con la costruzione di un nuovo porto."}
{"id": "3417709", "revid": "570966", "url": "https://it.wikipedia.org/wiki?curid=3417709", "title": "Les Angles (Pirenei orientali)", "text": ""}
{"id": "3417710", "revid": "570966", "url": "https://it.wikipedia.org/wiki?curid=3417710", "title": "Bages (Pirenei orientali)", "text": ""}
{"id": "3417713", "revid": "570966", "url": "https://it.wikipedia.org/wiki?curid=3417713", "title": "La Bastide (Pirenei orientali)", "text": ""}
{"id": "3417714", "revid": "570966", "url": "https://it.wikipedia.org/wiki?curid=3417714", "title": "B\u00e9lesta (Pirenei orientali)", "text": ""}
{"id": "3417716", "revid": "570966", "url": "https://it.wikipedia.org/wiki?curid=3417716", "title": "Bompas (Pirenei orientali)", "text": ""}
{"id": "3417718", "revid": "570966", "url": "https://it.wikipedia.org/wiki?curid=3417718", "title": "Cassagnes (Pirenei orientali)", "text": ""}
{"id": "3417719", "revid": "570966", "url": "https://it.wikipedia.org/wiki?curid=3417719", "title": "Fenouillet (Pirenei orientali)", "text": ""}
{"id": "3417721", "revid": "570966", "url": "https://it.wikipedia.org/wiki?curid=3417721", "title": "Fosse (Pirenei orientali)", "text": ""}
{"id": "3417722", "revid": "570966", "url": "https://it.wikipedia.org/wiki?curid=3417722", "title": "Fourques (Pirenei orientali)", "text": ""}
{"id": "3417723", "revid": "570966", "url": "https://it.wikipedia.org/wiki?curid=3417723", "title": "Lansac (Pirenei orientali)", "text": ""}
{"id": "3417724", "revid": "570966", "url": "https://it.wikipedia.org/wiki?curid=3417724", "title": "Montauriol (Pirenei orientali)", "text": ""}
{"id": "3417725", "revid": "4175", "url": "https://it.wikipedia.org/wiki?curid=3417725", "title": "Pia (Pirenei orientali)", "text": ""}
{"id": "3417726", "revid": "570966", "url": "https://it.wikipedia.org/wiki?curid=3417726", "title": "Porta (Pirenei orientali)", "text": ""}
{"id": "3417727", "revid": "570966", "url": "https://it.wikipedia.org/wiki?curid=3417727", "title": "Prades (Pirenei orientali)", "text": ""}
{"id": "3417728", "revid": "570966", "url": "https://it.wikipedia.org/wiki?curid=3417728", "title": "Saint-Andr\u00e9 (Pirenei orientali)", "text": ""}
{"id": "3417729", "revid": "570966", "url": "https://it.wikipedia.org/wiki?curid=3417729", "title": "Saint-Cyprien (Pirenei orientali)", "text": ""}
{"id": "3417730", "revid": "1543377", "url": "https://it.wikipedia.org/wiki?curid=3417730", "title": "Winfried Kretschmann", "text": "\u00c8 stato membro del parlamento statale del Baden-W\u00fcrttemberg dal 1980 eletto nella circoscrizione di N\u00fcrtingen. Nel 2006 \u00e8 stato candidato alla posizione di capo del Baden-W\u00fcrttemberg e ugualmente nelle elezioni del 27 marzo 2011. Egli \u00e8 anche il presidente del gruppo parlamentare del suo partito. \nBiografia.\nKretschmann \u00e8 cresciuto nell'area rurale del Giura Svevo (parte meridionale del Baden-W\u00fcrttemberg). Dopo la scuola (in Alta Svevia) e il servizio militare, ha studiato per diventare insegnante di biologia e chimica nell'Universit\u00e0 di Hohenheim in Stoccarda, laureandosi nel 1977. Dal 1973 al 1975 \u00e8 stato attivo nella Lega Comunista della Germania Ovest..\nDopo tre anni come insegnante di scuola a Sigmaringen, entr\u00f2 in politica. Kretschmann \u00e8 uno dei membri fondatori della sezione di Baden-W\u00fcrttemberg tedesco dei Verdi a Sindelfingen il 30 settembre 1979. \nNel 1980 \u00e8 stato per la prima volta eletti nel Landtag, il parlamento dello stato, e il primo passo importante nel partito avvenne con la presidenza del gruppo parlamentare dei verdi dal 1983 al 1985. Nel 1985 lascia Stoccarda per lavorare in Assia presso il ministero dell'ambiente all'epoca diretto per due anni dal collega di partito Joschka Fischer. \nNel 1988, torn\u00f2 in Baden-W\u00fcrttemberg, essendo stato rieletto nel parlamento regionale nelle elezioni del 1988. Perse il suo seggio nel 1992 e riprese ad insegnare per i successivi 4 anni. Venne rieletto nel 1996, nel 2001 e nel 2006. Nel 2002, fu nuovamente eletto presidente del gruppo parlamentare del suo partito. \nKretschmann \u00e8 un cattolico ed appartiene all'ala conservatrice del partito dei Verdi. \u00c8 sposato con tre figli e vive a Laiz, una parte di Sigmaringen."}
{"id": "3417731", "revid": "570966", "url": "https://it.wikipedia.org/wiki?curid=3417731", "title": "Saint-Hippolyte (Pirenei orientali)", "text": ""}
{"id": "3417733", "revid": "339392", "url": "https://it.wikipedia.org/wiki?curid=3417733", "title": "Saint-Martin (Pirenei orientali)", "text": ""}
{"id": "3417735", "revid": "570966", "url": "https://it.wikipedia.org/wiki?curid=3417735", "title": "Saint-Nazaire (Pirenei orientali)", "text": ""}
{"id": "3417737", "revid": "486946", "url": "https://it.wikipedia.org/wiki?curid=3417737", "title": "Sainte-Marie (Pirenei orientali)", "text": ""}
{"id": "3417738", "revid": "570966", "url": "https://it.wikipedia.org/wiki?curid=3417738", "title": "Vira (Pirenei orientali)", "text": ""}
{"id": "3417740", "revid": "1516566", "url": "https://it.wikipedia.org/wiki?curid=3417740", "title": "Trastuzumab emtansine", "text": "Il trastuzumab emtansine, o trastuzumab-DM1 o trastuzumab-MCC-DM1 oT-DM1 \u00e8 un anticorpo monoclonale. Il trastuzumab \u00e8 chimicamente legato con la mertansine (DM1), che \u00e8 una citotossina.\nEsso \u00e8 studiato in ricerche cliniche nel trattamento del tumore della mammella, specialmente in quelli positivi al fattore di crescita dell'epidermide 2 (HER2 positivi)."}
{"id": "3417741", "revid": "1043175", "url": "https://it.wikipedia.org/wiki?curid=3417741", "title": "Keisuke Iwashita", "text": ""}
{"id": "3417742", "revid": "132266", "url": "https://it.wikipedia.org/wiki?curid=3417742", "title": "Sottomarino lanciamissili da crociera", "text": ""}
{"id": "3417743", "revid": "1305772", "url": "https://it.wikipedia.org/wiki?curid=3417743", "title": "Fontane (disambigua)", "text": "Antroponimi.\nPu\u00f2 inoltre essere il cognome di:"}
{"id": "3417756", "revid": "117994279", "url": "https://it.wikipedia.org/wiki?curid=3417756", "title": "SuperStar", "text": "SuperStar \u00e8 una collana di dischi a 33 giri pubblicati dall'Armando Curcio Editore dal 1981 al 1982. Ogni numero era in genere dedicato a un singolo cantante o gruppo musicale, italiano o straniero. Ad alcuni di essi (Elvis Presley, Rolling Stones, Jimi Hendrix, Rod Stewart) sono state dedicate due uscite. Accompagnavano i dischi dei fascicoli di 12 pagine di grande formato, con fotografie e una monografia riguardante il personaggio o il complesso.\nI pezzi che componevano gli LP erano non di rado rarit\u00e0, brani poco noti e talvolta inediti, provenienti su licenza dal catalogo PolyGram. Di alcuni dischi di questa collana \u00e8 stata approntata anche un'edizione per il mercato olandese, con copertina diversa e un titolo esplicativo (gli album per il mercato italiano, tranne qualche eccezione, riportavano solo il nome dell'artista cui era dedicata la singola uscita); il vinile contenuto e la relativa etichetta erano per\u00f2 quelli originali, di provenienza italiana."}
{"id": "3417757", "revid": "76963", "url": "https://it.wikipedia.org/wiki?curid=3417757", "title": "Lucas Bryant", "text": "Biografia.\nNato ad Elmira, cittadina dell'Ontario, ha cittadinanza statunitense oltre che canadese.\nInizia la carriera di attore nei primi anni duemila con alcune partecipazioni saltuarie in diverse serie televisive. Nel 2005 \u00e8 nel cast di \"Sex, Love &amp; Secrets\".\nIl ruolo pi\u00f9 conosciuto \u00e8 quello del poliziotto Nathan nella serie televisiva \"Haven\" (basata sul romanzo \"Colorado Kid\" di Stephen King).\n\u00c8 sposato con Kirsty Hinchcliffe ed ha una figlia."}
{"id": "3417758", "revid": "767487", "url": "https://it.wikipedia.org/wiki?curid=3417758", "title": "K\u014dta Sugiyama", "text": ""}
{"id": "3417760", "revid": "1522738", "url": "https://it.wikipedia.org/wiki?curid=3417760", "title": "Toveine Gazal", "text": ""}
{"id": "3417761", "revid": "1149807", "url": "https://it.wikipedia.org/wiki?curid=3417761", "title": "Akihisa Ikeda", "text": " Dal 2008 fino al 2014, Akihida Ikeda ha disegnato la seconda serie del manga \"Rosario + Vampire II\". \u00c8 stato ospite d'onore a Lucca Comics &amp; Games 2012."}
{"id": "3417764", "revid": "110157", "url": "https://it.wikipedia.org/wiki?curid=3417764", "title": "John Farmer", "text": "Biografia.\nNacque in Inghilterra intorno al 1570 anche se la data esatta non \u00e8 nota e viene stimata fra il 1564 ed il 1565 bassandosi su dati non certi. Farmer divenne un pupillo del mecenate Conte di Oxford a cui dedic\u00f2 la sua collezione di canoni e il suo ultimo volume di madrigali. Nel 1595, Farmer venne nominato organista e maestro del coro di voci bianche della Cattedrale cattolica di Dublino e allo stesso tempo organista della St Patrick's Cathedral di Dublino. Nel 1599, si spost\u00f2 a Londra l'unica sua collezione di madrigali a quattro voci, che dedic\u00f2 a Edward de Vere.\nGiles Farnaby gli dedic\u00f2 una pavana inserita nel Fitzwilliam Virginal Book, la \"Farmer's Paven\" (no. CCLXXXVII) e uno dei suoi pezzi figura nella collezione di madrigali The Triumphs of Oriana pubblicata a Londra nel 1601."}
{"id": "3417767", "revid": "767487", "url": "https://it.wikipedia.org/wiki?curid=3417767", "title": "Mounir El Masrouri", "text": "Carriera.\nClub.\nEl Masrouri inizi\u00f2 la carriera professionistica con la maglia dello Skeid. Debutt\u00f2 nella 2. divisjon il 18 agosto 2002: sostitu\u00ec infatti Yngvar \u00c5nensen nella sconfitta casalinga per tre a zero contro il Tollnes. Il 4 maggio segn\u00f2 la prima rete, nel successo per due a uno sul B\u00e6rum.\nIl 28 gennaio 2008 fu ufficializzato il suo trasferimento al Sarpsborg Sparta. Esord\u00ec con questa casacca il 6 aprile, giocando da titolare nella sconfitta per due a zero in trasferta sul campo dello H\u00f8dd.\nL'anno seguente, si trasfer\u00ec al Manglerud Star.\nEl Masrouri gioca anche per la Nazionale di calcio a 5 della Norvegia."}
{"id": "3417768", "revid": "293068", "url": "https://it.wikipedia.org/wiki?curid=3417768", "title": "Ingegneria Edile", "text": ""}
{"id": "3417769", "revid": "486946", "url": "https://it.wikipedia.org/wiki?curid=3417769", "title": "Mahmud Jebril", "text": ""}
{"id": "3417775", "revid": "293068", "url": "https://it.wikipedia.org/wiki?curid=3417775", "title": "Ingegneria Elettrica", "text": ""}
{"id": "3417779", "revid": "486946", "url": "https://it.wikipedia.org/wiki?curid=3417779", "title": "Mahmoud Jibril", "text": ""}
{"id": "3417781", "revid": "599013", "url": "https://it.wikipedia.org/wiki?curid=3417781", "title": "Jonas H\u00f6glund", "text": ""}
{"id": "3417782", "revid": "190578", "url": "https://it.wikipedia.org/wiki?curid=3417782", "title": "Jos\u00e9 Comblin", "text": "Biografia.\nJoseph Comblin nacque a Bruxelles il 22 marzo 1923 e fu ordinato sacerdote nel 1947. Laureato in Teologia all'Universit\u00e0 Cattolica di Lovanio, fu inviato missionario in Brasile dal 1958.\nSi stabil\u00ec a Campinas dove insegn\u00f2 Chimica e Fisica alle Scuole Superiori. Successivamente, fu assistente della \"JOC\" (Juventude Oper\u00e1ria Cat\u00f3lica), diventando docente di teologia alla scuole dei domenicani di S\u00e3o Paulo e avendo come alunni Frei Betto e Frei Tito.\nDal 1962 al 1965 insegn\u00f2 teolgia in Cile, per passare all'Instituto de Teologia do Recife, invitato da Dom H\u00e9lder C\u00e2mara.\nDal 1969 collabor\u00f2 alla fondazione dei seminari rurali a Pernambuco e a Para\u00edba. Queste esperienze rurali gli diedero spunto per la Teologia della Zappa (\"Teologia da Enxada\").\nEspulso dal regime militare nel 1971, torn\u00f2 in Cile per i successivi 8 anni. La pubblicazione del volume \"A Ideologia da Seguran\u00e7a Nacional\", del 1977, provoc\u00f2 la sua espulsione anche dal Cile, da parte del regime di Pinochet nel 1980. Tornatto in Brasile, si stabil\u00ec a Serra Redonda (Para\u00edba), dove fond\u00f2 un nuovo \"seminario rurale\" e diede vita alla formazione di numerose \"comunit\u00e0 di base\". Questo ripo di metodo fu approvato da Paolo VI.\nFond\u00f2 numerosi movimenti laici: i Mission\u00e1rios do Campo (1981); i Mission\u00e1rias do Meio Popular (1986); i Mission\u00e1rios de Juazeiro da Bahia (1989), na Para\u00edba (1994) e a Tocantins (1997).\nFu docente di teolgia in Ecuador, Cile e Brasile. la sua bibliografia \u00e8 vastissima, e testimonia ampiamente la teologia della liberazione in Brasile. Negli ultimi anni di vita si stabil\u00ec nel Sert\u00e3o Paraibano.\n\u00c8 deceduto a Sim\u00f5es Filho il 27 marzo 2011."}
{"id": "3417784", "revid": "110157", "url": "https://it.wikipedia.org/wiki?curid=3417784", "title": "Simone Schiaffino (cacciatorpediniere)", "text": "Il Simone Schiaffino \u00e8 stato un cacciatorpediniere (e successivamente una torpediniera) della Regia Marina. L'unit\u00e0 \u00e8 intitolata al patriota garibaldino Simone Schiaffino, che combatt\u00e9 e mor\u00ec nella battaglia di Calatafimi.\nStoria.\nLa nave entr\u00f2 in servizio qualche mese dopo l'entrata dell'Italia nella prima guerra mondiale.\nNella notte tra l'11 ed il 12 dicembre 1915 lo \"Schiaffino\" ed un altro cacciatorpediniere, l\u2019\"Ardito\", scortarono da Brindisi a Durazzo i piroscafi \"Epiro\" e \"Molfetta\" con a bordo rifornimenti per le truppe serbe, vigilarono sullo scarico dei materiali e li scortarono poi sulla rotta di rientro per Brindisi.\nNel dicembre 1916 la nave si trovava ai lavori a Brindisi.\nNella notte tra il 14 ed il 15 maggio 1917 il Canale d'Otranto fu oggetto di un duplice attacco austroungarico volto sia a distruggere i \"drifters\", pescherecci armati che pattugliavano lo sbarramento antisommergibile del Canale d'Otranto, sia, come azione diversiva, a distruggere un convoglio italiano diretto in Albania; alle 4.50 del 15 maggio, in seguito a notizie di tali attacchi, lo \"Schiaffino\" fu fatto approntare insieme al cacciatorpediniere \"Pilo\" ed all'incrociatore leggero inglese \"Dartmouth\", facendo poi rotta per nordest onde intercettare la formazione navale nemica. Intorno alle 8.10, in un primo scontro, l'esploratore \"Aquila\" (una delle numerose altre unit\u00e0 fatte partire dopo \"Dartmouth\", \"Pilo\" e \"Schiaffino\") fu immobilizzato; verso le 9.05, dato che i tre esploratori austro-ungarici \"Saida\", \"Helgoland\" e \"Novara\" dirigevano verso il danneggiato \"Aquila\", il \"Dartmouth\", il \"Bristol\" (altro incrociatore britannico) ed i cacciatorpediniere \"Acerbi\" e \"Mosto\" si posero tra la nave immobilizzata e quelle avversarie, aprendo il fuoco alle 9.30, da 8500 metri. Le tre navi austriache ripiegarono verso nordovest e la formazione anglo-italiana si pose al suo inseguimento, a distanze comprese tra 4500 e 10.000 metri, continuando a sparare; nello scontro rimasero danneggiate tutte le navi maggiori, ma la formazione di cui faceva parte lo \"Schiaffino\" dovette interrompere l'azione ed allontanarsi alle 12.05, dato che, giunti nei pressi della base austroungarica di Cattaro, ne erano usciti in rinforzo agli esploratori nemici anche l'incrociatore corazzato \"Sankt Georg\" ed i cacciatorpediniere \"Tatra\" e \"Warasdinier\".\nIl 19 ottobre 1917, alle 6.30, lasci\u00f2 Brindisi insieme agli esploratori \"Pepe\" e \"Poerio\" ed ai cacciatorpediniere \"Insidioso\" e \"Bronzetti\", ponendosi all'inseguimento di un gruppo di navi austroungariche (esploratore \"Helgoland\", cacciatorpediniere \"Lika\", \"Triglaw\", \"Tatra\", \"Csepel\", \"Orjen\" e \"Balaton\") che erano uscite da Cattaro per attaccare convogli italiani. \"Helgoland\" e \"Lika\", non essendo stati trovati convogli, si portarono in vista di Brindisi per farsi inseguire dalle navi italiane ed attirarle nella zona d'agguato dei sommergibili \"U 32\" ed \"U 40\", ma dopo un lungo inseguimento che vide anche alcuni attacchi aerei alle unit\u00e0 nemiche, tutte le navi italiane tornarono in porto senza danni.\nIl 2 ottobre 1918 fu in mare insieme alla corazzata \"Dante Alighieri\", agli esploratori \"Racchia\", \"Rossarol\", \"Pepe\" e \"Poerio\" ed al cacciatorpediniere \"Nievo\" per contrastare un eventuale contrattacco di navi nemiche provenienti da Cattaro volto ad impedire il bombardamento di Durazzo da parte di altre unit\u00e0 italiane ed inglesi.\nNel novembre 1918 sbarc\u00f2 a Zuri un reparto incaricato dell'occupazione della localit\u00e0.\nPosteriormente al 1918 lo \"Schiaffino\" fu sottoposto a lavori di modifica che videro la sostituzione dei cannoni da 76 mm con 5 da 102 e l'imbarco di 2 mitragliere da 40 mm; il dislocamento a pieno carico sal\u00ec a 900 tonnellate.\nNel 1929 la nave fu declassata a torpediniera.\nAll'ingresso dell'Italia nella seconda guerra mondiale la \"Schiaffino\" faceva parte della V Squadriglia Torpediniere (\"La Farina\", \"Abba\", \"Albatros\", \"Dezza\") con base a Messina. Oper\u00f2 in missioni di scorta, vigilanza delle coste e soccorso ai trasporti.\nIl 24 aprile 1941, mentre effettuava la posa di alcune boe di segnalazione nelle acque prospicienti Capo Bon, la \"Schiaffino\" urt\u00f2 di poppa una mina appena posata da unit\u00e0 italiane e salt\u00f2 in aria, inabissandosi di poppa nel giro di tre minuti.\nVi trov\u00f2 la morte la maggior parte dell'equipaggio: solo alcuni uomini che si trovavano a prua riuscirono a porsi in salvo, 36 in tutto i sopravvissuti. Tra gli scomparsi anche il comandante della nave, il capitano di corvetta Riccardo Argentino."}
{"id": "3417789", "revid": "125839295", "url": "https://it.wikipedia.org/wiki?curid=3417789", "title": "Ami Koshimizu", "text": "Biografia.\nLa Koshimizu si \u00e8 diplomata alla Aomori Yamada High School. Essendo molto alta, veniva spesso descritta come una modella dai suoi compagni. Faceva parte di una compagnia teatrale, Gekidan Wakakusa, prima di entrare nella Production Baobab. Ha debuttato nel 2003 doppiando il personaggio di Nadja Applefield nell'anime \"Ashita no Nadja\", vincendo il provino durante il suo secondo anno di liceo. Il 22 marzo 2006 ha pubblicato il suo album di debutto, intitolato \"Natural\". \u00c8 stata premiata per la capacit\u00e0 di interpretare diversi tipi di ruoli, dai personaggi taciturni a quelli \"tsundere\". Il 3 marzo 2007 ha vinto il premio \"Seiyu Awards\" come \"Migliore Attrice non protagonista\" per la sua interpretazione di Kallen Kozuki in \"\"; quello di Kallen \u00e8 divenuto tra i ruoli pi\u00f9 celebri di Ami.\nDoppiaggio.\nIn grassetto i ruoli importanti.\nAnime.\n2013"}
{"id": "3417793", "revid": "223320", "url": "https://it.wikipedia.org/wiki?curid=3417793", "title": "Persona 4", "text": ""}
{"id": "3417795", "revid": "223320", "url": "https://it.wikipedia.org/wiki?curid=3417795", "title": "Persona 3", "text": ""}
{"id": "3417798", "revid": "223320", "url": "https://it.wikipedia.org/wiki?curid=3417798", "title": "Persona 2", "text": ""}
{"id": "3417809", "revid": "1305772", "url": "https://it.wikipedia.org/wiki?curid=3417809", "title": "Wasting Light", "text": "Wasting Light \u00e8 il settimo album in studio del gruppo musicale statunitense Foo Fighters, pubblicato il 12 aprile 2011 dalla Roswell e dalla RCA Records.\nDa quando il frontman Dave Grohl aveva deciso di volere un album che catturasse l'essenza dei primi lavori del gruppo ed evitasse l'artificiosit\u00e0 della registrazione digitale, il gruppo ha registrato il materiale all'interno del garage di Grohl, situato a Encino (California), con il solo impiego di apparecchiature analogiche. Le sessioni sono state supervisionate dal produttore Butch Vig, con il quale Grohl aveva lavorato all'album \"Nevermind\" dei Nirvana. Dal momento che il vecchio equipaggiamento non permetteva la correzione degli errori durante la fase di post-produzione, i Foo Fighters trascorsero tre settimane a provare i singoli brani, e Vig dovette imparare le vecchie tecniche di editing attualmente non pi\u00f9 impiegate. Per l'album, il gruppo ha optato l'impiego di un sound pi\u00f9 duro e pesante in contrasto con le sperimentazioni musicali affrontate nei precedenti lavori, e buona parte dei testi composti da Grohl riflettono la sua vita e il futuro possibile. Al disco hanno partecipato in alcune tracce musicisti d'eccezione, quali Bob Mould e Krist Novoselic, oltre ad aver visto il ritorno del chitarrista Pat Smear come membro permanente, dopo che egli abbandon\u00f2 i Foo Fighters dopo la pubblicazione di \"The Colour and the Shape\" ma ritornando nella formazione nel 2006, esclusivamente come turnista.\nLe sessioni di registrazione sono state documentate per i fan attraverso il sito ufficiale e il loro profilo di Twitter, e la promozione dell'album ha incluso il documentario \"\" e il \"Wasting Light Tour\", il quale ha incluso alcuni concerti eseguiti nei garage dei fan. \"Wasting Light\" \u00e8 stato anticipato dal singolo di successo \"Rope\", il quale ha debuttato alla prima posizione nella classifica Mainstream Rock Airplay stilata da Billboard (successivamente anche il singolo \"Walk\" ha raggiunto tale posizione), ed \u00e8 stato un successo commerciale, debuttando alla prima posizione in dodici paesi e ricevendo recensioni positive da parte della critica musicale, i quali si sono complimentati per la produzione e per i testi.\nDurante lo svolgimento dei Grammy Awards 2012, \"Wasting Light\" e i suoi brani hanno fatto guadagnare ai Foo Fighters cinque Grammy Awards, tra cui quello nella categoria \"Miglior album rock\".\nAntefatti.\nConcluso il tour di supporto all'album \"Echoes, Silence, Patience &amp; Grace\", nel 2008 i Foo Fighters si sono recati ai Grand Master Studios di Hollywood per registrare 14 composizioni scritte durante il tour in modo da pubblicare eventualmente un nuovo album senza molta promozione. Successivamente, il gruppo ha preso la decisione di prendersi una pausa, anzich\u00e9 continuare a lavorare su quelle registrazioni. Solo tre brani provenienti da quelle sessioni avrebbero visto la pubblicazione: \"Wheels\" e \"Word Forward\" (ri-registrate per \"Greatest Hits\"), e \"Rope\" (inserita in \"Wasting Light\"). In quanto \"Wheels\" e \"Word Forward\" sono state prodotte da Butch Vig, il quale non aveva pi\u00f9 collaborato con Dave Grohl dai tempi di \"Nevermind\" dei Nirvana, Grohl ha deciso di assumere Vig alla produzione del prossimo album dei Foo Fighters.\nL'idea per un nuovo album \u00e8 tornata nel 2010, quando il frontman Dave Grohl si stava esibendo in Australia con i Them Crooked Vultures. Grohl ha deciso che \u00abdovremmo realizzare un documentario relativo la registrazione di questo nuovo album ed anche una storia del gruppo. Invece di registrare l'album nel pi\u00f9 costoso studio di registrazione con le apparecchiature di ultima generazione, cosa potrebbe succede se io e Butch decidessimo insieme di tornare indietro di vent'anni e rispolverare i registratori a nastro per metterli nel mio garage?\u00bb Pi\u00f9 tardi, Grohl ha spiegato che Vig era portato per la produzione e che il disco sarebbe potuto essere \u00abquell'album che definisce un po' il gruppo: potrebbe non essere il loro album migliore, ma \u00e8 quello che la gente identifica maggiormente con la band, come \"Back in Black\" degli AC/DC o il Black Album dei Metallica. \u00c8 come prendere tutte le cose che la gente considera caratteristiche principali del tuo gruppo per poi amplificarle giusto un po' e realizzare un semplice album. E questo \u00e8 una sorta di quello che ho pensato che potremo fare con Butch, perch\u00e9 lui possiede un gran senso di eliminare il superfluo e di rendere pi\u00f9 sensato il resto\u00bb. Grohl inoltre ha utilizzato il tour con i Them Crooked Vultures per trasformare le idee musicali in demo, successivamente portati al batterista Taylor Hawkins per essere ulteriormente sviluppati. Al riguardo, Vig ha spiegato: \nA differenza dei due album precedenti del gruppo, \"Wasting Light\" \u00e8 stato infatti registrato nel garage di Grohl a Encino (California), anzich\u00e9 nella casa-studio del gruppo, lo Studio 606. Riguardo a questa decisione, Grohl ha spiegato che \u00abc'\u00e8 poesia nell'essere il gruppo che pu\u00f2 realizzare il tutto esaurito al Wembley Stadium ma produrre un album in un garage. Perch\u00e9 andare necessariamente dentro nello studio pi\u00f9 costoso con il pi\u00f9 grande produttore e con l'attrezzatura pi\u00f9 all'avanguardia? Dov'\u00e8 il rock and roll in tutto questo?\u00bb Inoltre, il frontman ha aggiunto che era un modo per \u00abfare qualcosa che mettesse al primo posto il sound\u00bb, innovativo, rompere le aspettative della gente e \u00abrealizzare dischi nel modo in cui venivano realizzati un tempo\u00bb.\nL'album \u00e8 stato registrato utilizzando interamente equipaggiamento analogico fino al processo di post-mastering. Grohl ha spiegato che \u00e8 stato fatto in questo modo perch\u00e9 la registrazione digitale va sempre di pi\u00f9 fuori controllo: \u00abQuando ascolto la musica di questi giorni, ascoltando Pro Tools e la batteria che suona come una macchina, essa succhia la vita della musica.\u00bb Sempre secondo il cantante e chitarrista del gruppo, la strategia analogica avrebbe reso il sound dell'album \u00abpi\u00f9 crudo e un po' imperfetto\u00bb, qualcosa che il chitarrista Chris Shiflett ha trovato benefico, dichiarando che il \u00abrock and roll riguarda i difetti e le imperfezioni\u00bb. Il bassista Nate Mendel ha aggiunto che \u00absiamo cresciuti producendo musica sui nastri, i quali presentano un suono particolare e possiedono alcune limitazioni\u00bb, mentre il batterista Taylor Hawkins ha affermato che la registrazione digitale nel rock and roll contemporaneo porta a un suono artificiale: \u00abi gruppi di oggi suonano un po', e poi manipolano la registrazione attraverso un computer, in modo da ottenere un sound che suoni in un certo modo.\u00bb Hawkins inoltre ha aggiunto che un progetto analogico avrebbe aiutato il gruppo a reclamare la propria libert\u00e0 artistica.\nUna volta che Vig \u00e8 venuto a sapere del progetto analogico, inizialmente ha pensato che Grohl stesse scherzando, ma successivamente ha detto che \u00abvoi ragazzi dovete suonare bene, perch\u00e9 nulla verr\u00e0 aggiustato\u00bb, in quanto gli errori non vengono corretti con facilit\u00e0 a differenza di quanto avviene nella registrazione digitale. Con questo in mente, il gruppo ha speso tre settimane in prove e in pre-produzione allo Studio 606, dove la composizione \u00e8 stata ultimata, passando \"da 40 brani a 14\"; Mendel ha spiegato che a differenza dei precedenti album, in cui \u00abprima vengono composte varie parti, per poi vedere come il brano si evolve\u00bb, i brani di \"Wasting Light\" sono stati provati per essere registrati dal vivo.\nRegistrazione.\nIl garage di Grohl \u00e8 stato dotato di microfoni, deflettori del suono apposti alla porta del garage e dietro la batteria per prevenire sgocciolamenti sonori e un tappeto sotto la batteria per rendere il sound meno \u00abforte e chiaro\u00bb. Per ridurre lo spurgo dei piatti, i microfoni sono stati riorganizzati e il crash \u00e8 stato rimpiazzato da un piatto della Zildjian dotato di fori. Una stanza accanto allo studio \u00e8 stata trasformata in una cabina di isolamento per registrare le parti vocali. Per la registrazione in s\u00e9 \u00e8 stata allestita una sala di controllo di fortuna in una tenda postata nel cortile di Grohl, mentre per favorire la comunicazione tra lo studio e la sala di controllo \u00e8 stato montato un sistema di due telecamere e una televisione. L'attrezzatura impiegata per \"Wasting Light\" \u00e8 la stessa impiegata dai Foo Fighters nel corso delle registrazioni degli album \"There Is Nothing Left to Lose\" e di \"One by One\", avvenute entrambe nella vecchia casa di Grohl in Alexandria (Virginia).\nLe registrazioni dell'album sono cominciate il 6 settembre 2010, e sono durate 11 settimane, ognuna incentrata su un determinato brano; secondo le parole di Vig questo particolare processo \u00ab\u00e8 stato un bene perch\u00e9 ogni brano aveva vita propria\u00bb. I primi strumenti registrati sono stati la chitarra ritmica di Grohl e la batteria di Taylor Hawkins, in modo da fornire le basi e anche per vedere se insieme avrebbero potuto mantenere salda la struttura di ciascun brano. Hawkins solitamente ha suonato per varie ore prima di trovare \u00abuna traccia di batteria di cui ne sarei andato fiero\u00bb. Dopo la chitarra e la batteria, Nate Mendel ha registrato le sue parti di basso, praticate sufficientemente dal bassista in modo da essere registrate subito al primo colpo. Il giorno seguente, Chris Shiflett e Pat Smear hanno registrato le proprie parti di chitarra; Smear in particolare si \u00e8 dotato di una chitarra baritona per ottenere un suono differente da quello degli altri chitarristi. Non appena le parti strumentali sono state completate, Grohl ha registrato le proprie parti vocali nella cabina di isolamento. In quanto Grohl voleva avere dei brani \u00abal loro massimo potenziale emozionale\u00bb, alcune parti vocali sono state urlate al punto da causare mal di testa al frontman.\nBob Mould degli H\u00fcsker D\u00fc, uno degli idoli di Grohl, \u00e8 stato scelto per cantare alcune parti di un brano che Grohl ha concepito originariamente come un duetto con lui, \"Dear Rosemary\". In questo brano, Mould ha suonato anche la chitarra, nonostante i piani di Vig avevano previsto che egli doveva eseguire le soli parti vocali. L'ex compagno di gruppo di Grohl nei Nirvana Krist Novoselic ha suonato il basso e la fisarmonica in \"I Should Have Known\" e secondo il pensiero di Grohl \u00absarebbe bello far venire anche lui per condividere l'esperienza\u00bb. \"Miss the Misery\" presenta ai cori un amico personale di Grohl, Fee Waybill dei The Tubes, il quale ha spiegato che il frontman dei Foo Fighters lo aveva invitato perch\u00e9 \u00abla mia voce di sottofondo assomiglia molto alla sua\u00bb. Tra gli altri musicisti sono presenti anche i tre turnisti del gruppo: il tastierista Rami Jaffee, la violinista Jessy Greene e il percussionista Drew Hester.\nVig ha iniziato a dubitare che l'album potesse essere registrato completamente in analogico una volta che i nastri per il primo brano registrato, \"Miss the Misery\", sono caduti a pezzi, ma Grohl lo ha rassicurato \u00abno, Butch, non voglio alcun computer in questa casa.\u00bb Il produttore ha affermato che durante la registrazione ha dovuto \u00abforzare il mio cervello per mettere in luce differenti sinapsi\u00bb per ricordare come trattare l'attrezzatura analogica e la mancanza di un display. Una delle abitudini che Vig ha dovuto richiamare era la modifica mediante la lametta \u2013 \u00abSolitamente ero in grado di compiere 20 modifiche in mezz'ora se necessario. Mi ci sono voluti 20 minuti per fare la prima modifica!\u00bb \u2013 una tecnica che ha impiegato per i primi brani registrati. Alla fine si \u00e8 arreso e ha deciso invece di sovraincidere i nastri, in quanto il processo aveva richiesto tempo e un nastro maggiormente modificabile spedito a Vig dagli Smart Studios era stato in gran parte rovinato da una delle figlie di Grohl. Mentre molte registrazioni avevano parti ri-registrate, l'unico brano che doveva essere rifatto da zero era \"I Should Have Known\", in quanto Grohl sentiva che Vig stava \u00abcercando di renderlo un singolo radiofonico\u00bb mentre il frontman voleva il brano \u00aba un suono pi\u00f9 crudo e primordiale\u00bb.\nIl processo di missaggio \u00e8 iniziato ai Chalice Recording Studios, ma \u00e8 stato successivamente trasferito all'appartamento di Grohl in quanto l'ingegnere Alan Moulder ha affermato che era il modo migliore per \u00abrendere il sound simile al vostro garage\u00bb. Dal momento in cui il mixer di Grohl non era automatizzato, quattro persone \u2013 Vig, Grohl, Moulder e l'ingegnere James Brown \u2013 hanno dovuto lavorare contemporaneamente in studio: secondo il frontman dei Foo Fighters questo processo \u00e8 stato interessante, in quanto ogni brano \u00e8 stato realizzato in modo differente l'uno dall'altro e \u00abi missaggi suonavano come delle performance\u00bb.\nLa registrazione dell'album \u00e8 stata filmata come parte di un documentario che racchiude l'intera carriera del gruppo intitolato \"\"; il titolo del disco, tratto dal testo di \"Miss the Misery\", \u00e8 stato scelto da Grohl perch\u00e9 \u00absembrava risuonasse con me: OK, questo \u00e8 ci\u00f2 che stiamo facendo qui\u00bb, in quanto il gruppo ha registrato sempre \u00abogni album pensando che sia l'ultimo\u00bb.\nAccoglienza.\n\"Wasting Light\" ha ricevuto perlopi\u00f9 recensioni positive da parte della critica specializzata. Su Metacritic, l'album ha ricevuto un punteggio di 78/100 basandosi su 35 recensioni. Andrew Perry di \"The Daily Telegraph\" lo ha definito il miglior album dei Foo Fighters realizzato fino ad ora, trovandolo \u00abduro ma accessibile, orecchiabile, e infine anche sorprendente.\u00bb Stephen Thomas Erlewine di AllMusic ha denominato il sound rock dell'album \u00absfrenato\u00bb e lo ha definito come \u00abl'album pi\u00f9 feroce che avessero mai composto\u00bb. Mikael Wood di \"Spin\" ha osservato un \u00abritorno alle origini\u00bb nell'album, affermando inoltre che contiene \u00abun set memorabile di brani dai tempi di \"The Colour and the Shape\" del 1997\u00bb. Rob Parker di \"New Musical Express\" ha affermato che \"Wasting Light\" suona \u00abfenomenale\u00bb nelle cuffie o negli impianti stereo ed \u00e8 \u00absia ampio che concentrato abbastanza per attirare [ascoltatori] casuali e capelloni\u00bb. Paul Brannigan di \"Q\" ha elogiato i testi di Grohl e ha chiamato \"Wasting Light\" \u00abl'album con pi\u00f9 carica positiva della sua carriera\u00bb. David Fricke di \"Rolling Stone\" ha lodato le tematiche di Grohl e \u00abl'approccio sfumato per il peso e pubblicazione\u00bb di Butch Vig. Kyle Ryan di \"The A.V. Club\" ha invece affermato che, nonostante manchino ganci riconoscibili, l'album manca anche l'apporto con le pubblicazioni precedenti del gruppo, spiegando, \u00abcome un ritorno alla specialit\u00e0 melodica dei Foo Fighters, [cos\u00ec come a un] rock incisivo con cori impennanti, \"Wasting Light\" \u00e8 un successo.\u00bb\nIn una recensione mista, Kevin Liedel Slant Magazine ha criticato la \u00abcrescente avversione [del gruppo] a brani-inno\u00bb, scrivendo che \u00abgli ovvi punti salienti di \"Wasting Light\" sono quelli che si soffermano sulle melodie piacevoli da stadio\u00bb. Dave Simpson di \"The Guardian\" ha definito l'album \u00abun tipico sbarramento arena rock decisamente esteso, con numerosi ululati e lamenti, ogni ritornello su misura per pareti immaginarie di pirotecnici e alcuni brani apparentemente strutturati per ospitare un assolo di chitarra o di batteria.\u00bb Greg Kot del \"Chicago Tribune\" ha sentito che, nonostante sia \u00abcompletamente\u00bb eseguito, i brani dell'album non appaiono innovativi e soffrono di \u00abclich\u00e9\u00bb. Infine, secondo quanto affermato da David Bevan di Pitchfork, nell'album \u00abnon c'\u00e8 neanche una melodia o un ritornello per amplificare davvero [un determinato punto del brano]\u00bb.\nRiconoscimenti.\n\"Wasting Light\" e i singoli da esso estratti hanno ricevuto cinque nomination ai Grammy Awards 2012, tra cui il premio come \"Album dell'anno\". L'album ha vinto il premio come miglior album rock, \"White Limo\" ha vinto il premio come \"Miglior interpretazione hard rock/metal\" e \"Walk\" ha vinto i premi come \"Miglior interpretazione rock\" e come \"miglior canzone rock\". \"Wasting Light\" \u00e8 stato scelto come il quarto miglior album del 2011 secondo \"Kerrang!\" ed \u00e8 stato elencato in tre classifiche dei 50 migliori album dell'anno: 20\u00ba da \"Rolling Stone\", 43\u00ba da \"New Musical Express\", e 46\u00ba da \"Spin\". L'album \u00e8 stato inserito nella classifica dei 10 migliori album del 2011 stilata da \"The Hollywood Reporter\", e scelto come album dell'anno da Apple.\nTracce.\nTesti e musiche dei Foo Fighters.\nSuccesso commerciale.\n\"Wasting Light\" ha debuttato alla prima posizione in dodici paesi ed \u00e8 stato il primo album dei Foo Fighters a conquistare la vetta della classifica Billboard 200, vendendo 235.000 copie nella prima settimana di vendite negli Stati Uniti d'America, rivelando il pi\u00f9 alto debutto di vendite del gruppo dopo \"In Your Honor\", il quale aveva esordito con 311.000 copie in una settimana nel 2005. In Canada, l'album ha debuttato alla prima posizione nella rispettiva classifica, vendendo 21.000 copie nella prima settimana. Nel Regno Unito, 114.000 unit\u00e0 dell'album hanno interrotto le 11 settimane di conduzione di Adele in cima alla Official Albums Chart.\nNella settimana della pubblicazione di \"Wasting Light\", sei brani sono entrati nella Official Rock &amp; Metal Chart: la bonus track \"Better Off\" alla numero 5, \"Bridge Burning\" alla numero 14, \"Walk\" alla numero 24, \"White Limo\" alla numero 28, \"Arlandria\" alla numero 35 e \"These Days\" alla numero 39. Sia in Australia che in Nuova Zelanda, \"Wasting Light\" \u00e8 diventato l'album pi\u00f9 venduto del gruppo nei negozi digitali. Il disco inoltre ha raggiunto la prima posizione in Germania, Austria, Svizzera, Svezia, Finlandia, Norvegia e Singapore. A gennaio 2012, \"Wasting Light\" ha venduto 663.000 copie negli Stati Uniti, e ha chiuso il 2011 con 380.000 copie mosse nel Regno Unito."}
{"id": "3417811", "revid": "599013", "url": "https://it.wikipedia.org/wiki?curid=3417811", "title": "Jules Haime", "text": "Biografia.\nGi\u00e0 durante i suoi studi a Tours mostr\u00f2 particolare interesse per le scienze naturali. Nel 1842 si iscrisse alla scuola di medicina, ma due anni pi\u00f9 tardi si trasfer\u00ec a Parigi dove, abbandonati gli studi da medico, segu\u00ec i corsi della Facolt\u00e0 di Scienze di Parigi e del Museo nazionale di storia naturale francese.\nDivenne assistente preparatore di Henri Milne-Edwards (1800-1885); in seguito insegn\u00f2 storia naturale al Liceo Napoleone, succedendo a Alphonse Milne-Edwards (1835-1900) e a Armand de Quatrefages (1810-1892).\nFu vicepresidente della \"Societ\u00e0 geologica di Francia\" e collabor\u00f2 con Milne-Edwards alla stesura di un testo sugli zoofiti corallini da pubblicarsi nelle Suites \u00e0 Buffon. Dopo la sua scomparsa Milne-Edwards termin\u00f2 il testo.\nMor\u00ec, infatti, a soli 32 anni, lasciando diversi lavori di Storia naturale, di geologia e di palentologia, disciplina nella quale da tempo si era avventurato con pregevoli risultati."}
{"id": "3417818", "revid": "767487", "url": "https://it.wikipedia.org/wiki?curid=3417818", "title": "Snorre Krogsg\u00e5rd", "text": "Carriera.\nClub.\nOdd.\nKrogsg\u00e5rd ha iniziato la carriera professionistica con la maglia dell'Odd Grenland. Ha debuttato in prima squadra in data 27 maggio 2009: \u00e8 stato infatti titolare nel successo per 1-2 sul campo del Kjels\u00e5s, in un match valido per l'edizione stagionale del Norgesmesterskapet. Il 25 aprile 2010 ha debuttato nell'Eliteserien: \u00e8 subentrato infatti in sostituzione di Bentley nella sconfitta per 6-1 in casa del V\u00e5lerenga. Il 27 novembre 2011 ha realizzato il primo gol nella massima divisione norvegese, nella sconfitta per 3-2 in trasferta sul campo del Sarpsborg 08.\nFram Larvik.\nIl 12 marzo 2014, dopo aver sostenuto provini infruttuosi con Sarpsborg 08 e H\u00f8nefoss, ha firmato un contratto con il Fram Larvik. Secondo quanto dichiarato, Krogsg\u00e5rd si sarebbe potuto trasferire gi\u00e0 nell'estate successiva, in caso di offerte da squadre di categoria superiore. Ha debuttato con questa maglia in data 14 aprile, quando \u00e8 stato titolare nella sconfitta per 4-1 in casa della squadra riserve dell'Odd. Il 3 maggio ha realizzato la prima rete, nella vittoria per 1-2 sul campo del Notodden.\nIl ritorno all'Odd.\nL'11 agosto 2014, ultimo giorno del calciomercato estivo in Norvegia, ha fatto ufficialmente ritorno all'Odd. Si \u00e8 legato con un contratto valido fino al termine della stagione e ha scelto la maglia numero 19. Si \u00e8 svincolato al termine del campionato 2014.\nHalmstad.\nIl 7 febbraio 2015, ha firmato un contratto triennale con gli svedesi dell'Halmstad. Ha esordito in squadra il 6 aprile, schierato titolare nella sconfitta per 2-1 maturata sul campo dell'AIK. Il 4 dicembre 2015, Krogsg\u00e5rd e l'Halmstad hanno rescisso consensualmente il contratto in essere, con il giocatore che si \u00e8 quindi ritrovato svincolato.\nStatistiche.\nPresenze e reti nei club.\n\"Statistiche aggiornate al 4 dicembre 2015.\""}
{"id": "3417824", "revid": "228587", "url": "https://it.wikipedia.org/wiki?curid=3417824", "title": "EUCIP Core Build", "text": "EUCIP Core Build \u00e8 una delle tre aree fondamentali di EUCIP Core, la certificazione di base che consente l'accesso alla certificazione di uno dei 21+1 profili professionali individuati nel campo dell'ICT.\nLa certificazione delle conoscenze degli argomenti EUCIP Core si ottiene superando tre esami, uno per ogni area (Plan, Build, Operate), gestiti in Italia dall'Associazione italiana per l'informatica ed il calcolo automatico (AICA). I contenuti vengono individuati dal CEPIS (Council of European Professional Informatics Societies), organismo europeo senza fini di lucro che riunisce trentasei associazioni di informatica, tra cui AICA, in rappresentanza di trentuno paesi europei.\nGli argomenti sono raccolti nel syllabus che descrive in dettaglio ci\u00f2 che il candidato deve sapere per conseguire la certificazione EUCIP Core. In particolare, nell'area Build vengono raccolti tutti gli aspetti relativi alla realizzazione e al miglioramento dei sistemi informativi: il processo di sviluppo dei sistemi, la gestione delle basi di dati, la progettazione software, la cura degli aspetti grafici.\nMetodologie per lo sviluppo di sistemi.\nIn questa parte vengono descritti gli aspetti relativi allo sviluppo di sistemi informativi.\nSoftware applicativo e software di sistema.\nIl software \u00e8 l'insieme dei programmi che permettono ai componenti fisici del computer di svolgere determinati compiti. I programmi sono sequenze di istruzioni, eseguite dall'elaboratore secondo un ordine prestabilito, che producono soluzioni a determinati problemi. Si distinguono due categorie fondamentali di software: Software di sistema e Software applicativo.\nRifacendosi ad un'organizzazione a livelli, il software di sistema (software di base) si trova ad un livello basso, vicino alle risorse fisiche della macchina che li esegue, mentre il software applicativo sta ad un livello pi\u00f9 alto, lontano dall'hardware e pi\u00f9 vicino all'utilizzatore. \nL'esempio pi\u00f9 comune di software di sistema \u00e8 il sistema operativo, che \u00e8 un programma che fa funzionare i vari componenti del computer e permette all'utente di interagire con l'elaboratore.\nI software applicativi realizzano funzionalit\u00e0 specifiche direttamente per l'utente:\nPrincipi e metodologie per lo sviluppo di sistemi.\nDal punto di vista produttivo il software, come ogni prodotto commerciale, vive le varie fasi di evoluzione del suo mercato. Il suo ciclo di vita generalmente prevede le fasi di analisi, progettazione, sviluppo, verifica e validazione, rilascio, manutenzione.\nNella fase di analisi viene definito ci\u00f2 che deve essere fatto specificando funzionalit\u00e0 e requisiti che il sistema dovr\u00e0 possedere; nella fase di progettazione vengono specificate le modalit\u00e0 di sviluppo e la struttura che il sistema dovr\u00e0 avere; lo sviluppo consiste nell'implementazione del sistema; la verifica e la validazione consentono le verifiche di conformit\u00e0 e di congruenza con le specifiche richieste; il rilascio consiste nella consegna e conseguente installazione del prodotto; la manutenzione prevede le modifiche successive al rilascio.\nEsistono alcuni modelli di riferimento nello sviluppo del software:\nStrumenti per lo sviluppo di sistemi.\nPer gestire le attivit\u00e0 inerenti allo sviluppo di sistemi si ricorre spesso a strumenti software denominati CASE (Computer-Aided Software Engineering) che, attraverso varie funzionalit\u00e0, supportano tutte le fasi della produzione del software. \nSpesso vengono utilizzati pi\u00f9 prodotti CASE nell'ambito di un progetto, gli upper CASE tools, che si adattano meglio alla gestione dei requisiti della progettazione, e i lower CASE tools, pi\u00f9 adatti nelle fasi di programmazione, \"debugging\" e \"testing\".\nCollaudo del software e del sistema.\nSecondo l'ANSI (\"American National Standards Institute\") la verifica di un sistema software comprende le attivit\u00e0 di \"revisione, ispezione, collaudo, prova formale e indagine che definiscono ed attestano come gli oggetti, i processi, i servizi e i documenti siano conformi ai requisiti specificati\". \nLa revisione \u00e8 l'attivit\u00e0 di valutazione dello stato del progetto che consente l'individuazione dei punti deboli e l'analisi delle possibili soluzioni.\nLa rintracciabilit\u00e0 consente la definizione dei legami tra le varie parti del progetto e i requisiti richiesti.\nLa prova formale serve a dimostrare da un punto di vista logico-matematica la correttezza del software.\nIl collaudo \u00e8 il test del sistema su tutte le sue funzionalit\u00e0 per valutare la corrispondenza tra i risultati effettivi e quelli attesi.\nImplementazione di sistemi.\nL'implementazione di un sistema software richiede l'intervento di un programmatore o di un team di programmazione e prevede la traduzione in codice di linguaggio di programmazione degli algoritmi sviluppati in fase di progettazione. La codifica avviene in genere con l'ausilio di \"tool\" specifici che rendono pi\u00f9 agevole il lavoro. Per la scrittura del codice vengono utilizzati editor di testo, il codice viene poi tradotto in linguaggio macchina attraverso i compilatori, il programma compilato viane poi testato attraverso i debugger.\nControllo e sicurezza dei sistemi.\nSecondo le norme ISO, un sistema software deve assicurare \"la protezione dei dati e delle risorse di calcolo in termini di integrit\u00e0, riservatezza e disponibilit\u00e0.\"\nL'integrit\u00e0 garantisce la protezione dei dati da alterazioni accidentali o dolose, la riservatezza dovrebbe garantire la segretezza delle informazioni, la disponibilit\u00e0 \u00e8 riferita alla messa a disposizione dell'utente autorizzato di tutte le informazioni e tutte le funzionalit\u00e0 alle quali \u00e8 abilitato.\nGestione dei dati e basi di dati.\nCon il termine basi di dati \"(database)\" si indicano in informatica gli archivi di dati, organizzati attraverso tecniche di modellazione e gestiti sulle memorie di massa dei computer attraverso applicazioni software definite Database Management System (DBMS).\nDati e transazioni.\nLe basi di dati vengono utilizzate prevalentemente per lo sviluppo di applicazioni gestionali. I database devono essere accessibili sia in lettura che in scrittura, dunque modificabili. Il risultato dell'operazione di modifica dei dati (transazione), se va a buon fine, deve essere permanente (\"commit\") in caso contrario deve essere garantito il ripristino dello stato precedente l'inizio della transazione (\"rollback\").\nI DBMS supportano la registrazione delle transazioni alle quali forniscono le caratteristiche riassunte nell'acronimo ACID: \"Atomicity Consistency Isolation Durability\". L'atomicit\u00e0 (\"atomicity\") \u00e8 la caratteristica che rende la transazione indivisibile, cio\u00e8 le consente di giungere a un completamento valido (\"commit/rollback\"); la coerenza (\"consistency\") \u00e8 assicurata dalle regole sulle modalit\u00e0 di aggiornamento dei dati che devono impedire errori o incongruenze; l'isolamento (\"isolation\") evita l'accesso simultaneo agli stessi dati da parte di transazioni separate evitando situazioni di conflitto; la persistenza (\"durability\") deve garantire la possibilit\u00e0 di ripristino di \"stati precedenti\" in caso di malfunzionamenti o guasti del sistema.\nModelli di dati.\nLa progettazione di DBMS viene trattata su tre livelli separati: livello fisico, livello concettuale, livello vista utente.\nIl livello fisico (\"physical leve\"l) riguarda la modalit\u00e0 di memorizzazione dei dati dal punto di vista fisico, il livello concettuale (\"conceptual level\") si occupa della struttura delle informazioni e delle relazioni tra i dati, il livello vista utente (\"view level\") riguarda le modalit\u00e0 attraverso le quali gli utenti accedono ai dati.\nAttraverso il livello concettuale gli archivi di dati vengono modellati attraverso opportuni schemi e le varie entit\u00e0 identificate vengono messe in relazione tra di loro secondo le necessit\u00e0. Tra i modelli pi\u00f9 diffusi nella progettazione concettuale:\nData warehouse e data mining.\nL'esistenza di differenti database in un'unica azienda, a volte implementati con tecnologie diverse, pu\u00f2 rendere necessario un incrocio dei dati tra i vari oggetti al fine di ricavare informazioni pi\u00f9 dettagliate e/o integrazioni ai dati gi\u00e0 esistenti. Le operazioni di incrocio delle varie fonti vengono dette di data wharehousing e le successive analisi dei nuovi dati data mining. \nUn data warehouse, quindi, \u00e8 un sistema che serve a localizzare, estrarre, trasformare e caricare i dati provenienti da varie fonti. Il data mining utilizza i dati estratti con il data warehousing al fine di produrre analisi sempre pi\u00f9 dettagliate.\nI database relazionali.\nUn database relazionale \u00e8 costituito da pi\u00f9 tabelle. Ogni tabella, composta da righe e colonne, rappresenta le informazioni relative a un insieme di soggetti (es. clienti, fornitori, libri, prodotti ecc.). Ogni riga (record) contiene i dati relavi a un soggetto, le colonne (campi) rappresentano le singole informazioni del soggetto. Per identificare univocamente un soggetto si utilizza un campo con caratteristiche di univocit\u00e0 (chiave primaria). Le tabelle possono essere poste in relazione tra di loro utilizzando i contenuti di colonne che esistono in entrambe.\nInterrogazioni e rapporti.\nL'interrogazione, ovvero la lettura e la gestione dei dati dei database, avviene attraverso l'algebra relazionale o il linguaggio SQL (structured query language). L'algebra relazionale, in quanto linguaggio procedurale, pu\u00f2 necessitare di pi\u00f9 passaggi per arrivare a un risultato; il linguaggio SQL, non procedurale, permette, in genere, con un singolo comando di ottenere il risultato atteso.\nTra le varie operazioni possibili con il linguaggio SQL:\nAmministrazione di basi di dati.\nLe operazioni di gestione di un database sono affidate a uno o pi\u00f9 amministratori del database (\"DBA - database administrator\"). Il DBA, tra le altre cose, ricopre un ruolo fondamentale nella configurazione e manutenzione del database e la configurazione dei permessi sugli accessi degli utenti.\nProgrammazione.\nMetodi e tecniche di progettazione software.\nSecondo il teorema di Jacopini e Bohm, per realizzare un programma sono sufficienti appena tre strutture: sequenza, selezione, iterazione. Nella sequenza, le istruzioni vengono eseguite una di seguito all'altra; nella selezione, un'istruzione o una sequenza di istruzioni vengono eseguite in base al verificarsi o meno di una determinata condizione; nell'iterazione, un'istruzione o una sequenza di istruzioni vengono ripetute in base al verificarsi o meno di una determinata condizione.\nLa programmazione strutturata rispetta il teorema di Jacopini e Bohm e quando fa uso di procedure viene chiamata anche programmazione procedurale . Una procedura racchiude un insieme di istruzioni ed \u00e8 individuata attraverso un nome univoco. Le procedure vengono invocate da un qualsiasi punto del programma principale o da altre procedure e, al termine dell'esecuzione delle sue istruzioni, il controllo ritorna all'istruzione successiva a quella che l'ha invocata. \nL'utilizzo delle procedure, chiamate anche sottoprogrammi o subroutine, permette al programmatore di suddividere il programma in pi\u00f9 sottoprogrammi al fine di far svolgere a questi determinate funzione visibili e richiamabili dal resto del codice. \nLa suddivisione del programma in pi\u00f9 sottoprogrammi viene chiamata progettazione top-down, dove ogni sottoprogramma pu\u00f2 essere scomposto a sua volta in altri sottoprogrammi. Lo scopo \u00e8 quello di portare rapidamente alla diminuzione della complessit\u00e0 totale del sistema. In alternativa al modello top-down c'\u00e8 la progettazione bottom-up, nella quale parti individuali del sistema sono specificate in dettaglio. Queste parti vengono poi connesse tra loro in modo da formare componenti pi\u00f9 grandi, che vengono a loro volta interconnesse fino a realizzare un sistema completo. \nAltre tipologie di tecniche di progettazione software sono: la programmazione funzionale, che fa un grande uso delle funzioni che vengono trattate come fossero valori e quindi utilizzabili come parametri per altre funzioni; la programmazione orientata agli oggetti (\"OOP\"), dove il software \u00e8 composto da una serie di oggetti da usare e manipolare attraverso le funzioni che gli stessi mettono a disposizione. \nI costrutti fondamentali dell'OOP sono le classi e l'ereditariet\u00e0.\nLa classe \u00e8 un tipo di dato definito dall'utente caratterizzato da una serie di attributi, che ne rappresentano lo stato, e di metodi per manipolarlo. Per ogni classe possono essere effettuate delle istanze (oggetti) che poi vengono utilizzate all'interno del programma mediante i metodi che la classe stessa mette a disposizione. L'ereditariet\u00e0 rende possibile derivare un tipo da una classe gi\u00e0 esistente, variando tutte o in parte le vecchie funzionalit\u00e0 (\"overriding\") o aggiungendone delle nuove.\nStrutture di dati e algoritmi.\n Tipi di dati \nIl dato \u00e8 l'entit\u00e0 astratta sulla quale lavorano i programmi. Per rappresentare i dati si utilizzano le variabili, cui corrispondono locazioni di memoria. Una variabile \u00e8 definita tramite nome e tipo. Il nome serve a identificarla, il tipo per rappresentare l'intervallo di valori che pu\u00f2 assumere e quali operazioni si possono effettuare su di esso. I tipi di dati possono essere semplici o strutturati.\nI tipi di dati semplici sono nativi del linguaggio di programmazione e corrispondono a singoli valori. Esempi di tipi di dati semplici sono: \"int\", \"float\" per il linguaggio C, \"integer\", \"single\" per il linguaggio Visual Basic. \nI tipi di dati strutturati (\"strutture di dati\") sono collezioni di dati di tipo semplice. Ogni collezione \u00e8 vista come unico oggetto, ma \u00e8 possibile gestire ogni singolo componente. Tra le strutture di dati:\nAlgoritmi di ordinamento \nEsistono varie soluzioni per l'ordinamento dei dati, ognuna delle quali presenta vantaggi e svantaggi in termini di prestazioni: \nTipi di linguaggi di programmazione.\nDal punto di vista storico, i linguaggi di programmazione possono essere suddivisi in:\nIntroduzione ai concetti della programmazione - Il linguaggio EPL.\nPer verificare le conoscenze di programmazione del candidato, in alcuni dei test d'esame per la certificazione EUCIP CORE, le domande vengono formulate utilizzando il linguaggio EPL.\n EPL (\"EUCIP programming language\") \u00e8 un linguaggio di programmazione semplificato, con poche istruzioni, che consente la scrittura di programmi semplici utilizzando una sintassi molto simile al linguaggio C.\nDi seguito un breve manuale EPL. Per una chiara comprensione \u00e8 richiesta la conoscenza dei principi base della programmazione.\nDichiarazione di variabili\nCon la dichiarazione \u00e8 possibile assegnare un nome simbolico, un tipo e facoltativamente un valore iniziale ad ogni variabile. Esempi: \n char a; \"dichiarazione di una variabile di nome\" a \"di tipo alfanumerico\" \n int b=5; \"dichiarazione di una variabile di nome\" b \"di tipo numerico intero e sua inizializzazione con il valore 5\"\n float c; \"dichiarazione di una variabile di nome\" c \"di tipo numerico reale\"\n char d[10]; \"dichiarazione array di nome\" d \"di 11 elementi di tipo alfanumerico (0-10)\"\nOperatori aritmetici\n + \"somma\" \n - \"sottrazione\" \n * \"moltiplicazione\" \n / divisione \n % \"modulo\" (esempio: a = 14%3 = 2, restituisce il resto di una divisione)\nOperatori di confronto\nOperatori logici\nistruzioni e blocchi\nOgni istruzione deve finire con il carattere punto e virgola (;).\nI blocchi di istruzioni (es. le istruzioni interne ad un ciclo) vanno racchiuse dentro le parentesi graffe {}.\nIstruzioni condizionali\n If (condizione)\n Else\nesempio:\n if (a&gt;b)\n a=a-1;\n b=b+1;\n else \n a=a+1;\nCicli\nwhile\n while (condizione)\ndo...while\n do\n while (condizione)\nfor\n for (start;condizione;incremento)\nIstruzioni I/O\nStruttura di un programma\nil programma \u00e8 racchiuso in un blocco principale (main) e tutte le istruzioni sono chiuse da un punto e virgola(;)\n main() {\n istruzione;\n istruzione;\nesempio di programma che prende in input due interi, li somma e stampa il risultato\n main() {\n int a;\n int b;\n readf(a,b);\n int somma;\n somma=a+b;\n printf(somma);\nUtilizzo di procedure\nL'esempio precedente con l'utilizzo di una procedura prevede la dichiarazione della variabile somma a livello globale (visibile al main e a tutte le procedure).\nLa procedura \u00e8 esterna al main.\n int somma;\n main() {\n int a;\n int b;\n readf(a,b);\n calcola(a,b)\n printf(somma);\n calcola(n1,n2) {\n somma=n1+n2; \nDopo aver preso in input \"a\" e \"b\", il controllo passa alla procedura \"calcola\" con il passaggio di parametri (a,b). La procedura \"calcola\" assegna a \"n1\" il valore di \"a\" e a \"n2\" il valore di \"b\" ed effettua la somma. Alla fine il controllo ritorna al \"main\" e precisamente all'istruzione successiva alla chiamata della procedura \"calcola\" (printf(somma)).\nUtilizzo di funzioni\nA differenza delle procedure, le funzioni restituiscono un risultato\n main() {\n int a;\n int b;\n readf(a,b);\n printf(calcola(a,b));\n calcola(n1,n2) {\n return n1+n2; \nLa presenza della variabile somma non \u00e8 necessaria in questo caso.\nL'istruzione \"return\" indica il valore da restituire.\nProve e collaudi (testing).\nDurante le prove ed il collaudo del software vengono svolte le attivit\u00e0 di ricerca e correzione di eventuali errori e/o incongruenze. Il risultato dovr\u00e0 garantire il buon funzionamento del prodotto e soprattutto che questo soddisfi appieno le esigenze del cliente.\nViene svolta, quindi, un'attivit\u00e0 di verifica che accerti che il programma aderisca alle specifiche stabilite in fase di progettazione e un'attivit\u00e0 di validazione che consiste nella verifica di conformit\u00e0 con i requisiti espressi dal committente.\nIl funzionamento non corretto di un programma \u00e8 detto malfunzionamento (\"failure\") ed \u00e8 causato dalla presenza di anomalie (\"fault\"). Con errore (\"error\" o \"bug\") viene indicata la causa di un'anomalia.\nPer la correzione delle anomalie durante la fase di testing viene effettuato il debugging attraverso il quale dopo aver localizzato gli errori e aver determinato la cause si potr\u00e0 provvedere alla loro eliminazione.\nIl debugging viene effettuato attraverso il debugger che permette l'esecuzione del programma passo passo (tracing), l'ispezione e la modifica dei valori dei dati, il controllo del flusso del programma.\nInterfaccia utente.\nInterazione uomo-macchina.\nLa trasmissione di informazioni tra due o pi\u00f9 terminali \u00e8 definita comunicazione. Le entit\u00e0 minime coinvolte nella comunicazione sono il mittente, il destinatario e il messaggio. Il mittente genera ed invia il messaggio e il destinatario lo riceve.\nL'analisi da parte di alcuni studiosi delle entit\u00e0 coinvolte nella comunicazione ha portato allo sviluppo di modelli diversi:\nil mittente converte il messaggio in segnale e lo invia attraverso un canale che collega mittente e destinatario. Il segnale pu\u00f2 venire disturbato dalla presenza di rumore. L'errore generato dal rumore pu\u00f2 venire corretto da segnali aggiuntivi;\nil canale \u00e8 lo strumento fisico attraverso il quale il mittente invia al destinatario il messaggio; la comunicazione avviene attraverso un codice (linguistico, gestuale ecc.) le cui regole devono essere condivise tra mittente e destinatario; il messaggio si riferisce a un contesto (una serie di informazioni);\ndal modello lineare di trasmissione del messaggio di Shannon e Weaver si passa ad un modello circolare: il messaggio viene elaborato attraverso un codificatore, un interprete e un decodificatore e ciascun soggetto viene considerato un sistema completo di comunicazione dotato di abilit\u00e0 ricettive e trasmissive.\nLa comunicazione nelle reti telematiche utilizza i principi di quest'ultimo modello. I computer in rete possono comunicare grazie agli standard definiti da organismi internazionali che stabiliscono il formato dei messaggi e le regole da utilizzare durante la comunicazione (\"protocolli\").\nProgettazione grafica.\nNella trasmissione di informazioni attraverso internet, con le pagine web, assume un ruolo fondamentale il testo scritto. La leggibilit\u00e0 del testo dipende dal set di caratteri utilizzato, dalla dimensione, dagli altri elementi di formattazione e dalla sua impaginazione assieme agli altri elementi visivi.\nI caratteri possono essere a dimensione fissa, cio\u00e8 tutti i caratteri occupano la stessa dimensione (es. \"Courier\") oppure proporzionali, cio\u00e8 diversi caratteri dello stesso set possono avere dimensioni diverse (es. \"Garamond\").\nAlcuni tipi di caratteri sono serif (con \"grazie\"), cio\u00e8 hanno delle rifiniture sottili alle estremit\u00e0, altri sans serif (senza \"grazie\").\nLa dimensione del carattere \u00e8 misurata in punti, e, mentre su carta le dimensioni ottimali sono tra 10-12 punti, sul monitor sono tra i 18 e i 72 punti.\nLa formattazione del testo comprende anche gli effetti che danno pi\u00f9 o meno risalto ai caratteri come il corsivo, il grassetto e il sottolineato.\nSul web l'impaginazione \u00e8 affidata al linguaggio HTML (\"hyper text markup language\") che fornisce le direttive al browser su come deve visualizzare il testo assieme agli altri oggetti che compongono la pagina.\nLe immagini utilizzate nelle pagine web devono essere trattate e compresse prima con opportuni strumenti grafici. \nLe immagini bitmap sono rappresentate attraverso una griglia di punti (pixel) a ognuno dei quali viene associato un gradiente di colore e una posizione. Pi\u00f9 sono i punti e pi\u00f9 alta \u00e8 la risoluzione dell'immagine.\nLe immagini vettoriali sono definite tramite funzioni matematiche che descrivono le linee e i piani da cui sono composte. L'immagine in questo caso non ha problemi di risoluzione in quanto i cambi di dimensione vengono risolti modificando le variabili contenute nella sua descrizione matematica.\nTra i formati compressi bitmap, utilizzati sul web, si distinguono: TIFF, GIF, JPEG, PNG.\nMetodi e tecniche attuali.\nLo sviluppo di un sito web richiede la conoscenza, almeno di base, del linguaggio HTML oltre che la disponibilit\u00e0 di strumenti hardware e software. La scrittura del codice HTML pu\u00f2 avvenire con un semplice editor di testo (es. Notepad) oppure con uno strumento professionale che permette il disegno della pagina in modalit\u00e0 WYSIWYG (\"What You See Is What You Get\") che genera l'HTML in automatico (es. Dreamweaver). Il trattamento delle immagini avviene attraverso programmi di grafica (es. Photoshop) e l'inserimento di filmati avviene grazie a strumenti come Adobe FLASH o Microsoft Silverlight."}
{"id": "3417847", "revid": "348618", "url": "https://it.wikipedia.org/wiki?curid=3417847", "title": "Peter Chelsom", "text": " \nHa diretto, fra gli altri film, \"Shall We Dance?\" e \"\".\nBiografia.\nChelsom \u00e8 nato a Blackpool, nel Lancashire, ed \u00e8 il figlio dei gestori di un negozio di antiquariato, Kay e Reginald Chelsom. Ha studiato presso la Central School of Drama di Londra, ed ha lavorato come attore per la Royal Shakespeare Company, oltre che per numerose produzioni cinematografiche e televisive fra cui \"A Woman of Substance\" in cui recitavano anche Jenny Seagrove e Deborah Kerr. Mentre recitava, Chelsom ha sviluppato un crescente interesse nello scrivere e dirigere film. Dal 1985 al 1988 ha gestito un corso di film televisivi presso la Central School of Drama, ed ha in seguito insegnato sia presso l'Actor's Institute, sia presso la Cornell University.\nVita privata.\n\u00c8 cittadino onorario del comune italiano di Fivizzano, dove passa le sue vacanze."}
{"id": "3417849", "revid": "767487", "url": "https://it.wikipedia.org/wiki?curid=3417849", "title": "Ugonna Anyora", "text": "Carriera.\nClub.\nHaugesund.\nAnyora ha iniziato la carriera professionistica con la maglia dell'Haugesund. Ha debuttato nell'Eliteserien in data 8 agosto 2010, sostituendo Tor Arne Andreassen nella vittoria per 2-0 contro il V\u00e5lerenga. Si \u00e8 svincolato al termine del campionato 2014.\nH\u00f8nefoss.\nIl 18 febbraio 2015 ha firmato un contratto biennale con l'H\u00f8nefoss, formazione appena retrocessa nella 1. divisjon. Ha scelto di vestire la maglia numero 31. Ha esordito in squadra il 6 aprile successivo, schierato titolare nella sconfitta per 4-0 contro il Follo. Il 27 aprile ha realizzato la prima rete, nella vittoria per 2-0 sul Fredrikstad.\nIl 25 ottobre 2015, al termine della 29\u00aa giornata di campionato, la sua squadra \u00e8 matematicamente retrocessa in 2. divisjon, con un turno d'anticipo sulla fine della stagione. Anyora ha chiuso la stagione a quota 22 presenze e 3 reti. Il 2 novembre 2015, l'H\u00f8nefoss e Anyora hanno raggiunto un accordo per rescindere il contratto con un anno prima della naturale scadenza.\nAssyriska.\nIl 25 marzo 2016, libero da vincoli contrattuali, ha firmato per l'Assyriska, compagine svedese militante in Superettan.\nNazionale.\nIl 5 ottobre 2014 \u00e8 stato convocato dal commissario tecnico Stephen Keshi per la partita che la avrebbe giocato contro il e valida per le qualificazioni alla Coppa delle Nazioni Africane 2015. Anyora non \u00e8 stato per\u00f2 impiegato nel corso della partita.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2017.\""}
{"id": "3417852", "revid": "39511643", "url": "https://it.wikipedia.org/wiki?curid=3417852", "title": "Erba orsina", "text": ""}
{"id": "3417858", "revid": "253269", "url": "https://it.wikipedia.org/wiki?curid=3417858", "title": "Nicholas Campbell", "text": "Biografia.\nCaratterista prolifico, attivo dal 1976 (\u00e8 nel cast de \"Il presagio\" di Richard Donner) ha recitato alternativamente sul grande e sul piccolo schermo.\nUno dei suoi ruoli pi\u00f9 noti \u00e8 nella serie televisiva canadese \"Da Vinci's Inquest\", durata 7 stagioni (1998-2005) in cui Campbell vestiva i panni del protagonista Dominic Da Vinci.\nNicholas Campbell si \u00e8 sposato tre volte: prima con l'attrice Louisa Martin dal 1980 al 1982; poi nel 1983 con Reimi Kobayashi da cui ha avuto un figlio, Coal, nato nel 1983; dopo il divorzio dalla seconda moglie, si \u00e8 risposato con Harmeet Ahluwalia da cui ha avuto due figli e da cui ha divorziato. \u00c8 il cugino di Jagger Chase.\nOggi convive con l'attrice Veronika Hadrava.\nDoppiatori italiani.\nNelle versioni in italiano delle sue opere, Nicholas Campbell \u00e8 stato doppiato da:"}
{"id": "3417865", "revid": "767487", "url": "https://it.wikipedia.org/wiki?curid=3417865", "title": "Hesher \u00e8 stato qui", "text": "Hesher \u00e8 stato qui (\"Hesher\") \u00e8 un film del 2010 diretto da Spencer Susser ed interpretato da Joseph Gordon-Levitt, Devin Brochu, Natalie Portman e Rainn Wilson.\nTrama.\nIn seguito alla perdita della madre in un incidente stradale, T.J. cade in uno stato di depressione. Lui e suo padre Paul, che si riempie di pillole, vanno a vivere con la nonna Madeleine, un'anziana molto distratta. Dopo una discussione con suo padre, T.J. va a scuola passando per un quartiere in costruzione, dove cade dalla bicicletta. Arrabbiato, lancia un sasso contro il vetro, rompendolo, di una casa in costruzione apparentemente disabitata. In quel momento esce dalla porta un ragazzo, Hesher, che attacca T.J., ma al suono della sirena di un'auto della polizia \u00e8 costretto a scappare. Hesher segue T.J. fino a scuola, dove lancia un pennarello indelebile a T.J. in classe. A insaputa di T.J., Hesher ha vandalizzato l'auto di Dustin, uno studente della scuola.\nDopo scuola, Dustin insegue T.J. fino al parcheggio di un supermercato. Una giovane e gentile commessa, Nicole, mette fine allo scontro, e d\u00e0 un passaggio a T.J.. A sorpresa, Hesher, non invitato, entra in casa di sua nonna e si mette a proprio agio (fa la lavatrice, fuma sul divano, e guarda programmi porno in tv dopo aver manomesso i cavi). Paul ha dei dubbi su Hesher, ma non reagisce a causa della depressione e abuso di pillole. Tuttavia, la nonna prende in simpatia Hesher, trattandolo come un nipote. Pi\u00f9 tardi quella sera a cena, la nonna chiede a T.J. se vuole fare una passeggiata con lei, ma lui rifiuta, Hesher, irritato dal comportamento di T.J., afferma, con un discorso volgare, che passare del tempo con sua nonna \u00e8 pi\u00f9 importante della scuola.\nIl giorno dopo a scuola, Dustin raggiunge T.J. nei bagni e lo obbliga a mangiare una saponetta per orinatoi. Arriva Hesher, e poco dopo va via, senza fare niente. Sentendosi tradito, T.J. si scontra con Hesher per non averlo difeso, allora Hesher lo fa salire sul suo van, e vanno a casa di Dustin, dove Hesher d\u00e0 fuoco alla sua auto. Il mattino dopo, la polizia prende T.J., ma viene rilasciato per mancanza di prove.\nIl giorno seguente, T.J. va al supermercato, in cui lavora Nicole, per osservarla, inconsapevole che Hesher lo ha seguito. Dopo che Nicole ha finito il suo turno, Hesher e T.J. la seguono con il van, fino a quando lei tampona un'altra auto. Hesher spaventa il tizio tamponato e offre a Nicole un passaggio, dato che la sua auto non parte. Hesher porta Nicole e T.J. alla \"casa di suo zio\" (in realt\u00e0 una casa in vendita). Una volta li, Hesher getta ogni cosa che trova in piscina, d\u00e0 fuoco al trampolino e si tuffa. Poco dopo Hesher va via, lasciando i due a piedi. Nicole e T.J. passeggiano fino a quando arrivano all'auto di lei, su cui trovano una multa per divieto di sosta. Nicole cade in depressione a causa della sua vita, lavoro e mancanza di soldi.\nT.J. va alla discarica in cui si trova l'auto, in cui \u00e8 morta sua madre, pronta a essere demolita. \u00c8 qui che si scontra con il bullo Dustin (che lavora l\u00ec), e viene informato che non c'\u00e8 modo di riavere il veicolo. Pi\u00f9 tardi a cena, T.J. e suo padre discutono animatamente, alla fine entrambi gettano i loro piatti a terra. La nonna \u00e8 rattristata del fatto che non c'\u00e8 niente che lei possa fare, e va nella sua stanza. Hesher la segue e discute con lei e le insegna a fumare da un bong, dicendole che \u00e8 il modo migliore per fumare la marijuana - invece degli spinelli che la donna, probabilmente malata di cancro, fuma a scopo terapeutico. Hesher poi le promette di fare una passeggiata insieme. La mattina dopo Hesher prepara la colazione anche per lei, va verso la sua stanza, ma trova la nonna morta.\nI membri della famiglia sono ancora pi\u00f9 depressi, Hesher dice di avere bisogno di tempo per se stesso, e va via. T.J. si reca all'appartamento di Nicole per darle dei soldi in modo da pagare la multa, ma trova Hesher e Nicole a letto insieme. Infuriato, T.J. colpisce con una barra il van, per poco non colpisce Hesher, offende Nicole e va via in bici. Arrivato a casa distrugge tutte le cose che appartengono a Hesher e prende un paio di cesoie. Cercando vendetta, T.J. si reca alla casa di Dustin, cerca di avere informazioni riguardo all'auto incidentata e lo minaccia di tagliargli via l'alluce. Ma il suo piano va in fumo, Dustin reagisce e scaraventa T.J. a terra, ignaro che Hesher \u00e8 l\u00ec vicino. Quest'ultimo aggredisce il bullo e con le cesoie gli taglia la punta del naso, T.J., ancora arrabbiato con Hesher, corre via urlando che non vuole pi\u00f9 rivederlo.\nDi nuovo T.J. si reca alla discarica e trova l'auto di sua madre in cui, ripensando a lei e all'ultimo giorno in cui l'ha vista, si addormenta. Viene risvegliato mentre l'auto sta per essere demolita e viene scaraventato fuori dal veicolo. Infuriato, guarda il rottame mentre viene demolito. Qualche ora pi\u00f9 tardi, si presenta Nicole alla porta e fa pace con T.J. Quest'ultimo e suo padre partecipano al funerale della nonna, a cui si presenta anche Hesher, intenzionato a mantenere la promessa di passeggiare con lei, e spinge la bara sul carrello lungo la strada, insieme a T.J. e suo padre.\nIl giorno dopo, Paul si rade e apparentemente non \u00e8 pi\u00f9 depresso, comprendendo il messaggio che Hesher cercava di trasmettere. Poi mostra a T.J. il blocco dell'auto di sua madre, che Hesher si \u00e8 procurato dalla discarica e portato davanti al loro garage. Hesher scompare, non prima di aver vandalizzato il tetto della loro casa scrivendo \"Hesher was here\" (\"Hesher \u00e8 stato qui\").\nProduzione.\nL'attore Joseph Gordon-Levitt ha affermato di essersi ispirato al defunto bassista dei Metallica, Cliff Burton, per il personaggio di Hesher. Un chiaro riferimento a Burton \u00e8 il tatuaggio che Hesher ha sul braccio destro, il \"Crimson Ghost\", mascotte del gruppo musicale punk rock Misfits. Il logo del titolo del film riprende chiaramente il logo dei Metallica.\nColonna sonora.\nNel film, come colonna sonora, si possono sentire alcune canzoni dei Metallica: \"The Shortest Straw\" (\"...And Justice for All\"), \"Fight Fire With Fire\" (\"Ride the Lightning\"), \"(Anesthesia) Pulling Teeth\" e \"Motorbreath\" (\"Kill 'Em All\"), \"Battery\" (\"Master of Puppets\"); e dei Mot\u00f6rhead: \"Rock Out\" (\"Mot\u00f6rizer\").\nPromozione.\nIl trailer italiano del film \u00e8 stato diffuso il 18 gennaio 2012; tra le varie iniziative promozionali, sono stati creati dei character trailers (brevi clip monografiche sui personaggi) visibili dai fan della pagina Facebook, oltre ad essere organizzati concorsi legati a diversi concerti rock in tutta Italia.\nDistribuzione.\nIl film \u00e8 stato proiettato al Sundance Film Festival il 22 gennaio 2010 e al Philadelphia International Film Festival il 15 ottobre dello stesso anno. \u00c8 stato visto anche al South by Southwest (SXSW) durante marzo 2011. La distribuzione nelle sale cinematografiche statunitensi \u00e8 avvenuta il 13 maggio 2011 e in quelle italiane il 3 febbraio 2012."}
{"id": "3417877", "revid": "224230", "url": "https://it.wikipedia.org/wiki?curid=3417877", "title": "Eccidio del ponte dell'Industria", "text": "L'eccidio del ponte dell'Industria \u00e8 un crimine di guerra avvenuto a Roma il .\nRimasto sconosciuto per pi\u00f9 di mezzo secolo, venne alla luce nel 1994 in un saggio di Cesare De Simone e, successivamente, pi\u00f9 dettagliatamente da lui stesso descritto in un romanzo pubblicato nel 1998.\nLe vittime di tale episodio furono dieci donne, sommariamente giustiziate dalle truppe del servizio di sicurezza delle SS, a seguito di un attentato a un forno che riforniva le truppe d'occupazione della Germania nazista: queste, sorprese dai militari tedeschi con pane e farina, furono allineate sulle transenne del ponte dell'Industria sul lato di via del Porto Fluviale e fucilate.\nNel 1997 fu apposta dall'amministrazione comunale una lapide a ricordo dell'eccidio.\nContesto storico.\nLa gi\u00e0 precaria situazione alimentare della capitale si aggrav\u00f2 ulteriormente in conseguenza dell'ordinanza emessa il 26 marzo 1944 dal generale Kurt M\u00e4lzer, comandante della citt\u00e0 di Roma durante l'occupazione, che aveva ridotto da 150 a 100 grammi per persona la razione giornaliera di pane destinata ai civili. A partire dalla seconda met\u00e0 di aprile si intensificarono gli episodi di attacchi ai forni o ai trasporti del pane. Un telegramma del prefetto al capo della polizia datato 21 aprile menziona \u00abmanifestazioni alquanto vivaci da parte di donne per mancanza di pane\u00bb in cui un forno era stato assaltato \u00abcon asportazione anche di denaro\u00bb; altre informative di polizia nel mese di maggio segnalano \u00abincidenti davanti a molti forni provocati da gruppi di donne e bambini\u00bb, fra cui i due pi\u00f9 gravi si verificarono in via Nomentana (un forno assaltato da cui vennero asportati ottocento chili di pane, pasta e farina) e in via San Francesco a Ripa in Trastevere (un tentato assalto).\nL'episodio pi\u00f9 noto si verific\u00f2 il 3 maggio, quando fu assaltato a un forno in via del Badile, nel Tiburtino: un milite della PAI uccise Caterina Martinelli, una madre di sette figli che stava scappando dopo essersi impossessata di una pagnotta. Un rapporto del vice capo di polizia Cerruti indirizzato al ministro degli interni della RSI Guido Buffarini Guidi, datato 15 maggio, esprime preoccupazione per la situazione dell'ordine pubblico, menzionando fra l'altro recenti \u00abepisodi sporadici di assalti ai forni\u00bb. Dopo l'uccisione della Martinelli, comunque, gli assalti videro protagonisti gruppi meno numerosi, che attaccavano soprattutto le piccole consegne alle panetterie.\nI precedenti immediati e l'eccidio.\nGli assalti ai forni nella prima settimana di aprile.\nSecondo il libro di Cesare De Simone \"Roma citt\u00e0 prigioniera\", pubblicato nel 1994, la prima protesta di donne contro la riduzione della razione di pane avrebbe avuto luogo il 1\u00ba aprile al forno Tosti (quartiere Appio); il 6 aprile, a Borgo Pio, sarebbe poi stato bloccato e depredato un camion che ogni giorno ritirava il pane per portarlo alla caserma dei militi della GNR (Guardia Nazionale Repubblicana).\nL'eccidio.\nSempre secondo De Simone, il 7 aprile, sul ponte dell'Industria (un ponte metallico che collega i quartieri Ostiense e Portuense) \nDe Simone dedic\u00f2 all'eccidio del ponte dell'Industria il suo romanzo \"Donne senza nome\", pubblicato nel 1998, che viene presentato dall'autore come un'inchiesta basata su un documento e su varie testimonianze. In tale libro De Simone ha cos\u00ec elencato i nomi delle vittime: Clorinda Falsetti, Italia Ferracci, Esperia Pellegrini, Elvira Ferrante, Eulalia Fiorentino, Elettra Maria Giardini, Concetta Piazza, Assunta Maria Izzi, Arialda Pistolesi, Silvia Loggreolo. \nDe Simone scrive di essersi imbattuto, nel corso di una ricerca d'archivio, in uno scarno resoconto dell'episodio; da questa circostanza sarebbe stato indotto a interrogare testimoni e a intraprendere investigazioni anche mediante ricerche al cimitero del Verano e annunci su quotidiani romani.\nIl documento riportato da De Simone, un mattinale di polizia, recita: \nIl cadavere di una delle donne sarebbe stato ritrovato nudo sotto il ponte. La testimonianza proverrebbe dall'allora giovanissimo parroco di San Benedetto all'Ostiense: \nLa testimonianza del parroco, in forma pi\u00f9 estesa e con parole diverse, \u00e8 anche in \"Donne senza nome\"; qui il parroco afferma esplicitamente che la donna trovata morta sotto il ponte \u00e8 stata violentata.\nSempre in \"Donne senza nome\" De Simone introduce alcune battute che il romanziere asserisce siano state pronunciate in un interrogatorio, durante il processo dell'ex capitano nazista delle SS Erich Priebke, imputato fra il 1996 e il 1998 dalla Procura militare di Roma per la partecipazione alla strage delle Fosse Ardeatine: \n\"Donne senza nome\" contiene una testimonianza dell'ex gappista ed ex parlamentare del PCI Carla Capponi, la quale asserisce di aver saputo dell'eccidio solo dopo la liberazione di Roma, nell'ottobre o nel novembre del 1944, da \u00abdue compagne di Monteverde\u00bb che \u00abavevano partecipato all'assalto\u00bb.\nCos\u00ec rievoca l'eccidio la stessa Carla Capponi nelle sue memorie, pubblicate nel 2000:\nLa lapide in bronzo posta nel 1997 all'ingresso del ponte (lato via del Porto Fluviale) \u00e8 opera dello scultore Giuseppe Michele Crocco.\nRevisione storiografica.\nNella sua monografia sulla Resistenza romana \"La liberazione di Roma\", pubblicata nel 2019, lo storico Gabriele Ranzato rileva che De Simone ha indicato Carla Capponi come una delle sue \u00abprime fonti orali\u00bb per l'episodio dell'eccidio del ponte dell'Industria; Ranzato osserva inoltre che la stessa Capponi ha narrato l'episodio nel suo libro di memorie \"Con cuore di donna\" (2000), arricchendolo di ulteriori dettagli.\nCommenta Ranzato: \u00abE forse allora quella strage tedesca \u00e8 veramente successa. Ma a lasciare molte perplessit\u00e0 non c'\u00e8 solo il fatto che il documento riportato da De Simone, un mattinale di polizia privo di qualsiasi riferimento archivistico, \u00e8 risultato assolutamente introvabile, che le testimonianze sono poco pi\u00f9 che chiacchierate occasionali, e soprattutto che lo stesso autore nella postfazione, ribadendo l'autenticit\u00e0 del caso narrato, specifichi che \"accurate ricerche non hanno permesso di trovare - in un verbale di polizia - altro che i nomi delle 10 vittime\" e si richiami \"alla fantasia della narrazione\"\u00bb.\nSempre secondo Ranzato, maggiori dubbi nascono dai seguenti interrogativi: \u00abCom'\u00e8 possibile [...] che, di dieci donne uccise, delle quali almeno una buona parte doveva avere una famiglia, non ci sia stato nessun parente che, quanto meno dopo la liberazione della citt\u00e0, ne abbia reclamato i corpi, abbia denunciato con forza l'atto barbaro di cui erano restate vittime, sapendo di trovare gran numero di forze politiche e organi di stampa disposti a farsi portavoce di quella denuncia? E per altro verso [...] perch\u00e9 le forze antifasciste, tra le quali quella comunista fu subito una delle pi\u00f9 attive nell'incitare le lotte per il pane, sono restate in silenzio di fronte a un atto di repressione che, se per spietatezza era secondo solo alla strage delle Fosse Ardeatine, per la sua feroce esecuzione in pubblico, accompagnata - si dice - da una terrificante esposizione dei cadaveri, e per il genere esclusivamente femminile delle sue vittime, era un \"unicum\" nella capitale?\u00bb.\nRileva inoltre Ranzato che \u00abn\u00e9 la stampa clandestina durante l'occupazione n\u00e9 quella ormai libera dopo hanno dato alcuna notizia dell'eccidio [...]. Nessun cenno peraltro se ne \u00e8 trovato in alcuna delle fonti relative ad ambiti cattolici, solitamente attenti alle sofferenze degli umili \"innocenti\" [...]. E infine \u00e8 anche difficile capire perch\u00e9 di un fatto cos\u00ec grave commesso dai tedeschi non ci sia traccia nelle comunicazioni intercorse tra le autorit\u00e0 fasciste, o da esse dirette agli stessi \"alleati\" germanici, in cui a volte manifestavano anche contrariet\u00e0 circa il loro operato\u00bb."}
{"id": "3417879", "revid": "729019", "url": "https://it.wikipedia.org/wiki?curid=3417879", "title": "Marquis Youngston", "text": "\u00c8 stato sotto contratto con la World Wrestling Entertainment e militava nella Florida Championship Wrestling, federazione di sviluppo con il nome di Marcus Owens.\nCarriera.\nWWE.\nFlorida Championship Wrestling (2008-2009; 2010-2012).\nYoungston firma un contratto di sviluppo con la WWE nel 2008 e viene mandato in FCW con il nome di Vic Adams. Debutta vincendo un tag team match in coppia con Charles Evans contro Jay Bradley &amp; Mike Mondo il 3 maggio 2008. Forma subito un tag team con Evans ma i due vengono sconfitti dai campioni di coppia FCW (Primo Colon &amp; Eric Escobar) e poi anche da Tyson Kidd &amp; Heath Slater. Combatte il suo primo match da singolo il 2 agosto 2008, perdendo contro Alex Riley. Continua la sua ricerca di un partner e prova con Michael Tarver, ma i due vengono sconfitti da Lucky Cannon &amp; Imani Lee. Il 7 maggio 2009, in coppia con Husky Harris, sconfigge Derrick Bateman &amp; Donny Marlow.\nIl 19 giugno, in coppia con DJ Gabriel, viene sconfitto da Justin Gabriel &amp; Kris Logan. Viene licenziato dalla WWE nell'agosto 2009. Prima di andarsene, perde un match contro Wes Brisco.\nNell'agosto 2010, Youngston firma un nuovo contratto di sviluppo con la WWE e assume il nome di Marcus Owens. Debutta il 21 settembre 2010, sconfiggendo un jobber. Il 28 ottobre, partecipa ad un 6-man gauntlet match insieme a Damien Sandow, Donny Marlow, Calvin Raines e Cable Jones contro Big E Langston, perdendo. L'11 novembre, partecipa ad una battle royal a 5 uomini contro Bobby Dutch, Big E Langston, Roman Leakee e Damien Sandow che viene vinta da quest'ultimo. Forma poi un tag team con Xavier Woods ma il 2 dicembre lui, Woods e Bo Rotundo, vengono sconfitti da Titus O'Neil, Byron Saxton e Damien Sandow. Il 9 dicembre, Owens &amp; Woods hanno l'opportunit\u00e0 di conquistare gli FCW Florida Tag Team Championship ma vengono sconfitti dai campioni O'Neil &amp; Sandow. Owens, inizia il 2011 con una sconfitta in un 6-man tag team match in squadra con Tito Colon e Hunico contro Peter Orlov, Jinder Mahal &amp; James Bronson. Nei tapings FCW dell'11 aprile, viene sconfitto da Ricardo Rodriguez.\nOwens fa il suo ritorno al Tampa Show del 5 gennaio 2012 dopo 8 mesi di stop a causa di un infortunio, prendendo parte ad un 8-man tag team match in squadra con Dante Dash, Jason Jordan e Kevin Hackman battendo la squadra opposta formata da Colin Cassady, Corey Graves, Nick Rogers e Peter Orlov. Nei tapings del 12 gennaio, Owens perde per sottomissione contro Antonio Cesaro.\nIl 3 febbraio 2012, viene ufficializzato il licenziamento del wrestler Marcus Owens.\nFlorida Underground Wrestling (2012-presente).\nYoungston, a seguito del licenziamento da parte della WWE, ritorna nei circuiti indipendenti esibendosi per la Florida Underground Wrestling. Il 17 febbraio, debutta in un 6-man tag team match insieme a Kahagas e Ryan Howe, battendo Francisco Ciatso, Mickael Zaki e The Cuban Assassin. Il 21 febbraio, sigla anche il suo primo successo da singolo, battendo Wayne Van Dyke. Il 28 febbraio, sconfigge Sam Elias per Count-Out. I match con Elias continuano e anche il loro secondo scontro viene vinto da Owens per count-out. Il 13 marzo, si affrontano in un Lumberjack Match che finisce in No Contest. Il 3 aprile, sconfigge Tony Sprout.\nTitoli e riconoscimenti.\nPro Wrestling ZERO 1 USA"}
{"id": "3417890", "revid": "599013", "url": "https://it.wikipedia.org/wiki?curid=3417890", "title": "Jan Egil Brekke", "text": "Carriera.\nClub.\nBrekke inizi\u00f2 la carriera con le maglie di Nordlys, Bod\u00f8/Glimt, Alta, St\u00e5lkameratene e Troms\u00f8. Si trasfer\u00ec poi in prestito allo Alta ed in seguito torn\u00f2 nel Tromsdalen, nel Bod\u00f8/Glimt e per la terza volta nell'Alta. Il 24 dicembre 2011 si ritir\u00f2 dall'attivit\u00e0 agonistica."}
{"id": "3417893", "revid": "547034", "url": "https://it.wikipedia.org/wiki?curid=3417893", "title": "George Kirbye", "text": "Biografia.\nFu uno dei membri della \"English Madrigal School\", ma compose soltanto musica sacra.\nMolto poco si conosce sulla sua vita, anche se alcuni eventi possono essere dedotti. Lavor\u00f2 a \"Rushbrooke Hall\" a Bury St Edmunds, evidentemente come precettore della figlia di Sir Robert Jermyn. Nel 1598 spos\u00f2 Anne Saxye, prima di trasferirsi a Bury St Edmunds. Intorno a quel tempo fece la conoscenza di John Wilbye, un madrigalista famoso, che lavorava e viveva a pochi chilometri di distanza, e il cui stile egli adott\u00f2. Nel 1626 mor\u00ec sua moglie, ed \u00e8 noto che divenne custode di una chiesa, posto che mantenne fino alla sua morte. \nLe opere pi\u00f9 significative di Kirbye furono dei salmi che compose nel 1592, i madrigali che scrisse per \"The Triumphs of Oriana\" (1601), la famosa collezione dedicata a Elisabetta I e un altro gruppo di madrigali pubblicato nel 1597. Stilisticamente, i suoi madrigali hanno dei particolari comuni ai modelli italiani di Marenzio rispetto a quelli dei suoi compatrioti: essi tendono al serioso, scritti in modo minore, mostrando una stretta attenzione al testo; a differenza di quelli di Marenzio, per\u00f2, sono contenuti nel suo immaginario specifico.\nKirbye evit\u00f2 lo stile leggero di Morley, che fu molto popolare, ed inser\u00ec nei madrigali lo stile serioso della musica inglese pre-madrigalistica. Le sue opere non erano eseguite spesso come quelle di Morley, Weelkes o Wilbye, ma nonostante non sia stato molto prolifico, alcuni dei suoi madrigali figurano anche in collezioni moderne."}
{"id": "3417895", "revid": "125164303", "url": "https://it.wikipedia.org/wiki?curid=3417895", "title": "Arearea", "text": "Arearea (\"Giocosit\u00e0\") \u00e8 un dipinto del pittore francese Paul Gauguin, realizzato nel 1892 e conservato al museo d'Orsay di Parigi.\nDescrizione.\n\"Arearea\" \u00e8 uno dei dipinti pi\u00f9 significativi del primo soggiorno tahitiano di Gauguin. Di seguito si riporta una riflessione condotta dalla critica d'arte Maria Grazia Messina:\nQuello individuato dalla Messina \u00e8 un \"fil rouge\" che si dipana per tutto il primo soggiorno tahitiano di Gauguin, investendo opere come \"Due donne tahitiane\" e, appunto, \"Arearea\". Il dipinto reca un titolo in lingua maori che, oltre a testimoniare le ansie antropologiche del pittore (desideroso di immergersi nell'umanit\u00e0 tahitiana in modo totale, con piena disponibilit\u00e0 ad assimilarne la lingua), riassume icasticamente l'atmosfera che ivi si respira. \"Giocosit\u00e0\": \u00e8 questo il titolo italiano del dipinto, che in effetti coinvolge l'osservatore con un senso di spensierata gaiezza, di \u00abgiocosit\u00e0\u00bb primigenia per l'appunto che descrive splendidamente la relazione tra i tahitiani e la natura, secondo un legame di intima correlazione tra gli uni e l'altra (Gauguin, infatti, non considera la Natura come una realt\u00e0 esterna ed estranea al popolo tahitiano, ma come qualcosa di cui esso \u00e8 intrinsecamente parte). Immerse in questo contesto naturalistico lussureggiante e ameno troviamo due donne, di cui una intenta a suonare placidamente il flauto, e infine un coccodrillo dal pelo di un arancio vivo, che non manc\u00f2 di destare stupore e sarcasmo quando l'opera fu esposta a Parigi nel novembre del 1893.\nIn questo microcosmo paesistico di eccezionale intensit\u00e0 visiva e cromatica, dove \u00e8 raggiunto un pieno accordo tra gli indigeni, l'elemento divino e la vegetazione, troviamo poi sullo sfondo alcune danzatrici di \"tamur\u00e9\" che si cimentano in danze rituali davanti a un totem della dea lunare Hina. Prima, non a caso, si \u00e8 fatto riferimento al cromatismo gridato del dipinto, il quale inserendosi in uno straniante contesto spaziale veicola un notevole antinaturalismo pittorico, concretato in colori che non intendono riprodurre fotograficamente la realt\u00e0, ma che invece vogliono cantare il legame simbolico e arcano che lega l'uomo con la natura e la religione, caricandosi cos\u00ec di enigmatici connotati leggendari."}
{"id": "3417902", "revid": "767487", "url": "https://it.wikipedia.org/wiki?curid=3417902", "title": "Theodor Panofka", "text": "\u00c8 stato uno dei primi studiosi ad effettuare uno studio sistematico delle ceramiche della Grecia antica, e uno dei fondatori dell'istituzione che sarebbe poi diventato l'Istituto archeologico germanico (\"Deutsches Arch\u00e4ologisches Institut\")."}
{"id": "3417919", "revid": "767487", "url": "https://it.wikipedia.org/wiki?curid=3417919", "title": "Masaki Yamamoto", "text": ""}
{"id": "3417930", "revid": "599013", "url": "https://it.wikipedia.org/wiki?curid=3417930", "title": "Takuma Edamura", "text": "Carriera.\nFormatosi nello Shimizu S-Pulse, giocher\u00e0 nel club bianco-arancione sino al 2012, anno in cui passer\u00e0 in prestito allo Cerezo Osaka, societ\u00e0 in cui rester\u00e0 sino al 2014.\nNella stagione 2014 passa in prestito dapprima al Nagoya Grampus, e poi da agosto al Vissel Kobe, con cui otterr\u00e0 l'undicesimo posto nella massima serie nipponica."}
{"id": "3417933", "revid": "729019", "url": "https://it.wikipedia.org/wiki?curid=3417933", "title": "Williams X-Jet", "text": "Il Williams X-Jet (inizialmente noto come WASP, \"Williams Aerial Survey Platform\") era un velivolo sperimentale a decollo ed atterraggio verticale sviluppato dalla statunitense Williams International agli inizi degli anni settanta.\nIl velivolo (cui era stato dato il nomignolo di \"pulpito volante\"). era spinto da un motore aeronautico turboventola Williams WR19-9, potenziato rispetto alla versione base WR19.\nEra progettato per trasportare una persona e poteva muoversi in ogni direzione, accelerando fino ad una velocit\u00e0 di poco inferiore a 100\u00a0km/h o rimanendo a punto fisso con una autonomia di circa 45 minuti. L'X-Jet fu valutato dalla United States Army negli anni ottanta, ma giudicato inferiore rispetto agli elicotteri (per il trasporto truppe) e ai velivoli senza pilota (per compiti di ricognizione) e quindi scartato definitivamente nel 1989."}
{"id": "3417937", "revid": "110157", "url": "https://it.wikipedia.org/wiki?curid=3417937", "title": "Veikkausliiga 2011", "text": "La Veikkausliiga 2011 fu la centoduesima edizione della massima serie del campionato finlandese di calcio, la ventiduesima come Veikkausliiga. Il campionato, iniziato il 2 maggio e terminato il 29 ottobre, con il formato a girone unico e composto da dodici squadre, venne vinto dall'HJK per il terzo anno consecutivo grazie alla vittoria per 0-2 in casa dell'IFK Mariehamn il 2 ottobre a cinque giornate dalla fine. Capocannoniere del torneo fu Timo Furuholm, calciatore dell'Inter Turku, con 22 reti realizzate.\nStagione.\nNovit\u00e0.\nDalla Veikkausliiga 2010 venne retrocesso il Lahti, mentre dalla Ykk\u00f6nen 2010 venne promosso il RoPS. L'Oulu non ottenne la licenza di partecipazione alla Veikkausliiga a causa di una cattiva situazione economica, ottenendo successivamente la licenza per partecipare al campionato di Ykk\u00f6nen. Il Tampere United venne escluso da ogni competizione per l'anno 2011 per aver infranto il regolamento della Federazione calcistica della Finlandia e per essere stato coinvolto in uno scandalo di partite truccate.\nFormula.\nLe dodici squadre si affrontavano tre volte nel corso del campionato, per un totale di 33 giornate. Le squadre piazzatesi ai primi sei posti al termine della Veikkausliiga 2010 giocarono in casa una partita in pi\u00f9. La prima classificata era decretata campione di Finlandia e veniva ammessa alla UEFA Champions League 2012-2013. La seconda classificata veniva ammessa al secondo turno di qualificazione della UEFA Europa League 2012-2013, mentre la terza classificata al primo turno di qualificazione. Se la vincitrice della Suomen Cup, ammessa al terzo turno di qualificazione della UEFA Europa League 2012-2013, si classificava al secondo o al terzo posto, la terza classificata veniva ammessa al secondo turno e la quarta classificata al primo turno di qualificazione della UEFA Europa League. L'ultima classificata veniva retrocessa direttamente in Ykk\u00f6nen.\nClassifica finale.\nLegenda:\nNote:"}
{"id": "3417954", "revid": "1043175", "url": "https://it.wikipedia.org/wiki?curid=3417954", "title": "Taisuke Muramatsu", "text": ""}
{"id": "3417955", "revid": "339392", "url": "https://it.wikipedia.org/wiki?curid=3417955", "title": "The legend of Sigurd and Gudr\u00f9n", "text": ""}
{"id": "3417971", "revid": "1305772", "url": "https://it.wikipedia.org/wiki?curid=3417971", "title": "Michele Sovente", "text": "Biografia.\nNato e vissuto a Cappella, una frazione del comune di Monte di Procida (NA), nella zona dei Campi Flegrei, ha insegnato Antropologia culturale presso l'Accademia di Belle Arti di Napoli ed ha collaborato col quotidiano \"Il Mattino\".\nConsiderato uno dei tre maggiori poeti napoletani contemporanei neodialettali, insieme a Achille Serrao e Tommaso Pignatelli, si connota per lo stile di scrittura estremamente originale che mescola latino, italiano moderno e napoletano vernacolare. Egli stesso giustifica questo connubio come \nNel 1990, Radiotre ha trasmesso il radiodramma \"In corpore antiquo\" tratto dal suo \"Per specula aenigmatis\" con la regia di Giuseppe Rocca.\nNel 1998 riceve il \"Premio Viareggio-R\u00e8paci\", sezione \"Poesia\", per il suo libro \"Cumae\".\nNel 2001 la Giuria del \"Premio Elsa Morante-Comune di Bacoli\", presieduta da Dacia Maraini, ha assegnato uno speciale riconoscimento alla sua attivit\u00e0 di poeta.\nNel 2008 riceve il Premio leopardiano La Ginestra.\nSignificativa la profonda amicizia con l'artista Guglielmo Longobardo che \u00e8 sfociata spesso in collaborazioni e attestati di stima, un esempio \u00e8 la pubblicazione del catalogo \"Longobardo\" che raccoglie opere dell'artista e sue poesie."}
{"id": "3417976", "revid": "287204", "url": "https://it.wikipedia.org/wiki?curid=3417976", "title": "John Wilbye", "text": "Biografia.\nFiglio di un conciatore, nacque a Brome nel Suffolk e venne battezzato il 7 marzo 1574. Divenne poi pupillo della famiglia Cornwallis. Si dice che abbia accompagnato Elizabeth Cornwallis a Hengrave Hall vicino Bury St. Edmunds intorno al 1594 quando ella spos\u00f2 Sir Thomas Kytson il giovane. Scrisse il poema \" Love me not for comely grace.\"\nIl primo gruppo di suoi madrigali venne pubblicato nel 1598 ed un secondo nel 1608. Le due raccolte raccolgono un totale di 64 pezzi. Nel 1600 venne scelto per correggere le bozze del \"Second Booke of Songs\" di John Dowland. Nel 1628, alla morte di Elisabetta Cornwallis, Wilbye and\u00f2 a vivere con la figlia Maria Darcy, contessa Rivers a Colchester, dove mor\u00ec.\nWilbye \u00e8 probabilmente il pi\u00f9 famoso dei madrigalisti inglesi; i suoi pezzi sono stati a lungo i preferiti e spesso sono inclusi nelle collezioni moderne. Fra i suoi madrigali pi\u00f9 noti: \"Weep, weep o mine eyes\" e \"Draw on, sweet night\". Il suo stile \u00e8 caratterizzato da una scrittura delicata per la voce, acuta sensibilit\u00e0 per il testo e l'uso della \"falsa relazione\" tra i modi maggiore e minore.\nUno dei suoi pezzi figura nella collezione di madrigali \"The Triumphs of Oriana\" pubblicata a Londra nel 1601."}
{"id": "3417982", "revid": "1543377", "url": "https://it.wikipedia.org/wiki?curid=3417982", "title": "Anticorpi monoclonali approvati per uso clinico", "text": "Questa lista \u00e8 un elenco degli anticorpi monoclonali approvati per un uso clinico dalla \"Food and Drug Administration\" (FDA).\nIl primo ad essere approvato approvato dalla FDA nel 1986 per un uso terapautico \u00e8 stato il muromonab o anche OKT3. Questo anticorpo monoclonale IgG2a \u00e8 un farmaco specifico contro il rigetto da trapianto essendo attivo sul target molecolare CD3.\nIl farmaco veniva usato nei trapianti di organi (solidi) divenuti resistenti ai corticosteroidi.\nAttualmente sono diverse centinaia gli studi clinici in corso che riguardano la terapia immunologica e oncologica con questi farmaci.\nElenco farmaci approvati.\nRecentemente, una nuova classe di anticorpi terapeutici anticorpi bi-specifici hanno, negli studi clinici, mostrato risultati promettenti.\nNell'aprile 2009 un anticorpo bispecifico, il catumaxomab, \u00e8 stato approvato dall\"'Unione Europea\" (EMEA)."}
{"id": "3417990", "revid": "599013", "url": "https://it.wikipedia.org/wiki?curid=3417990", "title": "Thomas Sowunmi", "text": "Carriera.\nClub.\nDurante la sua carriera ha giocato con numerose squadre di club, tra cui anche l'Hibernian, con cui conta 5 presenze.\nNazionale.\nConta 10 presenze ed una rete con la nazionale ungherese."}
{"id": "3417991", "revid": "525063", "url": "https://it.wikipedia.org/wiki?curid=3417991", "title": "Senna marittima", "text": ""}
{"id": "3417992", "revid": "76963", "url": "https://it.wikipedia.org/wiki?curid=3417992", "title": "Camillo Nasca", "text": "Biografia.\nNato a Palermo nel marzo 1911, \u00e8 noto soprattutto per aver collaborato con le forze germaniche dopo l'occupazione dell'isola di Coo/Kos nell'ottobre 1943, evento al quale segu\u00ec l'eccidio di Coo.\nA seguito dell'armistizio di Cassibile dell'8 settembre 1943, che sanciva la cessazione delle ostilit\u00e0 tra l'Italia e gli anglo-americani, poco meno di soldati britannici sbarcarono sull'isola per aiutare i circa soldati italiani a difendere il territorio da una possibile invasione tedesca.\nBattaglia di Coo.\nIl 3 ottobre la 22\u00aa divisione aviotrasportata tedesca, guidata dal generale Friedrich-Wilhelm M\u00fcller, mise in atto l'operazione Eisb\u00e4r (orso polare) sbarcando, dal mare e dall'aria, in tre punti diversi dell'isola. Durante lo scontro, causa il mancato coordinamento tra italiani e britannici, la RAF non riusc\u00ec a fornire copertura aerea e la scarsa attivit\u00e0 contraerea permise alla Luftwaffe di agire incontrastata.\nPassaggio ai tedeschi.\nIl capitano Nasca era comandante della 62\u00aa batteria di artiglieria, nei pressi dell'aeroporto di Antimachia quando, di fronte all'avanzare dei reparti avversari, rifiut\u00f2 di aprire il fuoco e sventol\u00f2 la bandiera del Terzo Reich.\nPassato di fatto ai tedeschi, Nasca dapprima ordin\u00f2 ai suoi uomini di sparare sui connazionali poi, davanti al netto rifiuto dei sottoposti e con l'aiuto del sottotenente Pierraymond, rivolse il cannone contro gli italiani..\nI combattimenti del 3 e 4 ottobre inflissero pesanti perdite agli inglesi e agli italiani; il 4 ottobre l'isola pot\u00e9 dirsi in mano tedesca. Numerosi i prigionieri: britannici e italiani. Il 5 ottobre, 103 ufficiali del 10\u00ba Reggimento fanteria \"Regina\", sotto il comando del colonnello Felice Leggio, furono sottoposti ad un veloce processo sommario e successivamente fucilati dai militari della Wehrmacht.\nDopoguerra.\nScarse le informazioni su Camillo Nasca nell'immediato dopoguerra. Nel suo \"Manuale sentimentale dell'isola di Kos: (ovvero come trovare il paradiso)\" l'Autore, Diego Zandel, parla di una degradazione mentre un'altra fonte indica presunta prigionia ad Algeri e ritorno in Italia, nel maggio 1946. Ignoti anno e causa di morte."}
{"id": "3418000", "revid": "2110845", "url": "https://it.wikipedia.org/wiki?curid=3418000", "title": "Ren\u00e9 Bihel", "text": "Carriera.\nVinse il campionato francese nel 1946 con il Lille e nel 1948 con il Marsiglia, oltre a due Coppe di Francia ottenute con le maglia di Lille e Strasburgo (1946, 1951). Fu capocannoniere della Division 1 1945-1946."}
{"id": "3418004", "revid": "39513746", "url": "https://it.wikipedia.org/wiki?curid=3418004", "title": "Primo Testamento", "text": ""}
{"id": "3418028", "revid": "106908", "url": "https://it.wikipedia.org/wiki?curid=3418028", "title": "Govan", "text": "Govan (gaelico scozzese: \"Baile a' Ghobhainn\") \u00e8 un distretto ed ex Burgh ora parte della citt\u00e0 di Glasgow, in Scozia. Si trova a circa 4 km a ovest del centro della citt\u00e0, sulla riva sud del fiume Clyde, di fronte alla foce del Kelvin e al distretto di Patrick. \nSecondo una leggenda medievale Costantino, nel VII secolo Re di Strathclyde, fond\u00f2 nella zona un monastero secondo la regola di San Colombano. Durante il Medioevo a Govan faceva capo un traghetto che collegava con la zona di Patrick per le stagionali fiere del bestiame. Tra il XVIII e il XIX secolo nacquero nella zona fabbriche tessili e vennero aperte miniere di carbone, mentre a partire dai primi anni dell'Ottocento la cantieristica navale divenne la principale industria della zona. Nel 1864 Govan acquis\u00ec lo stato di Burgh, divenendo il quinto Burgh pi\u00f9 grande della Scozia. Nel 1912 venne inglobato nella citt\u00e0 di Glasgow."}
{"id": "3418031", "revid": "89688", "url": "https://it.wikipedia.org/wiki?curid=3418031", "title": "Hanamaru Y\u014dchien", "text": ""}
{"id": "3418036", "revid": "253269", "url": "https://it.wikipedia.org/wiki?curid=3418036", "title": "Martin Rosenblatt", "text": "Ha interpretato numerosi film di Woody Allen; lo ricordiamo nella parte dello zio di Alvin in \"Io e Annie\" (1977) , in \"Radio Days\" (1987), dove interpreta il signor Needleman, e in \"New York Stories\" (1989), in cui \u00e8 nelle vesti di un cittadino. Ha lavorato in altri film quali \"Il rocky \u00e8 femmina\" (1984) e nella pellicola \"Il re degli zingari\" (1978). \u00c8 comparso nel 1980 in una puntata di una serie televisiva australiana, \"I Ryan.\""}
{"id": "3418041", "revid": "599013", "url": "https://it.wikipedia.org/wiki?curid=3418041", "title": "Jevhen \u010ceberja\u010dko", "text": "Carriera.\nClub.\nDopo aver giocato con varie squadre di club, nel 2009 si trasferisce al Dnipro Dnipropetrovs'k.\nNazionale.\nDebutta con la Nazionale ucraina nel 2010."}
{"id": "3418054", "revid": "125755834", "url": "https://it.wikipedia.org/wiki?curid=3418054", "title": "Jean Louis Armand de Quatrefages de Br\u00e9au", "text": "Biografia.\nArmand de Quatrefages da giovane studente cominci\u00f2 ad interessarsi alla fisica e, nel 1829, consegu\u00ec il dottorato in Scienze presso la Facolt\u00e0 di Strasburgo con una tesi in balistica: \"Teoria di un colpo di cannone\".\nNel 1832, sempre a Strasburgo, si laure\u00f2 anche in Medicina, con una tesi sull'estroflessione della vescica. Uno dei suoi maestri fu Georges Louis Duvernoy (1777-1855) gi\u00e0 collaboratore di Georges Cuvier (1769-1832).\nA partire dal 1838 insegn\u00f2 zoologia alla Facolt\u00e0 di Scienze di Tolosa, ma poco tempo dopo lasci\u00f2 quest'incarico per trasferirsi a Parigi, dove incontr\u00f2 Henri Milne-Edwards (1800-1885), che divenne il suo datore di lavoro e amico personale.\nDue anni pi\u00f9 tardi ottenne una terza laurea, in Storia naturale; questa volta la sua tesi comparve dopo due anni, con il titolo \" \"Tesi sui caratteri zoologici dei roditori e particolarmente sulla loro dentatura\". Fu questo l'inizio del suo interesse per la zoologia che lo port\u00f2 a lavorare in particolare sugli invertebrati marini. Pubblic\u00f2 cos\u00ec, nel 1844 \"L'organizzazione degli animali senza vertebre sulle coste della Manica\".\nQuatrefages si interess\u00f2 particolarmente anche all'anatomia degli anellidi e pubblic\u00f2 le sue \"Ricerche sul sistema nervoso, l'embriologia, gli organi dei sensi e la circolazione degli anellidi\" dal 1844 al 1850, nonch\u00e9 \"Affinit\u00e0 e analogie fra lombrichi e sanguisughe\". Non tralasci\u00f2 peraltro anche l'interesse pratico delle sue ricerche, e per questo studi\u00f2 quei molluschi bivalvi che causavano gravi danni alle imbarcazioni di legno, le Teredine: \"Storia naturale delle Teredine\" (1848-1849).\nInsegn\u00f2 quindi al Liceo Napoleone, prima di essere eletto membro dell'Accademia delle Scienze nel 1852 e di ricoprire, nel 1855, la cattedra di antropologia e di etnografia al Museo nazionale di Scienze naturali di Parigi. Continu\u00f2 comunque i suoi studi nel campo della zoologia, questa volta con una particolare attenzione al baco da seta.\nNel 1853 descrisse minuziosamente le sue esplorazioni sulle coste della Normandia e della Bretagna nel testo \"Ricordi di un naturalista\" e si interess\u00f2 altres\u00ec alla questione dell'acclimatazione degli animali esotici, cos\u00ec come dei problemi della piscicoltura; su quest'ultimo argomento pubblic\u00f2 nel 1854 \"Studi sulla fecondazione artificiale delle uova di pesce\".\n\u00c8 nel 1861 che fu edito il suo famoso libro sull'unit\u00e0 della specie umana, prima opera di una lunga serie di testi di antropologia. E nel 1867 diede alle stampe un rapporto sulla situazione della ricerca antropologica in Francia.\nNel 1870 studi\u00f2 l'opera di Charles Darwin (1809-1882) e dei suoi precursori francesi, cos\u00ec come la teoria lamarckiana sul trasformismo.\nNel 1875 partecip\u00f2 alla fondazione della \"Scuola di Antropologia\".\nNel 1877 pubblic\u00f2 \"La specie umana\"\" e defin\u00ec in particolare la \"razza Cro-Magnon\".\nNel giugno del 1879 fu eletto membro straniero della Royal Society di Londra e membro dell'Accademia di Medicina, e nello stesso anno\npubblic\u00f2 la sua \"\"Introduzione allo studio delle razze umane\", poi, nel 1892 apparve il suo ultimo libro, una nuova opera sul darwinismo, intitolata \"Gli emuli di Darwin\".\nArmand de Quatrefages si oppose alla teoria dell'evoluzione, creando per l'uomo un regno a parte. (Il suo libro \"Crania ethnica\" del 1882, che co-firm\u00f2 con Ernest Hamy (1842-1908) verteva del resto gi\u00e0 sulle forme del cranio degli esseri umani). Pi\u00f9 che l'evoluzione in s\u00e9, egli avvers\u00f2 infatti la sua applicazione alla specie umana.\nSe l'opera zoologica di Quatrefages \u00e8 particolarmente importante e assai pertinente, al contrario le sue teorie etnologiche sono oggi totalmente dimenticate.\nNel 1893, un anno dopo la sua morte, venne intitolata a suo nome una via nel quartiere del Jardin des Plantes di Parigi, presso il Museo dove egli aveva a lungo lavorato."}
{"id": "3418056", "revid": "767487", "url": "https://it.wikipedia.org/wiki?curid=3418056", "title": "Muromonab-CD3", "text": ""}
{"id": "3418062", "revid": "287204", "url": "https://it.wikipedia.org/wiki?curid=3418062", "title": "Piece (manga)", "text": ", anche conosciuto come Piece - Her Memory nell'edizione inglese, \u00e8 un manga \"sh\u014djo\" di Hinako Ashihara.\nNel 2012 ne \u00e8 stato tratto un \"dorama\" live action in 13 puntate trasmesso dalla TBS con Y\u016bma Nakayama che interpreta il ruolo del protagonista maschile.\nTrama.\nLa storia \u00e8 imperniata intorno all'indagine che la protagonista, Mizuho Suga, conduce alla ricerca del misterioso \"ragazzo\" di una sua ex-compagna di classe, Haruka Origuchi.\nNel corso della indagine vengono svelati molti misteri del passato non solo di Haruka, ma anche di Hikaru Narumi (un ragazzo con cui Mizuho ebbe una breve relazione finita male) e altri compagni di classe. Ben presto la ricerca diviene per Mizuho uno strumento di crescita personale, e un modo per comprendere di pi\u00f9 Narumi, di cui \u00e8 probabilmente innamorata.\nMedia.\nManga.\nIl manga \u00e8 stato pubblicato sulla rivista \"Bessatsu Sh\u014djo Comic\" della casa editrice Sh\u014dgakukan, per poi essere serializzato in formato \"tank\u014dbon\" a partire dal 24 dicembre 2008 per un totale di 10 volumi. In Italia \u00e8 stato pubblicato nell'etichetta Planet Manga della Panini Comics a partire dal luglio 2010.\nNel 2012 il manga ha vinto il 58\u00ba Premio Shogakukan per i manga nella categoria \"sh\u014djo\"."}
{"id": "3418075", "revid": "767487", "url": "https://it.wikipedia.org/wiki?curid=3418075", "title": "Alex Ant\u00f4nio de Melo Santos", "text": ""}
{"id": "3418076", "revid": "92723", "url": "https://it.wikipedia.org/wiki?curid=3418076", "title": "Pavlo Pa\u0161ajev", "text": "Carriera.\nClub.\nIl suo debutto da professionista arriva nel 2008, con la maglia del Kryvbas.\nNazionale.\nConta 2 presenze con la nazionale ucraina."}
{"id": "3418080", "revid": "525454", "url": "https://it.wikipedia.org/wiki?curid=3418080", "title": "Falsa relazione", "text": "Una falsa relazione (anche nota come relazione incrociata o relazione non armonica, in inglese \"false relation\", in tedesco \"Querstand\") \u00e8 una dissonanza prodotta tra due voci, o parti, e pu\u00f2 avvenire:\nSarebbe improprio parlare di 'falsa relazione' relativamente a musica scritta in epoche precedenti l'affermazione della tonalit\u00e0; la falsa relazione identifica una norma che vige solo all'interno del sistema tonale (ove spesso \u00e8 anche contravvenuta, nonostante la trattatistica didattica del XX secolo ne abbia fatto un suo stendardo). Non \u00e8 perci\u00f2 corretto applicarla alla musica polifonica del Rinascimento, ove le parti 'orizzontali' strutturate secondo la linearit\u00e0 modale del Canto Gregoriano, sono per definizione autonome e non troppo legate alla logica 'verticale' dell'armonia. Discorso analogo vale per la letteratura del periodo barocco, ancora non precipuamente vincolata dagli obblighi tonali post-classici."}
{"id": "3418083", "revid": "264902", "url": "https://it.wikipedia.org/wiki?curid=3418083", "title": "Martu", "text": ""}
{"id": "3418089", "revid": "155634", "url": "https://it.wikipedia.org/wiki?curid=3418089", "title": "Tennis ai Giochi della XXIV Olimpiade - Singolare maschile", "text": "Il torneo di singolare maschile ai Giochi olimpici di Seul 1988 si \u00e8 svolto dal 20 settembre al 1\u00ba ottobre al Seoul Olympic Park Tennis Center su campi in cemento. I match si sono svolti al meglio dei tre set su cinque. Non \u00e8 previsto il tiebreak nei set finali."}
{"id": "3418096", "revid": "1043175", "url": "https://it.wikipedia.org/wiki?curid=3418096", "title": "Daigo Nishi", "text": ""}
{"id": "3418098", "revid": "123903373", "url": "https://it.wikipedia.org/wiki?curid=3418098", "title": "Mario Holek", "text": "Carriera.\nClub.\nComincia la sua carriera con il Brno, con cui conta 67 presenze e 4 reti.\nNazionale.\nConta 6 presenze con la Nazionale ceca nel periodo 2009-2010."}
{"id": "3418109", "revid": "834", "url": "https://it.wikipedia.org/wiki?curid=3418109", "title": "Master and Everyone", "text": "Master and Everyone \u00e8 il quinto album di Will Oldham pubblicato con lo pseudonimo di Bonnie 'Prince' Billy.\nIl disco.\nIl disco \u00e8 stato pubblicato nel 2003 dall'etichetta indipendente Drag City.\nL'ottava traccia \"Even If Love\" \u00e8 dedicata a PJ Harvey."}
{"id": "3418116", "revid": "39515758", "url": "https://it.wikipedia.org/wiki?curid=3418116", "title": "Repubblica Popolare di Romania", "text": ""}
{"id": "3418117", "revid": "1543377", "url": "https://it.wikipedia.org/wiki?curid=3418117", "title": "Pilade Bronzetti (cacciatorpediniere)", "text": "Il Pilade Bronzetti (poi ribattezzato Giuseppe Dezza) \u00e8 stato un cacciatorpediniere (e successivamente una torpediniera) della Regia Marina. Prese il nome del patriota Pilade Bronzetti ed in seguito quello del generale, politico e patriota Giuseppe Dezza.\nStoria.\nLa nave entr\u00f2 in servizio il giorno di capodanno del 1916. Nel suo primo periodo di attivit\u00e0 ebbe base a Brindisi e compiti di ricognizione nell'Adriatico meridionale e protezione dello sbarramento del canale d'Otranto, operando occasionalmente anche nelle acque della Grecia.\nIl 6 febbraio 1916 il \"Bronzetti\", al comando del capitano di corvetta Grixoni, stava rientrando dall'Albania a Brindisi insieme all'incrociatore britannico \"Liverpool\" e ad altre unit\u00e0, quando fu avvistato il cacciatorpediniere austro-ungarico \"Wildfang\", uscito in mare come avanguardia di una formazione (esploratore \"Helgoland\" e 6 torpediniere) incaricata di attaccare i mercantili in partenza da Durazzo. L'unit\u00e0 avversaria, dopo un breve scontro a fuoco, ripieg\u00f2 in direzione della costa occupata dalle truppe austroungariche, cos\u00ec che l'azione giunse al termine.\nIl 13 giugno 1916 il \"Bronzetti\", al comando del capitano di corvetta Comolli, forn\u00ec scorta e supporto, insieme ai cacciatorpediniere \"Audace\", \"Rosolino Pilo\" ed \"Antonio Mosto\", ai MAS \"5\" e \"7\", che, a rimorchio delle torpediniere \"35 PN\" e \"37 PN\", attaccarono infruttuosamente \u2013 causa la mancanza di naviglio all'ormeggio \u2013 il porto di San Giovanni di Medua, in mano austriaca, ripiegando sotto il fuoco d'artiglieria che comunque non provoc\u00f2 danni.\nIl 19 ottobre 1917, alle 6.30, lasci\u00f2 Brindisi insieme agli esploratori \"Pepe\" e \"Poerio\" ed ai cacciatorpediniere \"Insidioso\" e \"Schiaffino\", ponendosi all'inseguimento di un gruppo di navi austroungariche (esploratore \"Helgoland\", cacciatorpediniere \"Lika\", \"Triglaw\", \"Tatra\", \"Csepel\", \"Orjen\" e \"Balaton\") che erano uscite da Cattaro per attaccare convogli italiani. \"Helgoland\" e \"Lika\", non essendo stati trovati convogli, si portarono in vista di Brindisi per farsi inseguire dalle navi italiane ed attirarle nella zona d'agguato dei sommergibili \"U 32\" ed \"U 40\", ma dopo un lungo inseguimento che vide anche alcuni attacchi aerei alle unit\u00e0 nemiche, tutte le navi italiane tornarono in porto senza danni.\nIl 10 marzo 1918 appoggi\u00f2 \u2013 insieme agli esploratori \"Mirabello\", \"Rossarol\", \"Poerio\" e \"Riboty\", al cacciatorpediniere \"Giacinto Carini\" ed alla squadriglia cacciatorpediniere francese \u00abCasque\u00bb \u2013 un'azione dei \"MAS 99\" e \"100\", trainati rispettivamente dai cacciatorpediniere \"Nievo\" e \"Mosto\", contro il naviglio austriaco a Portorose: l'operazione, rimandata per via del maltempo, fu nuovamente interrotta il 16 marzo sempre per il tempo avverso e nuovamente l'8 aprile perch\u00e9 la ricognizione aerea aveva accertato che il porto di Portorose era vuoto.\nAlle 18.10 del 12 maggio salp\u00f2 da Brindisi per rimorchiare il \"MAS 99\" che insieme al \"MAS 100\", trainato dal cacciatorpediniere \"Nievo\", avrebbe dovuto effettuare un'incursione nella rada di Durazzo. Alle 23, a una decina di miglia da Durazzo, furono lasciati i cavi di rimorchio, dopo di che i due mezzi penetrarono nella rada e passarono all'attacco: il \"MAS 99\" riusc\u00ec a centrare \u2013 alle 2.30 di notte del 13 \u2013 il piroscafo \"Bregenz\", che col\u00f2 a picco dopo qualche minuto (con la morte di 234 uomini), scatenando la violenta reazione austroungarica: tutte le navi rientrarono comunque indenni a Brindisi.\nNella notte tra il 14 ed il 15 maggio \"Nievo\" e \"Bronzetti\" rimorchiarono ancora i \"MAS 99\" e \"100\" fino a una quindicina di miglia da Antivari, dove \u2013 alle 23.54\u00a0\u2013 furono lasciati i cavi di rimorchio; i MAS, dopo un infruttuoso attacco, si ricongiunsero con la formazione (che oltre ai due cacciatorpediniere comprendeva gli esploratori \"Pepe\" e \"Rossarol\" con funzioni d'appoggio) che fece ritorno a Brindisi alle 9 della mattinata successiva.\nIl 2 giugno 1918 il \"Bronzetti\", il gemello \"Mosto\" e 4 aerei decollati da Varano bombardarono Lagosta.\nTerminata la guerra l'unit\u00e0 dapprima fu impiegata per scorta, vigilanza sui traffici ed ispezione in varie zone del Mediterraneo; nel 1919 fu impiegata in Albania e Montenegro e prese poi base in Alto Adriatico, con compiti di vigilanza.\nNella notte tra il 6 ed il 7 dicembre 1920 l'equipaggio del \"Bronzetti\", in navigazione nelle acque quarnerine, si ammutin\u00f2 e, sorpresi e catturati gli ufficiali mentre erano intenti a fare colazione, condusse il cacciatorpediniere a Fiume per porsi agli ordini del poeta Gabriele D'Annunzio nell'ambito dell'impresa di Fiume: il poeta accolse i marinai del \"Bronzetti\" con un discorso solenne e li chiam\u00f2 \u00ab\"giovani salvatori dell'onore della Marina italiana\"\u00bb, mentre gli ufficiali, che avevano chiesto inutilmente di lasciare la nave libera di rientrare alla base, furono trattenuti a bordo. Nel gennaio 1921, conclusasi la vicenda fiumana, il \"Bronzetti\" rientr\u00f2 a Pola dove fu radiato e poi reiscritto nei ruoli del naviglio della Regia Marina con un nuovo nome in memoria di Giuseppe Dezza, che fu politico e patriota garibaldino .\nDall'ottobre 1923 al 1925 il \"Giuseppe Dezza\" fu sottoposto nell'Arsenale di Taranto a lavori di modifica che videro la sostituzione dei cannoni da 76\u00a0mm con 5 da 102 e l'imbarco di 2 mitragliere da 40\u00a0mm; il dislocamento a pieno carico sal\u00ec a 900 tonnellate.\nTornato in servizio, fu dislocato a Napoli, posto temporaneamente in riserva e quindi (aprile 1926) assegnato alla Divisione Siluranti, al comando del capitano di corvetta Emilio Brenta.\nNel corso del 1926 il \"Dezza\" fu impiegato per il trasferimento da Tripoli a Napoli del generale Emilio De Bono, ex governatore della Libia, mentre nel 1927 fu nave ammiraglia dipartimentale a Taranto.\nIl 1\u00ba ottobre 1929 la nave fu declassata a torpediniera e destinata alla Scuola Comando di Taranto.\nAll'ingresso dell'Italia nella seconda guerra mondiale la \"Dezza\" faceva parte della V Squadriglia Torpediniere (\"La Farina\", \"Abba\", \"Albatros\", \"Schiaffino\") con base a Messina; al momento assolveva funzioni di rimorchio bersagli. Poco dopo la nave fu ridislocata a Cagliari.\nDurante la guerra oper\u00f2 in missioni di scorta convogli (174 in tutto) e caccia antisommergibile (27).\nIl 9 gennaio 1941 il \"Dezza\" tent\u00f2, senza risultato, di affondare il sommergibile britannico \"Pandora\", che aveva affondato alcuni trasporti al largo di Capo Carbonara.\nDal 12 al 13 marzo funse da scorta indiretta, unitamente ai cacciatorpediniere \"Corazziere\", \"Aviere\" e \"Carabiniere\" ed agli incrociatori \"Trento\", \"Trieste\" e \"Bolzano\", a un convoglio (trasporti truppe \"Conte Rosso\", \"Marco Polo\" e \"Victoria\", cacciatorpediniere \"Folgore\", \"Camicia Nera\" e \"Geniere\") in rotta Napoli-Tripoli.\nNel giugno 1941 l'unit\u00e0 torn\u00f2 ad avere Messina come base, svolgendo missioni di scorta e pattugliamento nel Tirreno meridionale e lungo le coste siciliane, ma con puntate anche fino a Tripoli e Bengasi.\nIl 19 agosto dello stesso anno fece parte, unitamente ai cacciatorpediniere \"Vivaldi\", \"da Recco\", \"Oriani\" e \"Gioberti\", cui poi si aggiunse anche la X Squadriglia (\"Maestrale\", \"Grecale\", \"Libeccio\", \"Scirocco\"), della scorta di un convoglio sulla rotta Napoli-Tripoli (trasporti truppe \"Marco Polo\", \"Esperia\", \"Neptunia\" ed \"Oceania\"); il 20 agosto, quando ormai i trasporti avevano imboccato la rotta di sicurezza per Tripoli (avendo anche evitato un attacco da parte del sommergibile HMS \"Unbeaten\", cui il \"Gioberti\" diede infruttuosamente la caccia insieme a un altro cacciatorpediniere, il \"Da Noli\") il sommergibile britannico \"Unique\" silur\u00f2 l\u2019\"Esperia\", che s'inabiss\u00f2 nel punto 33\u00b003' N e 13\u00b003' E; la \"Dezza\" partecip\u00f2 ai soccorsi (fu possibile trarre in salvo ben 1139 uomini, mentre le vittime furono 31).\nDurante il 1942 la torpediniera ricevette una colorazione mimetica.\nIl 16 dicembre 1942 l'unit\u00e0 rimorchi\u00f2 il cacciatorpediniere \"Carabiniere\", che aveva avuto la prua asportata da un siluro lanciato da un sommergibile.\nNel gennaio 1943 ottenne un elogio da parte del Capo di Stato Maggiore della Marina a seguito di una missione di scorta convogli. Nel corso dello stesso mese forn\u00ec inoltre assistenza al cacciatorpediniere \"Maestrale\", gravemente danneggiato dall'urto contro una mina.\nSuccessivamente all'invasione anglo-americana della Sicilia (luglio-agosto 1943) e dunque alla caduta di Messina in mano nemica, la \"Dezza\" fu ridislocata a Brindisi ed in seguito si trasfer\u00ec a Fiume dove avrebbe dovuto essere sottoposta a lavori.\nAlla proclamazione dell'armistizio la nave era ancora ai lavori a Fiume e, non potendo muovere, venne sabotata dall'equipaggio l'11 settembre 1943.\nL'equipaggio della \"Dezza\", insieme a quelli di altre navi e a un migliaio di soldati, s'imbarc\u00f2 sulla motonave \"Leopardi\" che salp\u00f2 da Fiume nel tentativo di raggiungere porti alleati, ma che fu poi intercettata ed obbligata a fare rotta su Venezia da due motosiluranti tedesche.\nCatturata dai tedeschi, la torpediniera fu riparata ed il 9 giugno 1944, dopo lavori presso i CRDA di Trieste, entr\u00f2 in servizio per conto della Kriegsmarine come \"TA 35\", venendo inquadrata nella II Flottiglia Navi Scorta, di base a Fiume, ed adibita a compiti di scorta lungo le coste della Dalmazia.\nAlle 4.58 del 17 agosto 1944 la \"TA 35\", in navigazione nel canale di Fasana sulla rotta Pola-Rovigno, urt\u00f2 una mina e s'inabiss\u00f2 rapidamente spezzata in due, nel punto 41\u00b053' N e 13\u00b047' E.\nPerirono con la nave 71 uomini dell'equipaggio.\nIl relitto della torpediniera giace spezzato in due su fondali fangosi di 35 metri. Il troncone prodiero, adagiato su un fianco, dista circa 200 metri da quelle poppiero, che si trova invece in assetto di navigazione.\nNel campo di prigionia di Przemysl in Polonia, dove furono internati migliaia di militari italiani dopo l'8 settembre, centinaia di sottotenenti di cavalleria della Scuola di Pinerolo, catturati prima del giuramento di fine corso, giurano clandestinamente fedelt\u00e0 al re nelle mani del colonnello de Michelis, baciando un lembo della bandiera della torpediniera Dezza che l'ex comandante, internato anche lui, si nasconde addosso ( da Militari caduti nei Lager nazisti di prigionia e di sterminio, a cura del Ministero Difesa, Commissariato generale onoranze ai caduti, Roma, Difesa, 1975, pp. 79-80 e 93-94)."}
{"id": "3418119", "revid": "111825707", "url": "https://it.wikipedia.org/wiki?curid=3418119", "title": "Daclizumab", "text": "Il daclizumab (nome commerciale \"Zenapax\") \u00e8 un farmaco anticorpo monoclonale umanizzato che \u00e8 attivo sulla sub-unita alfa del recettore per l'IL-2 nelle cellule T (CD25). Viene usato per la prevenzione del rigetto dell'organo trapiantato, specialmente nel trapianto di rene, in quanto \u00e8 capace di ridurre la severit\u00e0 e l'incidenza del rigetto acuto nel trapiantato, senza aumentare l'incidenza di infezioni opportunistiche.\nNell'aprile del 2008 la Hoffmann-La Roche ha ritirato dal mercato lo stesso farmaco in Europa.\nIl Daclizumab (nome commerciale Zinbryta) era stato approvato in Italia e in Europa per il trattamento di seconda linea della Sclerosi multipla . Nel novembre 2017 l'EMA aveva emanato raccomandazioni importanti sull\u2019uso del medicinale: le revisioni avevano dimostrato che il trattamento con Daclizumab era associato a rischio di danno epatico imprevedibile e con potenziale esito fatale. Il 7 marzo 2018 l'Agenzia Europea dei Medicinali (EMA) ha raccomandato la sospensione immediata dell\u2019autorizzazione all\u2019immissione in commercio e il ritiro dei lotti dal mercato del medicinale Zinbryta (daclizumab beta) in seguito alla segnalazione in tutto il mondo di 12 casi di gravi patologie infiammatorie del cervello, tra cui l'encefalite e la meningoencefalite. Tre casi sono stati fatali."}
{"id": "3418132", "revid": "767487", "url": "https://it.wikipedia.org/wiki?curid=3418132", "title": "Sean Franklin", "text": "Statistiche.\nCronologia presenze e reti in nazionale.\n\"Statistiche aggiornate al 2 agosto 2016.\""}
{"id": "3418134", "revid": "461603", "url": "https://it.wikipedia.org/wiki?curid=3418134", "title": "FC Zestaponi", "text": ""}
{"id": "3418151", "revid": "729019", "url": "https://it.wikipedia.org/wiki?curid=3418151", "title": "Cesare Fregoso", "text": "Biografia.\nFiglio primogenito di Giano Fregoso, doge di Genova e di Aldobella Leca di Corsica (\u20201482), fu uomo d'armi, esperto di architettura militare e letterato.\nAl servizio di Genova.\nNel 1513 combatt\u00e9 a fianco di Ottaviano Fregoso, doge di Genova, per la riconquista della citt\u00e0 nelle mani degli Adorno.\nAl servizio di Venezia.\nNel 1524 fu al servizio di Venezia nel milanese contro i francesi. Nel novembre 1526, con Camillo Orsini al servizio dei veneziani, contrast\u00f2 a Sal\u00f2 i Lanzichenecchi comandati da Georg von Frundsberg.\nNel 1527 cacci\u00f2 da Genova Antoniotto Adorno, eletto doge il 2 giugno 1522, che si ritir\u00f2 nel suo castello a Silvano d'Orba e nell'ottobre dello stesso anno partecip\u00f2 all'assedio di Pavia, saccheggiata dai francesi guidati da Lautrec.\nNel settembre 1529 combatt\u00e9 a Carpenedolo e ne ottenne in cambio il feudo.\nNell'ottobre 1529 spos\u00f2 Costanza Rangoni, sorella di Guido e vedova del conte Tommaso Calcagnini di Ferrara, dalla quale ebbe quattro figli.\nAmico e protettore del novelliere Matteo Bandello, che divenne suo segretario, si trasfer\u00ec con lui a Verona dal 1529 al 1536. Abit\u00f2 a Garda sul lago un palazzo maestoso, nei pressi della porta settentrionale del paese.\nAl servizio della Francia.\nNel 1536 abbandon\u00f2 la Serenissima, lasciando Verona, per passare sotto la Francia: venne degradato, confiscati tutti i suoi beni e dichiarato disertore. Partecip\u00f2 a diverse imprese con il cognato-condottiere Guido Rangoni. Nell'agosto dello stesso anno con il fratello Ercole (i Fregoso erano stati esclusi dagli \u201cAlberghi Nobiliari\u201d nella riforma del Doria), con Guido Rangoni, Cagnino Gonzaga e Barnaba Visconti, con un esercito italo-francese di 12.000 fanti e 800 cavalli, minacciarono Genova, ma all'interno della citt\u00e0 nessuno aveva preso parte al loro tentativo di rovesciamento.\nDal 1538 al 1541 fu ospite con la moglie Costanza del marchese Aloisio Gonzaga a Castel Goffredo (qui nacque suo figlio Cesare) assieme a Matteo Bandello, che conobbe Lucrezia Gonzaga di Gazzuolo, sua futura discepola.\nFu tacciato dal barbiere del duca di Urbino Pier Antonio da Sermide, assieme ad Aloisio Gonzaga, poi scagionato, di essere stato il possibile mandante dell'avvelenamento di Francesco Maria I della Rovere, morto il 20 ottobre 1538 a Pesaro.\nVenne assassinato, assieme al diplomatico Antonio Rincon, nei pressi di Pavia da agenti spagnoli (tra questi, probabilmente, anche Alfonso III d'Avalos, governatore di Milano) di Carlo V il 3 luglio 1541 e fu sepolto a Castel Goffredo. I suoi beni vennero confiscati, dopo che i Veneziani si accorsero che Agostino Abbondio, decapitato a Venezia il 22 settembre 1542, pass\u00f2 al Fregoso alcuni documenti segreti riguardanti la Serenissima.\nDalla morte dei due agenti era nato uno scandalo: fu divulgata la notizia che gli assassinati erano latori di lettere al Sultano ottomano nelle quali si richiedeva un intervento dei turchi contro le terre di cristiani. Il re di Francia Francesco I in una lettera del 9 gennaio 1543 rivolta alla Dieta imperiale di Norimberga per spiegare il suo rifiuto ad intraprendere una guerra contro l'Impero Ottomano sostenuta dal suo avversario Carlo V, denunciava un complotto ordito per giustificare l'assassinio dei suoi due inviati avvenuto nel Ducato di Milano.\nDiscendenza.\nCesare e Costanza ebbero quattro figli:\nOpere.\nScrisse un \"Carmen\" in onore della regina Margherita di Navarra e fu amico del poeta Pietro Aretino."}
{"id": "3418153", "revid": "123620858", "url": "https://it.wikipedia.org/wiki?curid=3418153", "title": "Rinaldo e Armida", "text": "L'episodio di Rinaldo ed Armida \u00e8 un tema classico nato dall'invenzione di Torquato Tasso nel suo poema \"Gerusalemme liberata\" pubblicato nel 1581.\nLa scena narrata nel poema di contrasto per l'eroe Rinaldo attratto da Armida ma richiamato dal dovere della crociata \u00e8 stata da stimolo a numerose opere.\nRinaldo e Armida in pittura.\nLa scena del canto sedicesimo della \"Gerusalemme liberata\" \u00e8 stata rappresentata da moltissimi pittori fra i quali ricordiamo: \nArmida in opera.\nIl racconto di Armida e Rinaldo \u00e8 stato usato per varie opere liriche e composizioni musicali:"}
{"id": "3418154", "revid": "767487", "url": "https://it.wikipedia.org/wiki?curid=3418154", "title": "Camping del terrore", "text": "Camping del terrore \u00e8 un film del 1987 diretto da Ruggero Deodato.\nTrama.\nIn un campeggio tra i boschi di una non meglio precisata localit\u00e0 statunitense, una coppia di giovani viene trucidata da un misterioso assassino. Dopo il tragico evento il campeggio viene chiuso anche se i gestori Julia, Robert e il loro figlio Ben continuano a vivere sul posto. Il loro rapporto \u00e8 in crisi e la situazione \u00e8 esacerbata da un lato dalla relazione della donna con lo sceriffo locale, dall'altro dall'ossessione di Robert per il \"vecchio sciamano\", figura leggendaria che Ben asserisce essere l'autore dei due omicidi.\nAnni dopo un gruppo di ragazzi arriva nel campeggio, credendolo ancora in attivit\u00e0, per trascorrere una vacanza ma un assassino dalle sembianze mostruose inizia a trucidare i membri della comitiva. I superstiti si convincono che il colpevole sia Robert e chiedono invano aiuto a Ben. Ormai disperati i ragazzi organizzano una disperata difesa nel vecchio spaccio alimentare del campeggio ma verrebbero rapidamente sopraffatti se non giungesse lo sceriffo a uccidere l'aggressore con un colpo di fucile. Superato ormai il momento di pericolo lo sceriffo toglie all'assassino la maschera che indossa e scopre cos\u00ec che dietro di essa non si nasconde Robert ma il figlio Ben. Gli unici due superstiti possono cos\u00ec riprendere la via di casa mentre Robert, in fuga nei boschi dopo aver ucciso Julia, viene raggiunto e ucciso da una figura del tutto identica a quella interpretata da Ben.\nProduzione.\nIl film pu\u00f2 essere considerato a tutti gli effetti un'imitazione italiana della saga cinematografica horror statunitense \"Venerd\u00ec 13\".\nIl progetto del film nasce da un copione di Alessandro Capone che intendeva curarne anche la regia e solo successivamente la sua realizzazione \u00e8 stata invece affidata a Ruggero Deodato, che del film ne fu anche il produttore.\nIl film \u00e8 ambientato in una non meglio precisata localit\u00e0 montana statunitense ma le riprese esterne in realt\u00e0 sono state effettuate in Italia alle cascate di Monte Gelato nel comune di Mazzano Romano e a Rigopiano (PE) vicino a Campo Imperatore, e presentarono notevoli difficolt\u00e0 a causa di una poco accurata preparazione di cast e troupe all'ambiente montano e dalle proibitive condizioni atmosferiche (le riprese si svolsero nel periodo ottobre-novembre del 1985).\nDistribuzione.\nIl film venne distribuito nel circuito cinematografico italiano il 15 maggio del 1987, ma non ebbe il successo sperato.\nPrima che in Italia il film fu proiettato negli Stati Uniti, a partire dal 28 ottobre del 1986, con il titolo \"Body Count\", ed ebbe qui invece discreto successo, sebbene distribuito con un numero limitato di copie.\nVenne in seguito distribuito anche in Portogallo (10 marzo 1988) ed in Messico (1\u00ba gennaio 1991).\nIn Norvegia fu distribuito nel corso del 1987 ed in Germania Ovest a partire dal febbraio del 1988 ma in questi ultimi due casi il film arriv\u00f2 direttamente in formato VHS per il circuito home-video."}
{"id": "3418155", "revid": "124391280", "url": "https://it.wikipedia.org/wiki?curid=3418155", "title": "Barbara Capponi", "text": "Biografia.\nCresciuta a Pedaso, nel 1985 partecipa al concorso di bellezza \"Miss Italia\" vincendo il titolo di \"Miss Marche\". Dal 2010 collabora al TG1 conducendo prima l'edizione delle 8:00, e poi, dal 2016 quella delle 16.30, mentre l'anno dopo, nel 2011, partecipa, in coppia con il ballerino Samuel Peron, a \"Ballando con le stelle\" come concorrente. \nNel 2013 debutta come conduttrice in \"Estate in diretta\" (in onda dal 3 giugno al 6 settembre su Rai 1) al fianco di Marco Liorni. \nNell'estate del 2018 \u00e8 alla guida della \"Notte della Taranta\" su Rai 5. \nNel 2019 e nel 2020 conduce sporadicamente l'edizione delle 13:30 del TG1 in sostituzione di alcuni suoi colleghi. \nDal 13 al 20 dicembre 2019 sostituisce Valentina Bisti alla conduzione di \"Unomattina\". Nell'estate 2020 conduce insieme ad Alessandro Baracchini \"Unomattina Estate\". Dal 10 al 12 marzo 2021 sostituisce Marco Frittella alla conduzione di \"Unomattina.\"\nNell'estate 2021 torna alla conduzione di \"Unomattina Estate\", questa volta affiancata da Gianmarco Sicuro.\nNel 2020 per il suo impegno nel sociale, su proposta di African Fashion Gate ApS, riceve il Premio la Moda Veste la Pace il riconoscimento la cui cerimonia si celebra presso il Parlamento Europeo di Bruxelles con il suo alto patronato.\nVita privata.\nEra sposata con Pietro Forconi. Si considera cattolica praticante e ama fare pellegrinaggi."}
{"id": "3418160", "revid": "339392", "url": "https://it.wikipedia.org/wiki?curid=3418160", "title": "Colonia d'Eritrea", "text": ""}
{"id": "3418164", "revid": "1442080", "url": "https://it.wikipedia.org/wiki?curid=3418164", "title": "Johannesburg Indoor 1973 - Singolare", "text": "Il singolare del torneo di tennis Johannesburg Indoor 1973, facente parte della categoria World Championship Tennis, ha avuto come vincitore Brian Gottfried che ha battuto in finale Jaime Fillol per walkover"}
{"id": "3418165", "revid": "1305772", "url": "https://it.wikipedia.org/wiki?curid=3418165", "title": "F-1 Grand Prix Part II", "text": " \u00e8 un \"videogioco di guida\" sviluppato e pubblicato nel novembre 1992 dalla Video System.\nBench\u00e9 si possa pensare che \"F-1 Grand Prix Part II\" sia solamente un aggiornamento del precedente \"F-1 Grand Prix\", questo titolo aggiunge definitivi miglioramenti alla grafica e alla giocabilit\u00e0 del precedente, nonch\u00e9 nuove feature. Tratta il Campionato Mondiale di Formula 1 1992 ed i diritti sui nomi di scuderie, piloti e sponsor sono stati autorizzati da Fuji Television e FOCA.\n\u00c8 l'ultimo videogioco arcade della saga, tutti i successivi capitoli sono stati sviluppati per console e PC.\nSistema di gioco.\nLa principale novit\u00e0 presente in questo capitolo \u00e8 l'utilizzo di un terzo pulsante, da utilizzare solamente in gara, per attivare un turbo in grado di aumentare la punta massima di velocit\u00e0 del veicolo per un breve lasso di tempo; dall'inizio della gara si hanno a disposizione tre turbo, rappresentati da bottiglie disegnate nella parte in basso a sinistra dello schermo.\nPer il resto i controlli restano identici a quelli di \"F-1 Grand Prix\", con il primo pulsante da utilizzare per frenata e retromarcia, il secondo per accelerare e il controllo direzionale per sterzare a sinistra e a destra.\nLa grafica \u00e8 notevolmente migliorata e il gioco appare pi\u00f9 veloce, nonch\u00e9 il controllo pi\u00f9 sensibile.\nLe modalit\u00e0 sono sempre due, ovvero \"World Grand Prix\" e \"Free Run\": nella prima modalit\u00e0 si sceglie uno tra quattro gruppi di quattro Gran Premi ciascuno, mentre con la seconda modalit\u00e0 si gareggia su un solo circuito a scelta tra sedici disponibili. Ogni Gran Premio prevede qualificazioni (un solo giro) e gara (tre o pi\u00f9 giri).\nIl giocatore pu\u00f2 scegliere un pilota tra dodici di sei differenti scuderie."}
{"id": "3418166", "revid": "767487", "url": "https://it.wikipedia.org/wiki?curid=3418166", "title": "Ucha Lobzhanidze", "text": "Carriera.\nClub.\nDopo aver giocato con varie squadre georgiane, nel 2010 si trasferisce al Dnipro Dnipropetrovs'k.\nNazionale.\nConta numerose presenze con la Nazionale georgiana."}
{"id": "3418167", "revid": "131358", "url": "https://it.wikipedia.org/wiki?curid=3418167", "title": "Manisaspor", "text": ""}
{"id": "3418172", "revid": "163662", "url": "https://it.wikipedia.org/wiki?curid=3418172", "title": "Paige (wrestler)", "text": "Ha esordito nel mondo del wrestling nell'aprile del 2006, all'et\u00e0 di 14 anni, nella World Association of Wrestling, una federazione gestita dalla sua famiglia. Nel settembre del 2011, dopo sei mesi trascorsi nella Shimmer Women Athletes, ha firmato un contratto con la WWE ed \u00e8 stata subito inviata nella Florida Championship Wrestling, all'epoca suo territorio di sviluppo. Nel luglio del 2012, in seguito alla chiusura della FCW, \u00e8 passata a \"NXT\", mentre nell'aprile del 2014 ha esordito nel main roster.\nNell'aprile del 2018 ha annunciato il ritiro dal wrestling lottato a causa di continui problemi al collo, ma \u00e8 rimasta nella federazione con il ruolo di General Manager di \"SmackDown\" prima e di manager delle Kabuki Warriors fino all'ottobre del 2019. Successivamente partecipa ai pre-show dei pay-per-view.\nHa detenuto due volte il Divas Championship, di cui \u00e8 la pi\u00f9 giovane detentrice della storia (21 anni e 233 giorni), ed \u00e8 stata la campionessa inaugurale dell'NXT Women's Championship.\nBiografia.\nSaraya-Jade Bevis discende da una famiglia di wrestler conosciuta in tutto il mondo, la cosiddetta \"Knight Dynasty\". Suo padre \u00e8 \"Rowdy\" Ricky Knight, mentre sua madre \u00e8 nota con il ring name Sweet Saraya; anche i suoi due fratelli, Zak e Roy, sono wrestler.\nNell'estate del 2015 \u00e8 stata un membro della giuria della sesta stagione del reality show della WWE, \"Tough Enough\", insieme a Daniel Bryan e The Miz.\nCarriera.\nCircuito indipendente (2006\u20132011).\nSaraya-Jade Bevis ha fatto il suo esordio nel mondo del wrestling nell'aprile del 2006, all'et\u00e0 di soli 14 anni, nella World Association of Wrestling, una federazione gestita dalla sua famiglia. Negli anni successivi ha lottato per alcune federazioni indipendenti europee tra cui la Pro-Wrestling EVE.\nShimmer Women Athletes (2011).\nIl 26 marzo 2011, all'evento \"Volume 37\", Saraya-Jade Bevis ha fatto il suo esordio nella Shimmer Women Athletes, insieme a sua madre Sweet Saraya, sconfiggendo Ariel e Nikki Roxx; le due hanno avuto come manager la rientrante Rebecca Knox.\nFlorida Championship Wrestling (2011\u20132012).\nNel settembre del 2011 Saraya-Jade Bevis ha firmato un contratto con la WWE ed \u00e8 stata subito inviata nella Florida Championship Wrestling, all'epoca territorio di sviluppo della WWE. Ha fatto il suo esordio il 5 gennaio 2012, con il ring-name di Saraya, partecipando a una 6-Women Battle Royal vinta da Audrey Marie. Nella puntata del 18 marzo ha cambiato il ring name in Paige, lottando in un Tag team match insieme a Sofia Cort\u00e9z perdendo contro Audrey Marie e Kaitlyn, stabilendosi come heel. L'8 aprile Paige e Rick Victor hanno sconfitto Audrey Marie e Aiden English in un Mixed Tag Team match. Nella puntata del 27 maggio ha sfidato Raquel Diaz per l'FCW Divas Championship, ma \u00e8 stata sconfitta per squalifica. Nelle settimane successive ha sub\u00ecto numerose sconfitte da parte di Audrey Marie. In seguito alla chiusura della FCW nell'estate del 2012, \u00e8 passata a \"NXT\".\nWWE (2012\u20132019).\n\"NXT\" (2012\u20132014).\nPaige ha fatto il suo esordio a \"NXT\" come face, il 4 luglio 2012, perdendo contro Sofia Cort\u00e9z. Nella puntata di \"NXT\" del 19 settembre, Paige sconfigge Alicia Fox; da questo momento, la lottatrice inglese inizia a guadagnare il tifo di una larga fetta di pubblico. A \"NXT\" del 30 gennaio, Paige sconfigge Aksana e comincia una rivalit\u00e0 con Summer Rae, la quale, invidiosa del successo di pubblico della lottatrice inglese, la attacca brutalmente dopo la fine del match. Summer infortuna Paige durante una rissa e proclama di aver interrotto la striscia di vittorie della rivale. Le due si affrontano nella puntata di \"NXT\" del 13 febbraio, dove Paige viene sconfitta. Il 5 giugno, Paige sconfigge Tamina Snuka nel primo incontro del torneo per decretare la prima NXT Women's Champion della storia. Batte Alicia Fox nelle semifinali del torneo, e in finale sconfigge Emma, conquistando l'NXT Women's Championship per la prima volta e diventando la campionessa femminile inaugurale del roster. Nella puntata di \"NXT\" del 14 agosto, avviene la prima difesa titolata per Paige, vittoriosa contro Summer Rae. Nella puntata di \"NXT\" dell'11 settembre, Paige ha sconfitto Sasha Banks; a fine match, viene brutalmente attaccata dalla Banks, che si allea con Summer Rae. Nella puntata di \"NXT\" del 16 ottobre, Paige e Emma sono state sconfitte da Sasha Banks e Summer Rae. Dopo poco tempo si infortuna, ma ritorna qualche mese dopo per continuare la sua faida con la prima sfidante al titolo Emma. Le due si sfidano il 27 febbraio, a \"NXT Arrival\", in un match con la cintura femminile in palio, vinto da Paige con una nuova manovra di sottomissione, la \"Scorpion Cross Lock\". Dopo il suo esordio nel main roster, rende vacante il titolo, dopo 308 giorni di regno. Ritorna a sorpresa nella puntata di \"NXT\" del 12 giugno, dove in coppia con Bayley ed Emma, sconfigge Charlotte, Sasha Banks e Summer Rae; questo sar\u00e0 il suo ultimo match a \"NXT\".\nDivas Champion (2014\u20132015).\nNella puntata del 7 aprile 2014 di \"Raw\", Paige fa la sua prima apparizione come \"face\" solo per congratularsi per la difesa del titolo Divas a \"WrestleMania XXX con AJ Lee\", che per\u00f2 la schiaffeggia e sfida in un match valido per il Divas Championship, che riesce a vincere grazie alla \"Paige Turner\" terminando cos\u00ec il regno di AJ Lee di 295 giorni. Nella puntata di \"Raw\" del 28 aprile, il match tra Paige e Brie Bella finisce in no-contest a causa dell'interferenza di Kane. Il 4 maggio, a \"Extreme Rules\", Paige ha difeso con successo il titolo contro Tamina Snuka. A \"Raw\" del 19 maggio, Paige ha subito la prima sconfitta nel main roster perdendo da Alicia Fox in un non-title match, guadagnandosi un match titolato. Il 1\u00ba giugno, a \"Payback\", Paige difende con successo il titolo contro Alicia Fox. Il 29 giugno, a \"Money in the Bank\", Paige difende con successo il titolo contro Naomi, per\u00f2, a \"Raw\" del 30 giugno perde il titolo per mano della rientrante AJ Lee, dopo 84 giorni di regno.\nIl 17 agosto, a \"Summerslam\", Paige sconfigge AJ Lee, riconquistando il Divas Championship per la seconda volta. Il 21 settembre, a \"Night of Champions\", Paige ha preso parte a un Thriple Threat match, che includeva anche AJ Lee e Nikki Bella, dove viene sottomessa dalla \"Black Widow\" di AJ, perdendo in questo modo il titolo in suo favore dopo 35 giorni di regno.\nIl 29 settembre, Paige inizia un'alleanza con la sua ex rivale Alicia Fox, accompagnandola durante il suo match vinto contro la Divas Champion AJ Lee. Il 26 ottobre, a \"Hell in a Cell\", sfida AJ Lee per il Divas Championship, ma viene sconfitta. A \"Raw\" del 27 ottobre attacca brutalmente Alicia Fox dopo la sua sconfitta contro AJ Lee, terminando la loro collaborazione. Il 23 novembre, alle \"Survivor Series\", Paige combatte con il suo team, chiamato \"Team Paige\" (Paige, Cameron, Layla e Summer Rae), contro il \"Team Fox\" (Alicia Fox, Emma, Naomi e Natalya) subendo una sconfitta per quattro a zero, senza riuscire a eliminare nessuna avversaria, venendo eliminata per ultima da Naomi.\nIl 22 febbraio, a \"Fastlane\", Paige sfida Nikki Bella per il Divas Championship, ma viene sconfitta dopo che questa la schiena tenendola per il costume, impedendole di liberarsi dallo schienamento. Il 29 marzo a \"WrestleMania 31\", Paige e AJ Lee sconfiggono le Bella Twins. A \"Raw\" del 13 aprile, Paige vince una Divas Battle Royal, diventando cos\u00ec la prima sfidante al Divas Championship detenuto da Nikki Bella, eliminando per ultima Naomi, che per\u00f2 alla fine del match la attacca, costringendola a restare fuori dal ring per diverso tempo perch\u00e9 infortunata (\"kayfabe\"), rubandole cos\u00ec lo status di prima contendente. Paige ritorna nella puntata di \"Raw\" del 18 maggio, salvando Nikki Bella da un attacco di Naomi e Tamina, per poi attaccare anche la stessa Nikki.\nVarie faide (2015\u20132016).\nNella puntata di \"Raw\" del 13 luglio, dopo settimane in cui Paige \u00e8 stata superata numericamente dalle Bella Twins (Brie Bella e Nikki Bella) e la loro alleata Alicia Fox, Stephanie McMahon ha affermato di voler \"rivoluzionare\" la divisione delle Divas e ha introdotto l'esordiente Charlotte Flair e Becky Lynch come alleate di Paige; l'NXT Women's Champion Sasha Banks ha poi fatto il suo esordio alleandosi con Naomi e Tamina, partecipando alla rissa che \u00e8 scaturita tra i tre team. Il 23 agosto, a \"Summerslam\", il \"Team PCB\" (Paige, Charlotte e Becky Lynch) ha preso parte in un Triple threat elimination tag team match schienando per ultimo il \"Team Bella\" (Alicia Fox, Brie Bella e Nikki Bella), che aveva precedentemente eliminato il \"Team B.A.D.\" (Naomi, Sasha Banks e Tamina).\nA \"Raw\" del 21 settembre, Paige sale sul ring insieme a Charlotte Flair e Becky Lynch per festeggiare la nuova campionessa delle Divas, Charlotte, che ringrazia Becky e Paige, ma la stessa a un tratto toglie il microfono a Charlotte e comincia a insultarla effettuando un \"turn heel\". Il 22 novembre, alle \"Survivor Series\" sfida Charlotte Flair per il Divas Championship, ma viene sconfitta. Nella puntata di \"Raw\" del 23 novembre, il rematch valido per il titolo tra le due finisce per doppio count-out; questo per\u00f2 non impedisce a Paige di effettuare una \"PTO\" su Charlotte sul tavolo dei commentatori. Il 13 dicembre a \"\", Paige sfida nuovamente Charlotte Flair per il Divas Championship, ma viene sconfitta a causa dell'intervento di Ric Flair a favore della figlia. Il 23 dicembre, a \"Tribute to the Troops\", si allea al \"Team B.A.D.\" (Naomi, Sasha Banks e Tamina) e insieme battono Alicia Fox, Brie Bella, Charlotte Flair e Becky Lynch. In seguito, la WWE comunica che Paige ha subito una lieve commozione cerebrale, ma che torner\u00e0 sul ring molto presto.\nA \"Raw\" del 25 gennaio, Paige fa il suo ritorno sul ring in coppia con Natalya sconfiggendo Alicia Fox e Brie Bella eseguendo la Ram-Paige su quest'ultima. Il 28 marzo, Paige viene sconfitta da Emma; nella stessa sera viene annunciato che a \"WrestleMania 32\" il \"Team Total Divas\" (Paige, Natalya, Brie Bella, Alicia Fox e Eva Marie) combatteranno in un 10-Divas Tag Team match contro il \"Team B.A.D &amp; Blonde\" (Naomi, Tamina, Lana, Summer Rae e Emma). Il 3 aprile, nel \"Kick-off\" di \"WrestleMania 32\", il Team Total Divas sconfigge il Team B.A.D &amp; Blonde.\nNella puntata di \"Raw\" del 9 maggio, Paige sconfigge la Women's Champion Charlotte Flair in un non-title match. A \"Raw\" del 20 giugno, Paige lotta contro Charlotte per il Women's Championship, ma viene sconfitta dopo che la Flair viene aiutata da Dana Brooke, mantenendo dunque il titolo; alla fine del match, Paige e Sasha Banks attaccano Charlotte e Dana.\nCon la \"Brand extension\" del 19 luglio, Paige \u00e8 stata trasferita nel \"roster\" di \"Raw\". Il 18 agosto seguente, Paige \u00e8 stata sospesa dalla WWE per 30 giorni per via della sua prima violazione del Wellness Program. Il 10 ottobre, Paige ha infranto nuovamente il Wellness Program ed \u00e8 stata quindi sospesa per ulteriori 60 giorni. Nel frattempo, si \u00e8 sottoposta a un'operazione chirurgica al collo che l'ha costretta a uno stop durato pi\u00f9 di un anno.\nAbsolution e ritiro (2017\u20132018).\nNella puntata di \"Raw\" del 20 novembre 2017, Paige ha fatto il suo ritorno negli show WWE dopo quasi un anno e mezzo, interrompendo il Fatal 4-Way match tra Alicia Fox, Bayley, Mickie James e Sasha Banks valido per determinare la prima sfidante al Raw Women's Championship detenuto da Alexa Bliss; in seguito, Paige \u00e8 stata aiutata dalle esordienti Mandy Rose e Sonya Deville a mettere fuori gioco le quattro partecipanti e la campionessa Alexa Bliss, formando una stable, le \"Absolution\", e stabilendosi come \"heel\". Nella puntata di \"Raw\" del 27 novembre, l'Absolution avrebbe dovuto affrontare Bayley, Mickie James e Sasha Banks, ma attaccano Bayley e la James prima del match, per poi raggiungere la Banks sul ring e attaccarla brutalmente; successivamente, si presentano a bordo ring accerchiando Asuka dopo la sua schiacciante vittoria su Dana Brooke, ma la lasciano andare. Nella puntata di \"Raw\" del 4 dicembre, Paige ha fatto il suo ritorno ufficiale sul ring, sconfiggendo Sasha Banks in un Single match. Nella puntata di \"Raw\" dell'11 dicembre, Paige e Mandy Rose hanno sconfitto Bayley e Mickie James. Il 14 dicembre, a \"Tribute to the Troops\", l'Absolution ha sconfitto Bayley, Mickie James e Sasha Banks. Nella puntata di \"Raw\" del 18 dicembre, l'Absolution \u00e8 stata sconfitta per squalifica da Bayley, Mickie James e Sasha Banks. Nella puntata di \"Raw\" del 25 dicembre, l'Absolution ha sconfitto Bayley, Mickie James e Sasha Banks. Durante un \"live-event\" del 27 dicembre, Paige ha sub\u00ecto un infortunio al collo a causa di un calcio di Sasha Banks; da quel momento in poi non ha pi\u00f9 combattuto alcun match ufficiale. Nella puntata di \"Raw\" del 9 aprile 2018, Paige ha infine annunciato il suo ritiro dal wrestling lottato.\nGeneral Manager di \"SmackDown\" (2018\u20132019).\nIl 10 aprile 2018, il giorno dopo il suo ritiro, Paige \u00e8 stata nominata nuova General Manager (GM) di \"SmackDown\", sostituendo Daniel Bryan; contestualmente ha effettuato un \"turn-face\" e ha lasciato l'Absolution. Nella puntata del 18 dicembre \u00e8 stata rimossa dal ruolo di General Manager di \"SmackDown\" in seguito all'avvicendamento della famiglia McMahon alla guida di entrambi i \"roster\" della WWE; il suo mandato \u00e8 terminato ufficialmente il 1\u00ba gennaio 2019.\nManager delle Kabuki Warriors (2019).\nNella puntata di \"SmackDown\" del 9 aprile 2019 Paige viene intervistata nel backstage dove comunica che la settimana successiva avrebbe portato nello show un team nuovo di zecca, il quale scopo sar\u00e0 di strappare i titoli alle nuove Women's Tag Team Champions, le IIconics (Billie Kay e Peyton Royce). Nella puntata di \"SmackDown\" del 16 aprile, Paige si presenta sullo stage e annuncia il nuovo team del quale sar\u00e0 la nuova manager, composto da Asuka e l'appena selezionata Kairi Sane; in seguito, le due in coppia con Bayley ed Ember Moon, hanno la meglio su Mandy Rose, Sonya Deville e le IIconics, con Kairi che effettua lo schienamento vincente sulla Royce. Nella puntata di \"SmackDown\" del 18 giugno, Paige \u00e8 nel backstage insieme con le \"Kabuki Warriors\" (Asuka e Kairi Sane), dove ha un confronto con le attuali Women's Tag Team Champions le IIconics, dichiarando che nel caso in cui le giapponesi fossero riuscite a battere la australiane nel prossimo tour asiatico, avrebbero ottenuto una chance titolata. Nella puntata di \"SmackDown\" del 9 luglio, Paige \u00e8 nel backstage con le Kabuki Warrior e dopo uno scontro verbale contro le IIconics, schiaffeggia Billie Kay e le avvisa che presto avranno il loro match titolato. Nella puntata di \"SmackDown\" del 16 luglio, le Kabuki Warrios hanno sconfitto le IIconics per count-out, volontariamente, mantenuto quindi i titoli; a fine match, le giapponesi attaccano le campionesse. Tramite gli account social di Paige, viene annunciato che deve essere di nuovo sottoposta a un altro intervento chirurgico e che ritorner\u00e0 in WWE pi\u00f9 presto \u00e8 possibile. Il 12 agosto 2019, Paige annuncia che il suo intervento al collo \u00e8 andato con successo. Nella puntata di \"Raw\" del 28 ottobre, Paige fa il suo ritorno sugli schermi dopo due mesi di assenza, presentando le Women's Tag Team Champions le Kabuki Warriors (Asuka e Kairi Sane), dicendo di essere fiera del loro lavoro, ma viene interrotta dalle giapponesi e colpita da Asuka col green mist, venendo poi salvata dalla Raw Women's Champion Becky Lynch, sancendo quindi la fine della collaborazione con il team giapponese.\nDopodich\u00e9, ha cominciato ad apparire come opinionista nei pre-show dei pay-per-view.\nFilm biografico.\nLa pellicola, diretta da Stephen Merchant e basata sul documentario del 2012 \"The Wrestlers: Fighting with My Family\", racconta le vicende di Paige e della sua famiglia, composta principalmente da wrestler professionisti.\nVita privata.\nNella puntata di \"Total Divas\" del 5 aprile 2016 ha rivelato alla collega Rosa Mendes che all'et\u00e0 di diciotto anni, prima di firmare con la WWE, ha dovuto abortire per via di alcune complicazioni e che per questo motivo non pu\u00f2 pi\u00f9 rimanere incinta.\nAgli inizi del 2016 ha avuto una relazione con il chitarrista degli A Day to Remember Kevin Skaff mentre dal maggio 2016 al novembre 2017 \u00e8 stata fidanzata con il wrestler messicano Alberto Del Rio; attualmente \u00e8 invece impegnata in una relazione con Ronnie Radke, cantante dei Falling in Reverse.\nNel marzo 2017 sono stati diffusi in rete foto e video privati che la ritraevano durante atti sessuali con i colleghi Brad Maddox e Xavier Woods; in seguito ha ammesso di aver sofferto di anoressia dovuta allo stress e di avere anche preso in considerazione l'idea del suicidio."}
{"id": "3418181", "revid": "1573940", "url": "https://it.wikipedia.org/wiki?curid=3418181", "title": "Bana Bana", "text": "Bana Bana (\"A me, a me\") \u00e8 un singolo del gruppo musicale turco Pan; questo brano rappresent\u00f2 la Turchia all'Eurovision Song Contest 1989.\nHazan Sel\u00e7uk, uno dei due cantanti del gruppo insieme a Arzu Ece, \u00e8 la figlia di Timur Sel\u00e7uk, che fu il compositore della canzone. \nIl brano fu eseguito al quinto posto, seguito da \"Blijf zoals je bent\" del cantante olandese Justine Pelmelay e preceuto da \"Door de wind\" del cantante belga Ingeborg. La canzone ricevette cinque punti, classificandosi 21# su un totale di ventidue brani."}
{"id": "3418190", "revid": "599013", "url": "https://it.wikipedia.org/wiki?curid=3418190", "title": "Milko Campus", "text": "Carriera.\nAtleta particolarmente longevo, ha vinto sei titoli italiani nel corso di 17 anni (dal 1988 al 2005). Il suo record personale di 8,13 m costituisce la 8\u00aa prestazione italiana di tutti i tempi. Oggi \u00e8 allenatore federale.\nPalmar\u00e8s.\nCampione Mondiale militare di salto in lungo e staffetta 4 x 100"}
{"id": "3418196", "revid": "266224", "url": "https://it.wikipedia.org/wiki?curid=3418196", "title": "Firefox 4", "text": ""}
{"id": "3418201", "revid": "729019", "url": "https://it.wikipedia.org/wiki?curid=3418201", "title": "Beer Money, Inc.", "text": "I Beer Money, Inc. (spesso abbreviato in Beer Money) sono stati un tag team di wrestling attivo in TNA e costituito da Robert Roode e James Storm.\nQuesto team detiene il record di cinque titoli TNA World Tag Team Championship vinti ed il pi\u00f9 longevo regno di campioni (212 giorni) e nel periodo tra il 2008 ed il 2009 furono accompagnati da Jacqueline, in passato gi\u00e0 valletta di James Storm.\nPreludio a Beer, Money Inc..\nJames Storm e Robert Roode avevano gi\u00e0 collaborato in diverse occasioni dopo la fine dell'esistenza dei loro precedenti team (America's Most Wanted Storm, Team Canada Roode) ma fu solo verso l'inizio dell'estate del 2008 che i due formarono questo nuovo tag team ed in un episodio di Impact Wrestling (il 26 giugno 2008) sfidarono i LAX (Homicide ed Hernandez) per il titolo TNA World Tag Team Championship e dove dapprima ebbero il sopravvento sugli avversari grazie ad un superkick (sul cui proprio stivale Storm aveva avvolto una cintura prima di colpire) contro Hernandez e gesto per cui, una volta che l'arbitro ne fu informato (dal manager dei LAX Hector Guerrero), si decise di ripetere il match che fu disputato al Victory Road e dove utilizzarono per la prima volta il nome Beer Money, Inc. in un \"Fan's Revenge\" Lumberjack match e match da cui ne uscirono sconfitti.\nTotal Nonstop Action Wrestling.\nPrimi tre titoli TNA World Tag Team Championship (2008 - 2009).\nA Hard Justice sconfissero Homicide ed Hernandez conquistando il titolo per la prima volta e titolo che difesero contro gli stessi messicani a No Surrender. \nNella puntata di Impact! di due settimane dopo vinsero un 6-man tag team match e costrinsero Hector Guerrero a lasciare la stable dei LAX ed a Bound for Glory IV difesero il titolo in un Monster's Ball match contro il tag team di Matt Morgan ed Abyss, il Team 3D e gli stessi i LAX.\nPersero i titoli il 16 dicembre 2008 sconfitti da Jay Lethal e Consequences Creed e dopo che Lethal vinse la possibilit\u00e0 di sfidarli al Feast or Fired.\nAl Genesis 2009 sconfissero i campioni in carica (Lethal e Creed) in un Three-way tag team match dove parteciparono anche Abyss e Matt Morgan vincendo cos\u00ec il titolo TNA World Tag Team Championship per la seconda volta.\nNell'episodio del 19 febbraio i partecipano ad un segmento del programma chiamato \"Off the Wagon Challenge\" dove la stipulazione del match con cui ogni coppia di lottatori potesse sfidarli dovesse prevedere il rilascio di quest'ultimo dalla federazione se fosse stato schienato o sottomesso in caso di sconfitta e cos\u00ec, dopo che i primi sfidanti furono sconfitti (erano Eric Young e Petey Williams), fu Williams ad essere rilasciato.\nI successivi sfidanti furono \"The Rock 'n Rave Infection\" (Lance Rock e Jimmy Rave) e fu Rock ad essere schienato. Nell'episodio del 5 marzo furono sfidati dai LAX che per\u00f2 persero il match per squalifica e dopo il match il Team 3D salva i LAX da un pestaggio ed annuncia che avrebbero sfidato i Beer, Money Inc. al successivo Lockdown.\nA Lockdown furono sconfitti da Brother Ray e Brother Devon (il Team 3D) in un Winner Takes All Philadelphia Street Fight match sia per i titoli TNA World Tag Team Championship che per i titoli IWGP Tag Team Championship. \nNell'episodio del 21 maggio aiutano il Team 3D contro The British Invasion (Doug Williams, Brutus Magnus e la loro guardia del corpo Rob Terry e stringono le mani di Ray e Devon per il loro turn face ed accettano la loro offerta al \"Team 3D Invitational Tag Team Tournament\" per ottenere una title shot al titolo di coppia da loro detenuto e torneo dove Storm e Roode giungono in finale e sconfiggono The British Invasion al Sacrifice.\nA Slammiversary i Beer, Money Inc. sconfiggono il Team 3D in un Tag team match e vincono il titolo TNA World Tag Team Championship per la terza volta e due settimane dopo Booker T e Scott Steiner (membri della The Main Event Mafia (MEM) ottengono il diritto di sfidare i Beer, money Inc. sconfiggendo il Team 3D in un match in cui la stipulazione lo prevedeva e cos\u00ec dopo un tag team match al Victory Road Storm e Roode perdono match titolo a favore dei due membri della stable del Main Event Mafia.\nLa faida apertasi tra The Main Event Mafia, il Team 3D, i Beer, money Inc. e The British Invasion duro per circa tre mesi e dove Storm e Roode persero la possibilit\u00e0 di vincere i titoli IWGP Tag Team Championship ad Hard Justice contro The British Invasion, vinsero un Lethal Lockdown match al No Surrender (in coppia con il Team 3D e contro la MEM e The British Invasion ed al Bound for Glory perdono la possibilit\u00e0 di vincere sia il titolo TNA World Tag Team Championship che IWGP Tag Team Championship in un Full Metal Mayhem match che disputano a fianco della MEM e con la possibilit\u00e0 di sfidare i nuovi detentori del titolo (The British Invasion) in uno Six Sides of Steel match ad un successivo episodio di \"Impact!\" e dove Brutus Magnus colp\u00ec l'arbitro subendo una squalifica ed impedendo che i Beer, Money Inc. potessero vincere.\nNel novembre dello stesso anno Storm e Roode sconfiggono The British Invasion in un match non titolato per unirsi ai Motor City Machine Guns e disputere un match valido per il titolo al successivo Turning Point.\nAl Turning Point The British Invasion convince la dirigenza della federazione a spostare James Storm verso un match da disputare singolo e dove fosse in palio il titolo TNA Global Championship ed al Genesis tornati insieme sconfiggono The Band (Kevin Nash e Syxx-Pac).\nBeer, Money Inc. e la stable Fortune (2010).\nCon l'arrivo di Hulk Hogan ed Eric Bischoff nella dirigenza della in TNA il tempo televisivo dei Beer, Money Inc. in televisione fu significativamente ridotto e nell'edizione dell'8 marzo 2010 di Impact! (e come unico modo per continuare ad essere considerati dalla nuova dirigenza) fecero un turn heel sfidando e sconfiggendo Jeff Jarrett in un handicap match.\nAl Destination X i Beer Money sfidarono e persero un tag team match valido per i titoli di coppia contro Matt Morgan ed Hernandez ed al successivo Lockdown insieme a Sting e Desmond Wolfe rappresentarono il \"Team Flair\" nel tradizionale Lethal Lockdown match e dove furono sconfitti dal \"Team Hogan\" (Abyss, Jeff Jarrett, Rob Van Dam e Jeff Hardy) prima di intraprendere una faida contro Jeff Hardy e Mr. Anderson gi\u00e0 conosciuti come \"The Enigmatic Assholes\" e da cui furono sconfitti a Slammiversary VIII.\nNell'edizione di Impact! successiva Ric Flair annunci\u00f2 l'intenzione di rifondare la stable dei Four Horsemen con i Beer, Money Inc., A.J. Styles, Desmond Wolfe e Kazarian dandogli il nome di Fortune e dicendo a Storm e Roode di dover diventare gli Ole Anderson e Tully Blanchard del gruppo e dopo che il titolo di coppia fu reso vacante nel mese di giugno i due parteciparono al torneo bandito per trovare gli sfidanti al titolo detenuto dai Motor City Machine Guns (MCMG) sconfiggendo prima contro il Team 3D ed in seguito il team \"Ink Inc.\" (Jesse Neal e Shannon Moore) ma perdendo poi il match decisivo al Victory Road contro i detentori e campioni (MCMG) e che comunque gli permise di entrare in una \"Best of Five Series\" trasmessa negli episodi di \"Impact!\" successivi e dove (e sempre contro i MCMG) vinsero il primo match (un Ladder match), il secondo (uno Street Fight match) dopo aver colpito gli avversari con delle bottiglie di birra ma persero il terzo (uno steel cage match ed il quarto (Ultimate X match e nell'episodio del 19 agosto furono sconfitti in un 2 out of 3 falls tag team match perdendo quindi i \"Migliori da una serie di cinque incontri\" (Best of Five Series) per due vittorie a tre.\nNella stessa serata alla stable fortune furono aggiunti Douglas Williams e Matt Morgan prima di aprire una faida con gli Extreme Version 2.0 (EV2) (una stable proveniente dalla federazione Extreme Championship Wrestling e che al Bound for Glory sconfisse la Fortune (compresi Storm e Roode) in un Lethal Lockdown match. Nel seguente episodio di \"Impact!\" la fortune strinse un'alleanza con la stable \"Immortal\" ed al Turning Point sconfissero gli EV2 in un ten-man tag team match e poich\u00e9 la stipulazione del match prevedeva che dalla stable perdente si sarebbe dovuto licenziare un componente Ric Flair (il capo della Fortune) decise di licenziare Sabu.\nQuarto titolo TNA World Tag Team Championship e scioglimento (2011).\nAl Final Resolution i Beer, Money Inc. tornano a concentrarsi sul titolo di coppia (il TNA World Tag Team Championship) e vincono il match per determinare i Number One Contender contro Ink Inc. e nel gennaio 2011 al Genesis sconfiggono i campioni in carica (i Motor City Machine Guns) vincendo per la quarta volta il titolo TNA World Tag Team Championship.\nIl 31 gennaio la Fortune fece un turn face interferendo nel match valido per il TNA World Heavyweight Championship fra Mr. Anderson e Jeff Hardy ma Ric Flair (che non fu presente nello spettacolo in cui ci\u00f2 avvenne) rimase heel ed il 17 febbraio pass\u00f2 con gli Immortal.\nAl Lockdown la Fortune (con Christopher Daniels, Kazarian ed i Beer, Money Inc.) sconfisse gli Immortal (con Ric Flair, Abyss, Bully Ray e Matt Hardy) in un Lethal Lockdown match ed al Sacrifice sconfiggono (mantenendo il titolo di coppia) Chris Harris e Matt Hardy. Due settimane pi\u00f9 tardi Roode subisce un attacco da parte di Eric Bischoff e si infortuna una spalla e cos\u00ec allo Slammiversary IX solo James Storm pu\u00f2 difendere il titolo di coppia che, come partner sceglie Alex Shelley e, con il nome di \"Gun Money\" (da Motor City Machine \"Guns\" e Beer, \"Money\" Inc.) vincono il match difendendo il titolo contro 'The British Invasion' (Douglas Williams e Magnus) che facevano parte degli Immortal (il team di Bischoff!).\nRoode torna a combattere nell'episodio del 23 giugno dove in un match senza stipulazioni del titolo e con Storm vengono sconfitti da Matt Morgan e Crimson e cos\u00ec il 13 luglio diventano il tag team con il regno pi\u00f9 lungo della storia della TNA superando i 184 giorni del precedente record di A.J. Styles e Tomko nel 007.\nAd Hardcore Justice difendono il titolo sconfiggendo Mexican America (Anarquia ed Hernandez) e due giorni dopo in un rematch perdono il titolo totalizzando il record di 212 giorni di regno.\nDa giugno a settembre dello stesso anno Storm e Roode partecipano alle Bound for Glory Series indette per determinare il contendente numero uno al titolo TNA World Heavyweight Championship e quando la prima fase del torneo finisce entrambi si ritrovano nelle prime quattro posizioni della classifica ed ottenendo il diritto di partecipare alle semifinali del No Surrender e dove Strom (sconfitto da Bully Ray) viene eliminato e Roode (vincente contro Gunner) disputa e vince la finale con uno schienamento su Bully Ray.\nAl Bound for Glory e dove disput\u00f2 il match per il titolo di campione del mondo (TNA World Heavyweight Championship) Roode viene sconfitto per schienamento dal detentore Kurt Angle pur nonostante avesse avuto un braccio appoggiato ad una corda (l'arbitro non lo vide) e nel successivo episodio di \"Impact Wrestling\" e dopo che fu rivelato che Roode non era eleggibile per un match di rivincita Sting (l'allora delegato a prendere queste decisioni) decise di dare la prossima Title shot a Storm (proprio il suo compagno di tag team) il quale riusci a sconfiggere Angle ed a vincere il suo primo titolo del mondo.\nNell'episodio del 3 novembre Roode sconfigge Storm e vince il titolo dopo averlo colpito con la sua stessa bottiglia di birra e sancendo cos\u00ec la fine del tag team Beer, Money Inc.\nApparizioni occasionali (2013\u20132014).\nStorm e Roode si riuniscono dopo due anni il 4 dicembre 2013 (evento trasmesso il 2 gennaio 2014 in una puntata di \"Impact Wrestling\" e sconfiggono Kurt Angle and Gunner ed il due febbraio lottano anche nel TNA One Night Only Joker's Wild dove vengono sconfitti da The Wolves.\nRitorno dei Beer Money e quinto titolo TNA World Tag Team Championship (2016).\nDurante la puntata di Impact Wrestling su POP TV del 05 Gennaio 2016, il duo formato da Bobby Roode e James Storm ha riformato Beer Money dopo che Storm ha fatto il suo ritorno a sorpresa in TNA per salvare lo stesso Roode dall'attacco di Bram ed Eric Young ed il 26 gennaio Storm vince la valigetta del Feast or Fired contenente la possibilit\u00e0 di sfidare i detentori del titolo TNA World Tag Team Championship ed il 31 gennaio sconfiggono The Wolves vincendo il titolo per la quinta volta.\nPerdono il titolo il 19 marzo 2016 contro Decay (Abyss e Crazzy Steve.\nNei giorni successivi Bobby Roode lascia la TNA sciogliendo definitivamente il team."}
{"id": "3418213", "revid": "1516566", "url": "https://it.wikipedia.org/wiki?curid=3418213", "title": "Basiliximab", "text": "Il basiliximab (nome commerciale \"Simulect\") \u00e8 un anticorpo monoclonale di tipo chimerico (topo-Uomo) che si lega alla catena \u03b1 chain (CD25) del recettore dell'IL-2 delle cellule T.\nIndicazioni.\nViene usato per la prevenzione del rigetto d'organo nel trapianto, specialmente nel trapianto del rene e per la profilassi della malattia del trapianto contro l'ospite (GvHD) nel trapianto allogenico di cellule staminali ematopoietiche. Viene commercializzato dalla Novartis Pharmaceuticals; \u00e8 stato approvato per l'uso dalla FDA nel 1998.\nSimilmente al daclizumab, ritirato dal mercato europeo, basiliximab riduce la severit\u00e0 e l'incidenza nel trapianto di rene del rigetto senza incrementare le infezioni opportunistiche.\nMeccanismo d'azione.\nIl Basiliximab agisce sull'antigene CD25, isotipo dell'IgG1, presente sulla superficie dei linfociti T cellule coinvolte nel meccanismo del rigetto dei trapianti d'organo).\nIl CD25 \u00e8 un recettore che stimola la sintesi dell'interleuchina-2 e stimola anche i linfociti T a suddividersi. Legandosi al CD25, il basiliximab blocca l'attivit\u00e0 dell'interleuchina-2, e si comporta per questo come un antagonista della stessa; esso riduce cos\u00ec la velocit\u00e0 e capacit\u00e0 di duplicazione dei linfociti. Infatti, l'IL-2 si lega alla subunit\u00e0 p55 del recettore CD25 che \u00e8 l'effettore dei meccanismi di trasduzione della sintesi della stessa IL-2. Ci\u00f2 determina clinicamente una riduzione del rischio di rigetto."}
{"id": "3418217", "revid": "729019", "url": "https://it.wikipedia.org/wiki?curid=3418217", "title": "SNCASO SO-1120 Ariel III", "text": " \nLo SNCASO SO-1120 Ariel III fu un elicottero leggero monoturbina triposto realizzato dall'azienda francese Soci\u00e9t\u00e9 nationale des constructions a\u00e9ronautiques du sud-ouest (SNACSO) nei primi anni cinquanta e rimasto allo stadio di prototipo.\nUltimo sviluppo della serie degli Ariel, il SO-1100 Ariel ed il successivo SO-1110 Ariel II, era anch'esso caratterizzato dall'adozione di un rotore tripala messo in movimento sfruttando la tecnologia \"tip jet\", che invece di trasmettere la potenza del motore al rotore principale tramite alberi di trasmissione e gruppi di riduzione, utilizza la reazione all'aria compressa emessa da ugelli posti alla fine di ogni pala. La differenza principale con i suoi predecessori fu l'adozione, come unit\u00e0 abbinata al compressore, di una turbina a gas in luogo dei precedenti motori a combustione interna.\nIl progetto, pur avendo finalit\u00e0 sperimentali, serv\u00ec come base per lo sviluppo del primo elicottero avviato alla produzione in serie, il SNCASO SO-1221 Djinn prodotto dalla A\u00e9rospatiale."}
{"id": "3418222", "revid": "1543377", "url": "https://it.wikipedia.org/wiki?curid=3418222", "title": "Philip Rosseter", "text": "Biografia.\nDal 1603 fino alla sua morte nel 1623 fu liutista di Giacomo I d'Inghilterra. Rosseter \u00e8 conosciuto principalmente per \"A Book of Aires\" che fu scritto con Thomas Campion. Alcuni critici letterari hanno dichiarato che Campion scrisse le poesie per le canzoni di Rosseter, ma questo non sembra essere il caso. \u00c8 probabile che Campion sia stato l'autore della prefazione del libro, che ha criticato madrigalismi eccessivi e contrappunto complesso. I due uomini avevano una stretta relazione professionale e personale; Campion, quando mor\u00ec nel 1620, dichiar\u00f2 Rosseter suo unico erede.\nLe canzoni per liuto di Rosseter sono generalmente brevi, omofoniche, con minime ripetizioni e povere di espressione nel testo mentre sono ricche di invenzioni musicali. Il suo libro seguente fu \"Lessons for Consort\" (1609) con pezzi per consort di bandora, cittern, liuto, flauto e viola da gamba, che conteneva arrangiamenti di altre sue musiche precedenti.\nRosseter ebbe una carriera un po' con alti e bassi, e in generale soccombente, nel teatro inglese rinascimentale. Nel 1609, assieme a Robert Keysar, rilev\u00f2 una compagnia di attori ragazzi, i \"Children of the Chapel\". Rosseter fu capace, attraverso i suoi collegamenti con la Corte, di ottenere il patronaggio della sovrana, cos\u00ec che essi divennero \"Children of the Queen's\" (una distinzione che avevano perso prima che Rosseter acquisisse la compagnia). La compagnia and\u00f2 avanti per pochi anni e la locazione del \"Whitefriars Theatre\" termin\u00f2 alla fine del 1614. Rosseter tent\u00f2 (1615-17) tent\u00f2 di aprire un nuovo teatro a \"Porter's Hall\", vicino al \"'Blackfriars Theatre\" ma l'impresa fall\u00ec per l'opposizione locale. La compagnia si sciolse cos\u00ec nel 1617.\nUn pezzo intitolato \"Rosseter's Galliard\" di Giles Farnaby \u00e8 compreso nel Fitzwilliam Virginal Book (no. CCLXXXIII), probabilmente un rifacimento di una composizione di Rosseter."}
{"id": "3418230", "revid": "1149807", "url": "https://it.wikipedia.org/wiki?curid=3418230", "title": "Capitoli di Keroro", "text": "Questa \u00e8 la lista dei capitoli del manga \"Keroro\", realizzato da Mine Yoshizaki. In Giappone la serie \u00e8 serializzata da Kadokawa Shoten sulla rivista \"Sh\u014dnen Ace\". I singoli capitoli sono poi raccolti in volumi formato tank\u014dbon, pubblicati a partire dal 29 novembre 1999 a cadenza aperiodica. La serie segue le avventure del Plotone Keroro, un esercito di alieni invasori dall'aspetto simile a rane che tenta di impossessarsi del pianeta Terra partendo dalla loro base segreta sotto alla casa della famiglia Hinata.\nIl manga viene pubblicato in italiano da Star Comics sulla testata \"Up\" a partire dal 17 aprile 2007 in volumi corrispondenti agli originali giapponesi. La pubblicazione \u00e8 stata interrotta tra il 2008 e il 2010 per aspettare l'arrivo dei nuovi volumi dal Giappone. Il 26 gennaio 2010 la pubblicazione \u00e8 ripresa sulla testata \"Storie di Kappa\" con l'uscita del volume 16."}
{"id": "3418235", "revid": "1777102", "url": "https://it.wikipedia.org/wiki?curid=3418235", "title": "Gianluca Pini", "text": "Biografia.\n\u00c8 stato un deputato nella XV, XVI e XVII legislatura. \nDall'8 gennaio 2015 \u00e8 stato vicepresidente del Comitato per la legislazione e vicepresidente del Comitato permanente sulla politica estera e relazioni esterne dell'Unione europea. \n\u00c8 stato inoltre componente della commissione Affari esteri e comunitari, della Commissione parlamentare di inchiesta sul rapimento e sulla morte di Aldo Moro e della Commissione parlamentare di inchiesta sui fenomeni della contraffazione, della pirateria in campo commerciale e del commercio abusivo.\nAttivit\u00e0 politica.\nFu segretario nazionale della Lega Nord Romagna dal 1999 al 2015.\nPini \u00e8 tra i fondatori dei \"Barbari sognanti\" la corrente che nel 2012 porta Roberto Maroni a segretario della Lega Nord.\nNel 2013 annuncia la sua candidatura al congresso del partito, sfidando Umberto Bossi e Matteo Salvini, ma la candidatura non viene accettata per un vizio di forma.\nRappresentante dell'area Federalista e Autonomista della Lega Nord, al congresso del 2017 sostiene il candidato Giovanni Fava alternativo a Matteo Salvini.\nA gennaio 2018 annuncia di non volersi ricandidare alle elezioni politiche per motivi personali.\nAttivit\u00e0 imprenditoriale.\nDopo l'avventura politica \u00e8 tornato all'attivit\u00e0 imprenditoriale. \nE' titolare di numerosi ristoranti ed esercizi pubblici nella riviera romagnola .\nPini \u00e8 stato presidente dalla stagione sportiva 2003/2004 alla stagione 2011/2012 dell'A.S.D. Tre Martiri 1949 S.M. (gi\u00e0 Pol. Tre Martiri di S. Martino in Strada)"}
{"id": "3418237", "revid": "729019", "url": "https://it.wikipedia.org/wiki?curid=3418237", "title": "Battaglia di Monterotondo", "text": "La battaglia di Monterotondo fu uno scontro armato, svoltosi il 25 ottobre 1867, tra truppe garibaldine in marcia verso Roma e truppe pontificie di stanza a Monterotondo. Termin\u00f2 con la vittoria dei garibaldini.\nSvolgimento.\nNell'ottobre 1867 Giuseppe Garibaldi organizz\u00f2 una spedizione di volontari alla conquista di Roma. Confinato a Caprera, diede ai suoi comandanti l'ordine di muoversi verso il Lazio. Il generale si sarebbe unito ai soldati in un secondo tempo e avrebbe guidato la marcia decisiva sull'Urbe. Sapeva di violare gli accordi tra Italia e Francia, ma era convinto che, davanti al fatto compiuto, Napoleone III non avrebbe scatenato una guerra contro l'Italia.\nGaribaldi evase da Caprera il 19 ottobre e si un\u00ec ai suoi volontari nell'agro romano, mettendosi in marcia verso Roma. La chiave di volta del piano era la conquista di Monterotondo, da dove si controllano la via Salaria e la via Nomentana. In un primo tempo il generale decise di attaccare il 24 ottobre ma le guide scomparvero e il terreno fu reso fangoso dalla pioggia. La mattina del 25 ottobre Garibaldi decise l'attacco puntando alle due porte: Porta Romana e Porta Ducale.\nLe colonne di Eugenio Valzania e di Caldesi attaccano Porta Romana, ma vennero respinte dopo un fitto fuoco di fucileria. Anche la colonna di Mosto fall\u00ec l'attacco a Porta Ducale. Dopo due nuovi attacchi a Porta Romana, guidati dal figlio Menotti, Garibaldi decise un attacco notturno. I garibaldini spinsero un carro pieno di zolfo sulla porta incendiandola, poi, dopo aver cannoneggiato la porta, attaccarono. Gli attaccanti lanciarono un altro carro in fiamme sull'ingresso del castello, che alla fine venne preso.\nNonostante la vittoria Garibaldi sub\u00ec perdite considerevoli e non riusc\u00ec a vincere la decisiva Battaglia di Mentana, svoltasi il 3 novembre 1867, la cui sconfitta segn\u00f2 la fine dell'avventura garibaldina."}
{"id": "3418240", "revid": "89688", "url": "https://it.wikipedia.org/wiki?curid=3418240", "title": "Oruchuban Ebichu", "text": ""}
{"id": "3418241", "revid": "39517754", "url": "https://it.wikipedia.org/wiki?curid=3418241", "title": "Beer Money", "text": ""}
{"id": "3418242", "revid": "216824", "url": "https://it.wikipedia.org/wiki?curid=3418242", "title": "Laurent del Belgio", "text": ""}
{"id": "3418244", "revid": "2154643", "url": "https://it.wikipedia.org/wiki?curid=3418244", "title": "Vallenato", "text": "Il vallenato \u00e8 un genere musicale caratteristico dello stato della Colombia. Il nome deriva dal suo luogo di origine, ovvero la \"Valle\", territorio in cui nacque. La valle a cui fa riferimento il nome \u00e8 situata fra la Sierra Nevada de Santa Marta e la Serran\u00eda de Perij\u00e1, nel nord della Colombia.\nInsieme con il \"cumbia\", \u00e8 un popolare genere folcloristico in Colombia. Proviene principalmente dalle regioni caraibiche della Colombia. Un brano molto noto del genere \u00e8 \"La gota fr\u00eda\", composta da Emiliano Zuleta Baquero nel 1938. Uno dei migliori cantanti di questo genere musicale \u00e8 Rafael Orozco Maestre.\nDal 2006 il genere musicale del vallenato \u00e8 stato aggiunto come categoria dei Latin Grammy Awards."}
{"id": "3418247", "revid": "37401", "url": "https://it.wikipedia.org/wiki?curid=3418247", "title": "Civilt\u00e0 di Samarra", "text": ""}
{"id": "3418254", "revid": "521302", "url": "https://it.wikipedia.org/wiki?curid=3418254", "title": "Bursaspor Kul\u00fcb\u00fc", "text": ""}
{"id": "3418256", "revid": "339392", "url": "https://it.wikipedia.org/wiki?curid=3418256", "title": "Shikabane Hime", "text": ""}
{"id": "3418261", "revid": "599013", "url": "https://it.wikipedia.org/wiki?curid=3418261", "title": "Denver Open 1973 - Singolare", "text": "Il singolare del torneo di tennis Denver Open 1973, facente parte della categoria World Championship Tennis, ha avuto come vincitore Mark Cox che ha battuto in finale Arthur Ashe 6-1, 6-1."}
{"id": "3418276", "revid": "1546219", "url": "https://it.wikipedia.org/wiki?curid=3418276", "title": "Peter van Diest", "text": "\"Elckerlijc\", traducibile in lingua italiana come \"L'uomo comune\", \u00e8 arrivato sino ai giorni nostri in forma di manoscritto, in cui per\u00f2 non veniva menzionato il nome dell'autore. Una traduzione in latino del 1539 di Georgius Macropedius, tuttavia, afferma che l'autore originale \u00e8 un certo Petrus Diesthemius ('Peter von Diest'). Poco altro \u00e8 conosciuto sullo scrittore.\n\u00c8 stato identificato con il monaco certosino Petrus Dorlandus (1454\u20131507), che visse a Diest (l'attuale Belgio) e scrisse delle vite dei santi. Questa identificazione, tuttavia, \u00e8 controverso tra i filologi."}
{"id": "3418283", "revid": "181699", "url": "https://it.wikipedia.org/wiki?curid=3418283", "title": "Acido elenolico", "text": "L'acido elenolico \u00e8 un derivato dell'idrolisi dell'oleuropeina, un glucoside dal sapore amaro presente in tutta la pianta dell'olivo compresi i frutti (olive) ma concentrato soprattutto nelle foglie. Comunemente gli estratti delle foglie di olivo, sempre pi\u00f9 utilizzati come integratori alimentari, sono titolati esclusivamente in oleuropeina.\nL'acido elenolico \u00e8 considerato un antiossidante, combatte i radicali liberi, facilita la circolazione del sangue e \"in vitro\" si \u00e8 dimostrato un potente antibatterico ed antivirale. \u00c8 presente nell'olio extravergine di oliva e nei decotti di foglie di olivo.\nVerso la fine degli anni 60 la Upjohn Company, importante societ\u00e0 farmaceutica statunitense, ha effettuato notevoli studi sulle capacit\u00e0 antibatteriche ed antivirali dell'acido elenolico e per renderlo disponibile al consumo umano ha derivato da esso un sale, il calcio elenolato. Constatato che tale calcio elenolato si fissava sulle proteine del sangue ed era pertanto inefficace, la Upjohn ha abbandonato le ricerche. Risulta peraltro che l'acido elenolico, presente in piccola quantit\u00e0 nell'olio extravergine di oliva ed in certi decotti di foglie di olivo, venga assimilato facilmente."}
{"id": "3418295", "revid": "1442080", "url": "https://it.wikipedia.org/wiki?curid=3418295", "title": "Swedish Pro Tennis Championships 1973 - Singolare", "text": "Il singolare del torneo di tennis Swedish Pro Tennis Championships 1973, facente parte della categoria World Championship Tennis, ha avuto come vincitore Stan Smith che ha battuto in finale John Alexander 5-7, 6-4, 6-2."}
{"id": "3418298", "revid": "767487", "url": "https://it.wikipedia.org/wiki?curid=3418298", "title": "Iowa gambling task", "text": "L'Iowa gambling task \u00e8 un test psicologico basato sul gioco d'azzardo (dall'inglese \"gambling\"), utilizzato per osservare i meccanismi decisionali della mente umana nella vita reale. Ideato da Antoine Bechara, Antonio Damasio, Daniel Tranel e Steven Anderson, allora ricercatori all'Universit\u00e0 dell'Iowa, \u00e8 stato utilizzato in diversi esperimenti mirati ad analizzare la capacit\u00e0 di scelta carente in pazienti con lesioni alla corteccia prefrontale ventromediale o alla corteccia orbitofrontale. Poich\u00e9 \u00e8 stato dimostrato che lesioni in queste aree comportano l'incapacit\u00e0 di rievocare le emozioni relative a eventi passati, ci si aspetta che i pazienti affetti siano incapaci di trarre profitto dalle esperienze precedenti, effettuando le proprie scelte in modo del tutto casuale.\nL'Iowa gabling task \u00e8 ampiamente utilizzato nella ricerca sulla cognizione e sulle emozioni. Una \"review\" del 2006 ha evidenziato che il test era stato usato in oltre 400 articoli.\nFormulazione del test.\nAi soggetti vengono presentati quattro mazzi di carte da gioco, due \"buoni\" e due \"cattivi\". Ogni mazzo contiene carte che comportano sia una vincita che una perdita. Nei mazzi \"buoni\" la vincita \u00e8 bassa, ma la perdita \u00e8 minore (ad esempio vincita 50 $ - perdita 25 $); nei mazzi \"cattivi\" sebbene le vincite possibili siano alte, le perdite sono ancora maggiori (vincita 100 $ - perdita 125 $).\nInizialmente ai partecipanti viene data una somma di denaro e ricevono l'istruzione di massimizzare la vincita.\nDopo alcune mani, i soggetti sani evidenziano l'abilit\u00e0 di effettuare la scelta meno rischiosa e che comporta pi\u00f9 vincite a lungo termine, tendono cio\u00e8 a pescare carte dai mazzi \"buoni\". Al contrario i soggetti con lesioni, non mostrano questo pattern, continuando a pescare indifferentemente da entrambi i mazzi. Il loro deficit neurologico inficia la capacit\u00e0 di apprendere dagli errori passati e influisce sul loro comportamento nel gioco. Per questo motivo, secondo gli autori del test, i soggetti con lesioni alla corteccia prefrontale ventromediale, seppur dotati di capacit\u00e0 cognitive e intellettive nella norma, hanno grandi difficolt\u00e0 a prendere decisioni in situazioni di vita reale."}
{"id": "3418300", "revid": "6923", "url": "https://it.wikipedia.org/wiki?curid=3418300", "title": "Senecioneae", "text": "Senecioneae , con circa 150 generi e oltre 3.000 specie, \u00e8 la pi\u00f9 ampia trib\u00f9 della famiglia delle Asteraceae (sottofamiglia Asteroideae). Quasi un terzo delle specie della trib\u00f9 appartengono al genere \"Senecio\".\nDescrizione.\nLe specie appartenenti a questa trib\u00f9 presentano una estrema variet\u00e0 di forme. Esistono specie annuali e altre perenni, specie rampicanti, arbustive e arboree, specie xerofite e specie acquatiche.\nLe foglie sono per lo pi\u00f9 alterne, a volte riunite in rosette, picciolate o sessili, di solito con lamina fogliare semplice o profondamente lobata.\nI capolini, sessili o peduncolati, sferici o discoidali, sono spesso riuniti in infiorescenze a corimbo o a spiga; in alcune specie sono singoli. Le brattee, di numero variabile, disposte in una o pi\u00f9 file, libere o parzialmente fuse, circondano il capolino. I fiori centrali, tubolari, sono actinomorfi, mentre quelli periferici, ligulati, spesso erroneamente considerati petali, sono zigomorfi.\nI frutti sono acheni di forma cilindrica, da oblunga a ellissoide, talora appiattiti, a coste o lisci, glabri o pelosi. Di solito \u00e8 presente un pappo, costituito da pochi a molti filamenti, bianchi o colorati, disposti in una o pi\u00f9 file.\nDistribuzione e habitat.\nLa trib\u00f9 Senecioneae ha una distribuzione cosmopolita. Le aree a clima mediterraneo (bacino del Mediterraneo, costa della California, Cile centrale, provincia del Capo in Sudafrica e costa sudoccidentale dell'Australia) costituiscono punti di maggiore biodiversit\u00e0 ma taxa di questa trib\u00f9 sono ampiamente distribuiti nell aree climatiche boreale, temperata e tropicale. Centri di biodiversit\u00e0 sono presenti in Messico, in America centrale, nella regione andina, nell'Africa tropicale e nell'Asia centrale e orientale.\nTassonomia.\nLa famiglia di appartenenza della trib\u00f9 (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della grande famiglia delle Asteraceae, da un punto di vista filogenetico, la trib\u00f9 Senecioneae fa parte del \"supergruppo\" Asteroideae grade o sottofamiglia Asteroideae che \u00e8 una delle 12 sottofamiglie nella quale \u00e8 stata suddivisa la famiglia Asteraceae; l'altro \u00e8 il \u201csupergruppo\u201d Non-Asteroideae contenente il resto delle undici sottofamiglie. Senecioneae \u00e8 una delle 21 trib\u00f9 della sottofamiglia. La trib\u00f9 Senecioneae a sua volta comprende 5/6 sottotrib\u00f9.\nI caratteri distintivi (e diagnostici) della trib\u00f9 sono:\nI due ultimi caratteri sono considerati tra le principali sinapomorfie della trib\u00f9.\nOltre a questi caratteri vanno considerati quelli generali del \"supergruppo Asteroideae\":\nFilogenesi.\nLa divisione della trib\u00f9 nelle 5 sottotrib\u00f9 attuali \u00e8 sicuramente provvisoria e sono necessari ulteriori studi per approfondire ulteriormente la sua struttura. Anche la sua posizione nell'ambito della sottofamiglia Asteroideae \u00e8 da verificare: potrebbe essere \u201cgruppo fratello\u201d di un clade formato dalle trib\u00f9 Calenduleae, Gnaphalieae, Astereae e Anthemideae oppure \u201cgruppo fratello\u201d di un clade formato dalle trib\u00f9 Inuleae, Athroismeae, Feddeeae, Helenieae \u00e8 il gruppo \u201cHeliantheae Alliance\u201d.\nUn recente studio (Pelser et al., 2007) basato sull'analisi del DNA di 614 specie appartenenti a 114 generi dei 150 previsti per la trib\u00f9 ha chiarito le posizioni di alcuni generi, individuato alcuni raggruppamenti e segnalato alcune specie del genere Senecio posizionate (da un punto di vista filogenetico) decisamente al di fuori del suo nucleo. In effetti questo genere con oltre 1200 specie si presenta ampiamente polifiletico (dallo studio sono emerse ben 8 specie o raggruppamenti al di fuori del clade Senecio - vedi Senecioninae).\nSe inizialmente alcuni autori attribuivano alla trib\u00f9 Senecioneae anche il genere \"Doronicum\", attualmente altri autori lo collocano invece in una trib\u00f9 a s\u00e9 stante (Doroniceae). Stessa sorte potrebbe toccare al genere Abrotanella (attualmente unico genere della sottotrib\u00f9 Abrotanellinae) che in base alle ultime ricerche riceve poco sostegno per la sua inclusione nella trib\u00f9.\nIl gruppo Tussilagininae \"sensu\" Bremer (1994) si \u00e8 dimostrato largamente parafiletico e attualmente \u00e8 diviso in tre sottotrib\u00f9: \nUna quarta sottotrib\u00f9 (Chersodominae) potrebbe essere formata dall'unico genere \"Chersodoma\" formato da 9 specie distribuite soprattutto nelle Ande (dall'Argentina al Per\u00f9), caratterizzato da arbusti dioici e erbe perenni.\nLa sottotrib\u00f9 Senecioninae, con 95 generi e circa 3420 specie, il pi\u00f9 grande gruppo della trib\u00f9, \u00e8 ben supportata dai dati filogenetici, ma rimane il problema del genere \"Senecio\" che oltre ad essere polifiletico risulta essere anche parafiletico. A questo riguardo viene proposto di trasferire alcune specie dei generi \"Aetheolaena\", \"Culcitium\", \"Hasteola\", \"Iocenes\", \"Lasiocephalus\", e \"Robinsonia\" in \"Senecio\".\nInoltre rimangono da esaminare una quindicina di generi considerati da alcuni Autori appartenenti alla trib\u00f9, ma non assegnati a nessuna sottotrib\u00f9 (vedi elenco finale del seguente paragrafo).\nIl cladogramma a lato tratto dalla pubblicazione citata e semplificato, dimostra la struttura filogenetica interna della trib\u00f9 e alcuni collegamenti verso altre trib\u00f9.\nElenco dei generi.\nLa trib\u00f9 comprende 5 sottotrib\u00f9, circa 150 generi e oltre 3000 specie:\nSottotrib\u00f9 Abrotanellinae.\nComprende 1 genere e 20 specie\nSottotrib\u00f9 Brachyglottidinae.\nComprende 9 generi e circa 60 specie:\nSottotrib\u00f9 Othonninae.\nComprende 5 generi e circa 250 specie:\nSottotrib\u00f9 Senecioninae.\nComprende 95 generi e circa 3420 specie :\nSottotrib\u00f9 Tussilagininae.\nComprende 36 generi e circa 670 specie:\nGeneri incertae sedis.\nL'elenco seguente \u00e8 formato da generi incertae sedis che alcuni Autori considerano appartenenti al gruppo delle Senecioneae senza per\u00f2 essere assegnato a nessuna sottotrib\u00f9:"}
{"id": "3418304", "revid": "287204", "url": "https://it.wikipedia.org/wiki?curid=3418304", "title": "Associazione Sportiva Livorno Calcio 1999-2000", "text": "Questa pagina contiene i dati relativi alla stagione sportiva 1999-2000 dellAssociazione Sportiva Livorno Calcio.\nStagione.\nIl Livorno disputa la serie C1 girone A. Termina 7\u00b0 con 46 punti in classifica, 12 meno del capolista."}
{"id": "3418308", "revid": "39518785", "url": "https://it.wikipedia.org/wiki?curid=3418308", "title": "Teleradiocity Lombardia", "text": ""}
{"id": "3418310", "revid": "39518803", "url": "https://it.wikipedia.org/wiki?curid=3418310", "title": "Teleradiocity Genova", "text": ""}
{"id": "3418319", "revid": "39518872", "url": "https://it.wikipedia.org/wiki?curid=3418319", "title": "Teleradio City", "text": ""}
{"id": "3418328", "revid": "201394", "url": "https://it.wikipedia.org/wiki?curid=3418328", "title": "Masami Akita", "text": ""}
{"id": "3418330", "revid": "339392", "url": "https://it.wikipedia.org/wiki?curid=3418330", "title": "Quarta Rete TV", "text": ""}
{"id": "3418341", "revid": "39224", "url": "https://it.wikipedia.org/wiki?curid=3418341", "title": "Primaantenna", "text": ""}
{"id": "3418346", "revid": "599013", "url": "https://it.wikipedia.org/wiki?curid=3418346", "title": "Terapia con anticorpi monoclonali", "text": "La terapia con anticorpi monoclonali prevede l'utilizzo di anticorpi monoclonali che si legano specificamente alle cellule bersaglio; questo pu\u00f2 quindi stimolare il sistema immunitario del paziente ad aggredire le cellule stesse.\n\u00c8 possibile creare un frammento mAb specifico per quasi tutti gli antigeni di superficie extracellulare delle cellule bersaglio.\nQuesta branca della farmacologia \u00e8 oggetto di ingenti investimenti e ricerche cliniche al fine di ottenere anticorpi attivi contro malattie gravi, quali l'artrite reumatoide, la sclerosi multipla e diverse forme di tumore.\nSi conoscono alcuni modi diversi per produrre gli anticorpi utilizzabili per la terapia, tra questi l'uso di anticorpi monoclonali per attaccare e distruggere le cellule tumorali bloccando specifici recettori e prevenendo quindi la crescita tumorale da essa dipendente.\nAll'interno di questo gruppo di farmaci esistono altre sotto differenziazioni terapeutiche come la radioimmunoterapia, dove si sfrutta una dose radioattiva localizzata sulla linea cellulare bersaglio dell'anticorpo, in modo da \"mirare\" sul bersaglio cellulare la radioattivit\u00e0 necessaria per l'uccisione della cellula.\nStoria.\nNel corso degli anni Settanta era noto come il mieloma (un tumore dovuto alla proliferazione patologica delle cellule B) portasse alla produzione di grandi quantit\u00e0 di anticorpi identici tra loro.\nNel 1975, Georges K\u00f6hler e C\u00e9sar Milstein pubblicarono sulla rivista \"Nature\" un metodo di preparazione e produzione degli anticorpi monoclonali. Nel 1984 Georges K\u00f6hler, Niels K. Jerne e C\u00e9sar Milstein hanno ricevuto il Premio Nobel per la medicina per questa scoperta. \nSuccessivamente nel 1988, Greg Winter ha messo a punto le prime tecniche per umanizzare gli anticorpi monoclonali, aprendo cos\u00ec la strada al loro uso in medicina.\nTipi di anticorpi monoclonali.\nVi sono due tipi di anticorpi monoclonali utilizzati nei trattamenti contro il tumore:\nApplicazioni cliniche.\nDi seguito una tabella riassuntiva delle principali applicazioni farmacologiche degli anticorpi monoclonali.\n\u00a7 Ritirato dal mercato nel 2010.\nAspetti economici.\nSin dal 2000, il mercato dei farmaci della classe degli anticorpi monoclonali \u00e8 cresciuto in modo esponenziale. I pi\u00f9 diffusi anticorpi monoclonali ad uso terapeutico sono:\nEssi rappresentavano l'80% dei ricavi nel 2006.\nNel 2007, otto dei 20 maggiori prodotti biotecnologici venduti nel mercato farmaceutico degli Stati Uniti, sono gli anticorpi monoclonali.\nQuesta rapida crescita della domanda di produzione degli anticorpi monoclonali \u00e8 stato molto bene accolta dai processi di industrializzazione della produzione di mAb.\nFarmacoeconomia.\nDi recente \u00e8 stata effettuata una ricerca di tipo farmacoeconomico della letteratura esistente che confronta le terapie classiche con chemioterapici e le nuove terapia con gli anticorpi monoclonali nel tumore della mammella femminile. I risultati portano a differenti conclusioni; infatti, le analisi economiche fatte sull'utilizzo della chemioterapia convenzionale comportano pi\u00f9 favorevoli rapporti di costo/efficacia, con valori inferiori al valore soglia internazionalmente accettato.\nDifferentemente gli studi condotti sugli anticorpi monoclonali: bevacizumab, lapatinib e trastuzumab hanno, invece mostrato risultati contrastanti; in alcuni studi gli anticorpi monoclonali sono risultati migliori come costo/efficace, in altri casi al contrario no ed in uno studio sono risultati pari come costo/efficacia.\nTra gli anticorpi monoclonali il trastuzumab \u00e8 l'unico che ha dimostrato di avere un buon rapporto costo/efficacia.\nInoltre la ricerca si conclude con la considerazione che l'efficacia sembra essere influenzata dal costo della terapia e dalle modalit\u00e0 di erogazione della stessa."}
{"id": "3418348", "revid": "300067", "url": "https://it.wikipedia.org/wiki?curid=3418348", "title": "Ron Riley (cestista 1973)", "text": "Carriera.\nGiocatore.\nScelto al secondo giro del draft NBA del 1996, Riley milita nelle leghe professionistiche statunitensi (CBA, NBDL ed ABA), nella serie A austriaca ed in Siria.\nAllenatore.\nVanta un'esperienza di assistente allenatore all'Universit\u00e0 di Great Falls.\nCuriosit\u00e0.\n\u00c8 cugino del cestista Marcus Banks."}
{"id": "3418352", "revid": "729019", "url": "https://it.wikipedia.org/wiki?curid=3418352", "title": "Walther von L\u00fcttwitz", "text": "Biografia.\nVon L\u00fcttwitz apparteneva a un'antica famiglia nobile originaria della Slesia e discendente da Lutholdus de Luptycz (Luptitz), cavaliere nobilitato nel 1319 da Enrico I di Slesia. Von L\u00fcttwitz fece parte del corpo dei cadetti come tenente di un reggimento di fucilieri; ebbe una rapida carriera nell'esercito reale tedesco, ricoprendo prima della prima guerra mondiale l'incarico di capo delle imperiali poste militari tedesche con il grado di colonnello.\nPromosso brigadiere generale e capo di Stato Maggiore della IV e della V Armata; dall'agosto 1910 fu posto a capo del decimo corpo d'armata sul fronte occidentale mentre dal novembre 1916 comand\u00f2 il Terzo Corpo d'Armata.\nDopo l'armistizio e la Rivoluzione di Novembre il Rat der Volksbeauftragten, il governo provvisorio tedesco lo nomin\u00f2 comandante in capo della Reichswehr e in questa vece partecip\u00f2 alla repressione dei moti spartachisti del 1919, agendo assieme ai \"Freikorps\".\nCome molti membri della Reichswehr von L\u00fcttwitz si opponeva al trattato di Versailles che umiliava la Germania; in particolare si opponeva alla parte che sanciva la riduzione dell'esercito tedesco a 100.000 uomini. A causa delle sue convinzioni Gustav Noske lo depose dal suo incarico; fu allora che von L\u00fcttwitz decise di agire: collaborando coi Freikorps e con la brigata Erhardt partecip\u00f2 al putsch di Kapp. Insieme a Wolfgang Kapp occup\u00f2 Berlino e insedi\u00f2 un governo provvisorio in contrapposizione a quello social democratico; Noske chiese l'intervento dell'esercito ma il governo di Bauer, di fronte al rifiuto del generale von Seeckt (il nuovo capo della Reichswhr) di intervenire, dovette fuggire a Dresda e poi a Stoccarda.\nNonostante tutto il colpo di Stato fall\u00ec dopo pochi giorni; von L\u00fcttwitz (neo ministro della difesa) fu costretto a riparare in Ungheria mentre Kapp fuggiva in Svezia; rimase in Ungheria sotto la protezione di Mikl\u00f3s Horthy fino a quando il presidente Hindenburg, suo vecchio compagno d'armi non lo amnisti\u00f2; mor\u00ec a Breslavia nel 1942.\nFortemente monarchico, durante la sua giovinezza L\u00fcttwitz visit\u00f2 i generali Fiorenzo Bava Beccaris e Luigi Pelloux (il primo ricambi\u00f2 anche la visita).\nSuo figlio Smilo von L\u00fcttwitz divenne un importante generale della Wehrmacht e poi della Bundeswehr."}
{"id": "3418356", "revid": "21880", "url": "https://it.wikipedia.org/wiki?curid=3418356", "title": "Orto Botanico Pietro Castelli", "text": ""}
{"id": "3418363", "revid": "131358", "url": "https://it.wikipedia.org/wiki?curid=3418363", "title": "Mika Yerevan", "text": ""}
{"id": "3418371", "revid": "72396", "url": "https://it.wikipedia.org/wiki?curid=3418371", "title": "Episodi di Bakuman.", "text": "Questa \u00e8 la lista degli episodi di \"Bakuman.\", serie televisiva anime prodotta da J.C.Staff, diretta da Kenichi Kasai e Noriaki Akitaya e tratta dall'omonimo manga scritto da Tsugumi \u014cba e illustrato da Takeshi Obata.\nLa prima stagione di 25 episodi \u00e8 stata annunciata sul numero 2 del 2010 della rivista \"Weekly Sh\u014dnen Jump\" ed \u00e8 stata trasmessa per la prima volta in Giappone sui canali NHK e NHK-E dal 2 ottobre 2010 al 2 aprile 2011. Come sigla di apertura \u00e8 stato utilizzato il brano \"Blue Bird\" eseguito da Kobukuro in due versioni differenti e con differenti video: per gli episodi dal 1 al 13 \u00e8 stata utilizzata una versione in cui viene cantata la prima strofa del brano, mentre per gli episodi dal 14 al 25 una versione in cui viene cantata la seconda strofa del brano. Come sigle di chiusura sono state utilizzate , eseguita da YA-KYIM, per gli episodi dal 1 al 13, e , eseguita da Y\u016b Takahashi, per gli episodi rimanenti. Per le nazioni europee i diritti sono stati acquistati da Viz Media Europe.\nLa seconda stagione \u00e8 composta da 25 episodi e fu annunciata nel dicembre 2010 sempre tramite la rivista \"Weekly Sh\u014dnen Jump\"; la trasmissione avvenne poi sempre su NHK-E dal 1\u00ba ottobre 2011 al 24 marzo 2012. Come sigla di apertura \u00e8 stato utilizzato il brano \"Dream of Life\" eseguito da It\u014d Sh\u014dhei per tutti gli episodi; come sigle di chiusura sono state utilizzate \"Monochrome Rainbow\", eseguita da Tommy Heavenly6, per gli episodi dal 1 al 16, e \"Parallel\", eseguita da Fumiya Sashida, per gli episodi rimanenti.\nLa terza stagione \u00e8 composta, come le precedenti due stagioni, da 25 episodi e fu annunciata dopo il successo della seconda nel numero doppio 3-4 del 2012 della rivista \"Weekly Sh\u014dnen Jump\". Ha iniziato la trasmissione il 6 ottobre 2012 su NHK-E e si \u00e8 conclusa il 30 marzo 2013. Come sigla di apertura \u00e8 stato utilizzato il brano \"Moshimo no nanashi\" eseguito da nano.RIPE per gli episodi dal 1 al 13, mentre per gli episodi dal 14 in poi \u00e8 stato utilizzato il brano \"23:40\" eseguita da Hyadain e Base Ball Bear. Come sigle di chiusura sono state utilizzate \"Pride on Everyday\", eseguita da Sphere, per gli episodi dal 1 al 13, e \"Yume Sketch\", eseguita da JAM Project, per gli episodi rimanenti."}
{"id": "3418377", "revid": "339392", "url": "https://it.wikipedia.org/wiki?curid=3418377", "title": "Hobgoblin Vive", "text": ""}
{"id": "3418378", "revid": "37401", "url": "https://it.wikipedia.org/wiki?curid=3418378", "title": "Ubaid", "text": ""}
{"id": "3418379", "revid": "131358", "url": "https://it.wikipedia.org/wiki?curid=3418379", "title": "Mika Football Club", "text": ""}
{"id": "3418380", "revid": "1442080", "url": "https://it.wikipedia.org/wiki?curid=3418380", "title": "Richmond WCT 1972 - Singolare", "text": "Il singolare del torneo di tennis Richmond WCT 1972, facente parte della categoria World Championship Tennis, ha avuto come vincitore Rod Laver che ha battuto in finale Cliff Drysdale 2\u20136, 6\u20133, 7\u20135, 6\u20133."}
{"id": "3418387", "revid": "131358", "url": "https://it.wikipedia.org/wiki?curid=3418387", "title": "Mika FC", "text": ""}
{"id": "3418399", "revid": "1543377", "url": "https://it.wikipedia.org/wiki?curid=3418399", "title": "Paionia", "text": "Paionia () \u00e8 un comune della Grecia situato nella periferia della Macedonia Centrale (unit\u00e0 periferica di Kilkis) con 31.674 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3418402", "revid": "1305772", "url": "https://it.wikipedia.org/wiki?curid=3418402", "title": "Tourniquet (Evanescence)", "text": "Tourniquet \u00e8 un brano musicale della rock band Evanescence, sesto tratto dall'album \"Fallen\". Fu scritto per essere cantato dalla Christian metal band Soul Embraced, il cui componente Rocky Gray, coautore di testi e musica, suona anche negli Evanescence, e fu destinato al loro album di debutto, \"For The Incomplete\", ma con il titolo di \"My Tourniquet\". Gray pass\u00f2 poi dal gruppo Christian metal al gruppo rock statunitense e gli Evanescence adattarono il brano in una loro versione.\nIl brano.\nIn un'intervista con VH1, Amy Lee disse: \nDue demo del brano furono registrate in sala incisioni prima delle sessioni di \"Fallen\", rivestite da un leggero riarrangiamento."}
{"id": "3418403", "revid": "131358", "url": "https://it.wikipedia.org/wiki?curid=3418403", "title": "Shirak FC", "text": ""}
{"id": "3418404", "revid": "131358", "url": "https://it.wikipedia.org/wiki?curid=3418404", "title": "Zvartnots-AAL FC", "text": ""}
{"id": "3418407", "revid": "131358", "url": "https://it.wikipedia.org/wiki?curid=3418407", "title": "Kilikia FC", "text": ""}
{"id": "3418408", "revid": "617331", "url": "https://it.wikipedia.org/wiki?curid=3418408", "title": "Ferruccio Panagini", "text": "Carriera.\nInizia la sua carriera nel dopoguerra nella squadra della sua citt\u00e0, il Novara, una delle roccaforti dell'hockey su pista, societ\u00e0 con grandi tradizioni sportive in questa disciplina. Vinse lo scudetto nel 1946, 1947, 1949, 1950, 1958 e 1959.\nVenne convocato in Nazionale e vi rest\u00f2 sino al 1960, ottenendo un totale di 157 presenze. Nel 1953 durante i Campionati mondiali di Ginevra vinse prima il titolo mondiale e successivamente, il titolo continentale.\nNel 1956 a Parigi conquist\u00f2 la Coppa Latina. Partecip\u00f2 per l'ultima volta ai Campionati mondiali nel 1960. Ritiratosi dall'agonismo, fu nominato dalla Federazione Commissario Tecnico della Nazionale azzurra e vi rester\u00e0 dal 1964 al 1969.\nLasciata la guida della Nazionale, \"Gin\" divent\u00f2 allenatore del Novara, con il quale vinse sei scudetti, dal 1969 al 1977.\nHa ricevuto la Medaglia d'oro al valore atletico nel 1953. Panagini \u00e8 scomparso nell'aprile 2010."}
{"id": "3418412", "revid": "1543377", "url": "https://it.wikipedia.org/wiki?curid=3418412", "title": "Pavlos Melas (citt\u00e0)", "text": "Pavlos Melas () \u00e8 un comune della Grecia situato nella periferia della Macedonia Centrale (unit\u00e0 periferica di Salonicco) con 87.587 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni.\nIl nome deriva dal patriota e generale greco Pavlos Melas"}
{"id": "3418417", "revid": "1543377", "url": "https://it.wikipedia.org/wiki?curid=3418417", "title": "Camogie", "text": "Il camogie (gael. \"cam\u00f3ga\u00edocht\") \u00e8 uno sport di squadra giocato su un campo rettangolare con bastone e palla. Praticato esclusivamente da donne, ciascuna squadra \u00e8 formata da 15 giocatrici; questo sport \u00e8 simile all'hurling, riservato agli uomini.\nLo sport \u00e8 organizzato e gestito dalla \"Camogie Association\", indipendente dalla famosa Gaelic Athletic Association (GAA) con cui coopera e mantiene dei collegamenti piuttosto marcati.\nIl gioco.\nLe giocatrici di camogie usano un \u201ccam\u00e1n\u201d, una lunga racchetta di frassino, a base larga, con cui viene colpita la palla. Usano questo bastone per tirare la palla verso la porta avversaria o per passarla a una compagna della stessa squadra. Si pu\u00f2 prendere la palla e correre con essa non oltre cinque passi prima di tirarla.\nSi segna in una porta a forma di \u201cH\u201d, posta all'estremit\u00e0 della squadra avversaria. Un gol realizzato sotto la barra dell'H equivale a tre punti, mentre al di sopra della barra vale un punto.\nLe partite di camogie si giocano su un campo lungo da 130 m a 145 m e largo da 80 m a 90 m (un po' pi\u00f9 grande di un campo di calcio).\nDiffusione.\nLe origini ufficiali del camogie risalgono al 17 luglio 1904, quando venne giocata la prima partita tra Craobh a'Cheithnigh e C\u00fachulainn. Attualmente questo sport viene giocato da oltre 100.000 ragazze, iscritte in 536 club, soprattutto in Irlanda, ma anche in Europa, Nord America, Asia e Australasia.\nIl campionato annuale irlandese di camogie, al quale partecipano squadre delle 32 provincie irlandesi e alcune estere, viene seguito da oltre 35.000 spettatori e trasmesso dalla TV nazionale dell'Irlanda."}
{"id": "3418419", "revid": "131358", "url": "https://it.wikipedia.org/wiki?curid=3418419", "title": "Kilikia Yerevan", "text": ""}
{"id": "3418422", "revid": "287204", "url": "https://it.wikipedia.org/wiki?curid=3418422", "title": "Associazione Sportiva Livorno Calcio 1998-1999", "text": "Questa pagina contiene i dati relativi alla stagione sportiva 1998-1999 dellAssociazione Sportiva Livorno Calcio.\nStagione.\nIl Livorno disputa la Serie C1 girone A. Termina 12\u00b0 con 40 punti in classifica a pari merito con e evitando per un soffio la retrocessione, a meno 25 dall'Alzano capolista. A fine stagione inizia l'era Spinelli."}
{"id": "3418423", "revid": "131358", "url": "https://it.wikipedia.org/wiki?curid=3418423", "title": "Pyunik FC", "text": ""}
{"id": "3418428", "revid": "131358", "url": "https://it.wikipedia.org/wiki?curid=3418428", "title": "Gandzasar FC", "text": ""}
{"id": "3418434", "revid": "339392", "url": "https://it.wikipedia.org/wiki?curid=3418434", "title": "Ulisses FC", "text": ""}
{"id": "3418435", "revid": "1851848", "url": "https://it.wikipedia.org/wiki?curid=3418435", "title": "Karen Gillan", "text": "Biografia.\nNata e cresciuta a Inverness, in Scozia, i suoi genitori, John Raymond e Marie Paterson, vivono a Kinmylies. In giovane et\u00e0 comincia ad amare la recitazione, unendosi a diversi gruppi teatrali locali e prendendo parte a numerose produzioni della sua scuola, la Charleston Academy. A sedici anni decide di seguire il suo interesse per la recitazione, studiando all'Edinburgh's Telford College. Successivamente, ottiene un posto alla Italia Conti Academy of Theatre Arts di Londra. A diciotto anni si trasferisce a Londra per studiare in una scuola di teatro.\nCarriera.\nPrima di diventare attrice, Karen Gillan fa la modella per un'agenzia. Partecipa alla London Fashion Week del 2007 per Allegra Hicks e al party di lancio della nuova linea di cosmetici di Nicola Roberts. I suoi primi ruoli come attrice sono come guest star in diverse serie televisive; il suo primo ruolo duraturo \u00e8 nella serie di sketch comedy \"The Kevin Bishop Show\", dove interpreta pi\u00f9 personaggi, tra i quali anche celebrit\u00e0 come Katy Perry e Angelina Jolie. Appare nel film per la televisione di Channel 4 \"Stacked\" nel ruolo di Ginny e come protagonista nel progetto horror \"The Well\", trasmesso come serie di film episodici su BBC Two.\nA maggio 2009 ottiene il ruolo di Amy Pond, la compagna del Dottore nella quinta stagione della serie britannica \"Doctor Who\", dopo essere gi\u00e0 apparsa nella serie in un ruolo minore in un episodio della quarta stagione. La sua prima apparizione nel ruolo \u00e8 nell'episodio \"L'undicesima ora\" del 3 aprile 2010 e viene confermata anche nella stagione successiva.\nAd agosto 2011 viene annunciata la sua partecipazione alla commedia indie \"Not Another Happy Ending\" con Emun Elliott, le cui riprese cominciano a luglio 2012. Durante un'intervista al San Diego Comic-Con International del 2011, Gillan conferma la sua partecipazione anche alla settima stagione di \"Doctor Who\", che a dicembre viene annunciato sar\u00e0 l'ultima in cui il suo personaggio comparir\u00e0.\nIl 26 gennaio 2012 interpreta la parte della super modella Jean Shrimpton nel film della BBC \"We'll Take Manhattan\", che racconta la relazione della modella con il fotografo David Bailey. \u00c8 anche Brittney in \"Romeo &amp; Brittney\" di David Baddiel ed entra nel cast principale dell'horror \"Oculus - Il riflesso del male\". Il 1\u00ba giugno 2013 viene annunciata la sua partecipazione al film della Marvel \"Guardiani della Galassia\", nel ruolo di Nebula. Ha partecipato anche al sequel \"Guardiani della Galassia Vol. 2\" (2017) e al cross-over ' (2018). Nel 2017 partecipa come protagonista in \"Jumanji - Benvenuti nella giungla.\" Nel 2019 riprende il ruolo di Nebula in ' e di Ruby Roundhouse in \"\".\nVita privata.\nDurante un'intervista del 2012 al \"The Late Late Show\", ha dichiarato di essersi trasferita negli Stati Uniti per recitare nel film \"Oculus\".\nHa affermato che, sebbene la sua famiglia sia cattolica, non \u00e8 stata battezzata e non \u00e8 religiosa, ma concorda con l'affermazione che \"siamo solo minuscoli punti nella vasta vacuit\u00e0 cosmica dell'universo\".\nDoppiatrici italiane.\nNelle versioni in italiano dei suoi film, Karen Gillan \u00e8 stata doppiata da:\nDa doppiatrice \u00e8 sostituita da:"}
{"id": "3418436", "revid": "287204", "url": "https://it.wikipedia.org/wiki?curid=3418436", "title": "Siero Bonifacio", "text": "Il siero Bonifacio (o siero di Bonifacio) era un composto a base di feci e urina di capra che, secondo quanto affermato dal suo ideatore, avrebbe avuto effetti terapeutici per la cura dei tumori, un'asserzione che, tuttavia, \u00e8 priva di qualsiasi riscontro sperimentale e fondamento scientifico. \nStoria.\nIl siero fu ideato negli anni sessanta del XX secolo dal veterinario Liborio Bonifacio (Montallegro, 1908 \u2013 Agropoli, 17 marzo 1983), nell'errata convinzione che le capre non si ammalassero di cancro. \nIl preparato veniva ricavato dalle feci e dall'urina di un animale macellato, aggiungendo un terzo di acqua bidistillata; trascorse 48 ore, si filtrava e sterilizzava la sostanza ottenuta che quindi veniva iniettata al malato ogni 48 ore.\nLa presunta cura ottenne grande risalto nei giornali nel 1969; venne anche promossa una raccolta di fondi per consentire a Bonifacio di produrre il siero per la moltitudine di persone che lo chiedeva, che alla fine port\u00f2 alla raccolta di 25 milioni di lire.\nLa sperimentazione clinica.\nIl risalto mediatico dato dai giornali alla vicenda spinse l'allora Ministro della Sanit\u00e0, Camillo Ripamonti, ad autorizzarne la sperimentazione: essa interess\u00f2 16 pazienti, seguiti per un periodo che and\u00f2 dai 23 ai 75 giorni, con risultati che la commissione giudic\u00f2 deludenti (4 pazienti morirono durante la sperimentazione, nessuno mostr\u00f2 miglioramenti). \nNonostante questo, Liborio Bonifacio, dopo ulteriori tentativi di sperimentazione, continu\u00f2 a produrre e distribuire il suo siero, che venne poi brevettato dal figlio con il nome di \"Oncoclasina Bonifacio.\"\nSuccessivamente negli anni '80 il virologo Giulio Tarro, in collaborazione con Bonifacio, riprende gli studi sulla presunta efficacia del siero senza alcun successo. In quegli stessi anni Tarro afferm\u00f2 per\u00f2 di aver scoperto un vaccino che stimolerebbe e potenzierebbe la risposta immunitaria dei malati di cancro cui dar\u00e0 il nome di TPL (Tumor Liberated Protein) generando dissidi con Bonifacio convinto che il TPL da lui pubblicizzato derivi in realt\u00e0 dal Siero Bonifacio."}
{"id": "3418438", "revid": "339392", "url": "https://it.wikipedia.org/wiki?curid=3418438", "title": "Dinamo-2000 Yerevan", "text": ""}
{"id": "3418439", "revid": "1543377", "url": "https://it.wikipedia.org/wiki?curid=3418439", "title": "Pella (Macedonia Centrale)", "text": "Pella (, in macedone \"\u041f\u043e\u0441\u0442\u043e\u043b\", \"Postol\") \u00e8 un comune della Grecia situato nella periferia della Macedonia Centrale (unit\u00e0 periferica di Pella) con 64.847 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 669\u00a0km\u00b2 e la popolazione \u00e8 passata da 7.295 a 64.847 abitanti.\nSorge nei pressi dell'antica Pella, luogo di nascita di Alessandro Magno e capitale dell'antico regno di Macedonia.\n\u00c8 il luogo di partenza della Maratona di Alessandro il Grande, gara podistica con arrivo a Salonicco."}
{"id": "3418440", "revid": "380453", "url": "https://it.wikipedia.org/wiki?curid=3418440", "title": "Convocazioni al Montreux Volley Masters 2007", "text": "Elenco delle giocatrici convocate per il Montreux Volley Masters 2007."}
{"id": "3418443", "revid": "54253", "url": "https://it.wikipedia.org/wiki?curid=3418443", "title": "Liborio Bonifacio", "text": ""}
{"id": "3418462", "revid": "1543377", "url": "https://it.wikipedia.org/wiki?curid=3418462", "title": "Pydna-Kolindros", "text": "Pydna-Kolindros () \u00e8 un comune della Grecia situato nella periferia della Macedonia Centrale (unit\u00e0 periferica di Pieria) con 17.153 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3418463", "revid": "339392", "url": "https://it.wikipedia.org/wiki?curid=3418463", "title": "FC Uliss Yerevan", "text": ""}
{"id": "3418467", "revid": "131358", "url": "https://it.wikipedia.org/wiki?curid=3418467", "title": "FC Zvartnots-AAL", "text": ""}
{"id": "3418471", "revid": "131358", "url": "https://it.wikipedia.org/wiki?curid=3418471", "title": "FC Gandzasar Kapan", "text": ""}
{"id": "3418494", "revid": "1543377", "url": "https://it.wikipedia.org/wiki?curid=3418494", "title": "Pylaia-Chortiatis", "text": "Pylaia-Chortiatis () \u00e8 un comune della Grecia situato nella periferia della Macedonia Centrale di 49.922 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3418519", "revid": "1543377", "url": "https://it.wikipedia.org/wiki?curid=3418519", "title": "Sintiki", "text": "Sintiki () \u00e8 un comune della Grecia situato nella periferia della Macedonia Centrale (unit\u00e0 periferica di Serres) con 27.432 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3418531", "revid": "287451", "url": "https://it.wikipedia.org/wiki?curid=3418531", "title": "Renzo Ragonesi", "text": "Carriera.\nGiocatore.\nDopo gli esordi con il Bologna con cui disputa 3 gare in Coppa Mitropa nel 1963, debutta in Serie B con il nel 1963-1964. In carriera disputa complessivamente in Serie B 222 partite segnando 11 gol con le maglie di Catanzaro, , , , , e .\nNel 1969-1970 debutta in Serie A con il Brescia. L'anno seguente il suo trasferimento al Cesena provoca un'inchiesta della Federcalcio che si conclude con un'archiviazione.\nAllenatore.\nDopo aver allenato per mezza stagione il Forl\u00ec e la Primavera del Bologna, diventa allenatore in seconda di Franco Colomba nella , nell' e nel Bologna nella stagione 2009-2010; alla vigilia dell'inizio del campionato 2010-2011, in seguito all'esonero di Colomba dalla panchina degli emiliani avvenuto il 29 agosto 2010, anche Ragonesi lascia l'incarico di vice allenatore. Nel proseguimento della stagione 2010-2011 diventa collaboratore tecnico del ."}
{"id": "3418544", "revid": "1784425", "url": "https://it.wikipedia.org/wiki?curid=3418544", "title": "Gaetano Forte", "text": "Biografia.\nGaetano Forte era figlio di Gennaro Forte e Vincenza Mantone, due commercianti di Portici. Nel 1940, allo scoppio della seconda guerra mondiale, fu arruolato nell'arma dei carabinieri e inviato sul Fronte orientale, dove rimase per due anni. Alla fine del 1942 venne trasferito alla Legione territoriale carabinieri di Roma.\nDopo l'8 settembre 1943 Forte entr\u00f2 a far parte del Fronte Clandestino di Resistenza dei Carabinieri, sotto la guida del generale Caruso. All'interno della Banda Caruso Forte port\u00f2 a compimento numerose azioni di guerra che gli erano state affidate. Catturato dalla polizia tedesca venne rinchiuso nel carcere delle SS di via Tasso. Sottoposto a sevizie, fu ucciso alle Fosse Ardeatine. \u00c8 stato decorato con la medaglia d'oro al valor militare alla memoria."}
{"id": "3418551", "revid": "200154", "url": "https://it.wikipedia.org/wiki?curid=3418551", "title": "Fabrizio De Andr\u00e9 (Superstar)", "text": ""}
{"id": "3418556", "revid": "119004601", "url": "https://it.wikipedia.org/wiki?curid=3418556", "title": "Abaris Books", "text": "Abaris Books \u00e8 una casa editrice scolastica statunitense con sede a Norwalk (CT), specializzata in libri d'arte.\nAbaris \u00e8 famosa per le sue raccolte di titoli in storia dell'arte e altri argomenti, e per i suoi cataloghi di rinomati artisti come Albrecht D\u00fcrer, Rembrandt, Marcantonio Raimondi, Jean Duvet, Wenceslaus Hollar, Antonio Tempesta, The Carraccis e Caravaggio. Fondata da Walter L. Strauss, Abaris prende il nome da Abaris Hyperboreos."}
{"id": "3418567", "revid": "363629", "url": "https://it.wikipedia.org/wiki?curid=3418567", "title": "Nomenclatura degli anticorpi monoclonali", "text": "La nomenclatura degli anticorpi monoclonali \u00e8 uno schema di denominazione utilizzato per assegnare il nome generico (o non-proprietario) agli anticorpi monoclonali.\nUn anticorpo \u00e8 una proteina che viene prodotta dalle cellule B per essere utilizzata dal sistema immunitario degli esseri umani e di altri animali vertebrati. Ci\u00f2 per identificare una sostanza o un microrganismo, come un batterio o un virus, esterno all'organismo produttore. Gli anticorpi monoclonali sono proteine che sono state prodotte, spesso artificialmente, per condividere come obiettivo (target) lo stesso oggetto o sostanza (antigene). Hanno una vasta gamma di applicazioni nell'ambito medico.\nQuesto schema di denominazione \u00e8 utilizzata sia dall'Organizzazione Mondiale della Sanit\u00e0 con l'\"International Nonproprietary Names\" (INN) che dagli Stati Uniti con lo \"United States Adopted Names\" (USAN) per i prodotti farmaceutici.\nIn generale, \u00e8 scelta la radice della parola per identificare le classi di farmaci, questa \u00e8 posta nel finale della parola.\nTutti i nomi di un anticorpo monoclonale terminano con lo desinenza (-MAB).\nA differenza di molti altri prodotti farmaceutici, la nomenclatura di un anticorpo monoclonale usa differenti parti della parola precedente (morfemi) a seconda della struttura e funzione. Questi sono ufficialmente chiamate come sotto-radici (\"substems\") e talvolta erroneamente come infissi (\"infixes\")."}
{"id": "3418569", "revid": "767487", "url": "https://it.wikipedia.org/wiki?curid=3418569", "title": "Esuperanzio di Cingoli", "text": "Biografia.\nSecondo la tradizione, nacque in Africa da famiglia ariana e manichea, covando sin dall'infanzia un forte desiderio di conversione. A dodici anni venne battezzato secondo il rito cattolico dopo esser riuscito a convincere suo padre. Diventato adulto predic\u00f2 il Vangelo in Africa del Nord, conducendo vita monastica; poi si imbarc\u00f2 per l'Italia e durante il viaggio in mare convert\u00ec l'intero equipaggio, dopo aver ottenuto con la preghiera la cessazione di una violenta tempesta marina.\nSbarc\u00f2 a Numana e giunse in poco tempo a Roma, dove venne arrestato. Fu liberato dal papa che, oltre alla libert\u00e0, gli concesse la reggenza della diocesi di Cingoli \u2013 la cui sede era rimasta vacante \u2013 ordinandolo vescovo. Il suo episcopato a Cingoli, caratterizzato da numerosi miracoli, dur\u00f2 quindici anni, fino al giorno della sua morte. Gli furono dedicati funerali solenni.\nCulto.\nViene commemorato nel Martirologio romano il 24 gennaio.\nNegli statuti comunali di Cingoli datati 1307, sant'Essuperanzio \u00e8 invocato come \u00abCapo e guida del popolo di Cingoli\u00bb; in quelli del 1325 \u00e8 specificato che la chiesa a lui dedicata veniva posta sotto la protezione del Comune.\nNote.\nIl libro \u00e8 presentato dalla Professoressa Edith P\u00e1sztor."}
{"id": "3418572", "revid": "122797150", "url": "https://it.wikipedia.org/wiki?curid=3418572", "title": "Associazione Fascista Calcio Venezia 1940-1941", "text": "Questa voce raccoglie le informazioni riguardanti l'Associazione Fascista Calcio Venezia nelle competizioni ufficiali della stagione 1940-1941.\nOrganigramma societario.\nArea direttiva\nArea tecnica"}
{"id": "3418573", "revid": "155634", "url": "https://it.wikipedia.org/wiki?curid=3418573", "title": "U.S. Professional Indoor 1972 - Singolare", "text": "Il singolare del torneo di tennis U.S. Professional Indoor 1972, facente parte della categoria World Championship Tennis, ha avuto come vincitore Rod Laver che ha battuto in finale Ken Rosewall 4-6 6-2 6-2 6-2."}
{"id": "3418576", "revid": "200154", "url": "https://it.wikipedia.org/wiki?curid=3418576", "title": "Phonogram", "text": ""}
{"id": "3418579", "revid": "767487", "url": "https://it.wikipedia.org/wiki?curid=3418579", "title": "B\u00e9renger de Fr\u00e9dol il Vecchio", "text": "Biografia.\nNacque dalla nobile famiglia dei signori di Lav\u00e9rune ed era nipote di papa Clemente V. Studi\u00f2 diritto canonico e fu poi canonico e succentore del capitolo cattedrale di B\u00e9ziers. Fu abate del monastero di Sant'Afrodisio di B\u00e9ziers e canonico anche a Narbona e ad Aix. Fu nominato vicario per la diocesi di Roma durante il pontificato di papa Clemente V.\nNel 1294 fu eletto vescovo di B\u00e9ziers e fu consacrato vescovo il 28 ottobre dello stesso anno. Il papa gli affid\u00f2 la compilazione del \"Liber Sextus\" dei \"Decretali\".\nIl 15 dicembre 1305 papa Clemente V lo cre\u00f2 cardinale del titolo dei Santi Nereo e Achilleo e secondo l'uso del tempo B\u00e9renger de Fr\u00e9dol rinunci\u00f2 alla sua diocesi. Ebbe poi l'incarico di penitenziere maggiore. Intervenne ai processo contro i templari, offredo l'assoluzione a Jacques de Molay.\nNel 1309 opt\u00f2 per l'ordine dei cardinali vescovi e per la sede suburbicaria di Frascati. Nel 1312 fu legato in Francia presso Filippo IV. Partecip\u00f2 al conclave del 1314-1316, che elesse papa Giovanni XXII. Nel 1321 divenne decano del Collegio cardinalizio.\nFond\u00f2 un monastero a B\u00e8ziers e scrisse un trattato giuridico \"Repertorium iuris\".\nMor\u00ec ad Avignone, ma fu sepolto nella cattedrale di B\u00e9ziers."}
{"id": "3418589", "revid": "1442080", "url": "https://it.wikipedia.org/wiki?curid=3418589", "title": "Toronto Indoor 1972 - Singolare", "text": "Il singolare del torneo di tennis Toronto Indoor 1972, facente parte della categoria World Championship Tennis, ha avuto come vincitore Rod Laver che ha battuto in finaleKen Rosewall 6-1, 6-4."}
{"id": "3418598", "revid": "287204", "url": "https://it.wikipedia.org/wiki?curid=3418598", "title": "Associazione Sportiva Livorno Calcio 1997-1998", "text": "Questa pagina contiene i dati relativi alla stagione sportiva 1997-1998 dellAssociazione Sportiva Livorno Calcio.\nStagione.\nIl Livorno disputa la Serie C1 girone A. Termina il campionato al 3\u00ba posto con 58 punti in classifica dietro alla , 59 punti, ed al che ne colleziona 67.\nAi Playoff la squadra amaranto viene sconfitta dalla Cremonese per 1-0."}
{"id": "3418611", "revid": "767487", "url": "https://it.wikipedia.org/wiki?curid=3418611", "title": "Etnozoologia", "text": "L'etnozoologia \u00e8 lo studio multidisciplinare dei rapporti tra culture umane e animali. \nCi\u00f2 include la classificazione e nomenclatura delle forme zoologiche. \u00c8 uno dei principali rami di etnobiologia e condivide molte considerazioni teoriche con l'etnobotanica."}
{"id": "3418617", "revid": "287204", "url": "https://it.wikipedia.org/wiki?curid=3418617", "title": "B\u00e9renger de Fr\u00e9dol", "text": ""}
{"id": "3418620", "revid": "767487", "url": "https://it.wikipedia.org/wiki?curid=3418620", "title": "Etnomedicina", "text": "L'etnomedicina \u00e8 una branca dell'etnobotanica e dell'antropologia medica che si occupa dello studio delle medicine tradizionali: non solo quelle che hanno rilevanti fonti scritte (ad esempio la medicina tradizionale cinese, l'ayurveda), ma soprattutto quelli, le cui conoscenze e le pratiche sono state trasmesse oralmente nel corso dei secoli. L'importanza dello studio delle medicine tradizionali \u00e8 dovuto principalmente al fatto che gran parte della popolazione mondiale non pu\u00f2 accedere a forme diverse di cura e come possibile fonte di nuove ricerche per la medicina accademica.\nStudi scientifici.\nIn ambito scientifico, gli studi etnomedici sono generalmente caratterizzati da un forte approccio antropologico, o da un forte approccio biomedico, in particolare nei programmi di scoperta delle droghe."}
{"id": "3418623", "revid": "228587", "url": "https://it.wikipedia.org/wiki?curid=3418623", "title": "Pedro L\u00f3pez", "text": ""}
{"id": "3418624", "revid": "12582", "url": "https://it.wikipedia.org/wiki?curid=3418624", "title": "Filologia e letteratura sarda", "text": ""}
{"id": "3418632", "revid": "76963", "url": "https://it.wikipedia.org/wiki?curid=3418632", "title": "Cate Bauer", "text": "\u00c8 un'attrice che recit\u00f2 in pochi film, nell'arco di 23 anni, dal 1959 al 1982.\nDoppi\u00f2 nel 1961 Peggy nel film \"La carica dei cento e uno\"."}
{"id": "3418634", "revid": "933835", "url": "https://it.wikipedia.org/wiki?curid=3418634", "title": "Tolemaide (disambigua)", "text": ""}
{"id": "3418635", "revid": "92723", "url": "https://it.wikipedia.org/wiki?curid=3418635", "title": "B\u00e9renger de Fr\u00e9dol il Giovane", "text": "Biografia.\nNacque dalla nobile famiglia dei signori di Lav\u00e9rune ed era nipote del cardinale B\u00e9renger de Fr\u00e9dol il Vecchio, a sua volta nipote di papa Clemente V. Fu canonico e ciambellano del capitolo cattedrale di B\u00e9ziers.\nNel 1309 fu eletto vescovo di B\u00e9ziers e fu confermato il 29 maggio dello stesso anno.\nIl 23 dicembre 1312 papa Clemente V lo cre\u00f2 cardinale del titolo dei Santi Nereo e Achilleo e secondo l'uso del tempo B\u00e9renger de Fr\u00e9dol rinunci\u00f2 alla sua diocesi.\nNel 1313 divenne Camerlengo del Sacro Collegio, carica che mantenne per un decennio.\nPartecip\u00f2 al conclave del 1314-1316, che elesse papa Giovanni XXII.\nIl 22 agosto 1317 opt\u00f2 per l'ordine dei cardinali vescovi e per la sede suburbicaria di Porto e Santa Rufina. Nel 1323, alla morte dello zio, divenne decano del Collegio cardinalizio."}
{"id": "3418638", "revid": "3732", "url": "https://it.wikipedia.org/wiki?curid=3418638", "title": "Pineta di Classe", "text": "La pineta di Classe \u00e8 un grande bosco planiziale situato a sud di Ravenna, tra le frazioni di Classe e Lido di Classe e vicino alla localit\u00e0 di Fosso Ghiaia.\nIn base alla classificazione di Rete Natura 2000, oggi per \u00abPineta di Classe\u00bb si intende l'area tra la strada statale Adriatica (lungo la quale si trovano Classe e Fosso Ghiaia) e la Valle dell'Ortazzo. L'area della pineta \u00e8 delimitata, a nord, da una strada comunale (via della Sacca, che conduce a Lido di Dante); a est dalla Valle dell'Ortazzo; a sud dal torrente Bevano; ad ovest dal lago delle Ghiarine.\nLa pineta \u00e8 classificata come sito di interesse comunitario e zona di protezione speciale per una superficie di 1082 ettari, di cui 900 di bosco di conifere (pino domestico); fa parte (per il 99% della sua superficie) del parco regionale del Delta del Po dell'Emilia-Romagna.\nLa pineta attorno alla foce del Bevano (quella che ha subito il grave incendio del 2010) fa parte del sito naturalistico Ortazzo, Ortazzino, Foce del Torrente Bevano.\nFlora e fauna.\nLa flora annovera la presenza di diverse variet\u00e0 botaniche come il leccio, la farnia, il carpino e ovviamente varie specie di pino. Interessanti sono le essenze vegetali nei pressi delle radure e delle zone allagate e paludose, tra le quali diverse caratteristiche alofite.\nLa fauna ha perso molti dei suoi protagonisti negli ultimi decenni a causa dell'insistente e dannosa presenza dell'uomo. Infatti, nonostante l'area sia protetta e faccia parte del parco del Delta, vi \u00e8 permessa la caccia.\nTra gli uccelli sono presenti il picchio rosso, la garzetta, il cavaliere d'Italia, l'airone cinerino, la civetta, il gufo comune, l'allocco e la poiana.\nSono presenti inoltre la testuggine palustre, la volpe rossa e l'istrice, oltre ad una piccola popolazione di daini.\nNella letteratura.\nLa pineta di Classe \u00e8 citata da Dante Alighieri, nella Divina Commedia, canto XXVIII del Purgatorio (vv. 19-21): \nLa pineta \u00e8 citata e descritta anche nel Decamerone di Giovanni Boccaccio, nella novella ottava della V giornata, che ha come protagonista Nastagio degli Onesti. Scrive Boccaccio che Nastagio: \n\"\u00abdi Ravenna usc\u00ec e andossene ad un luogo forse tre miglia fuor di Ravenna, che si chiama Chiassi\u00bb\". \nNastagio si avventura inavvertitamente nella pineta:\n\"\u00abpiede innanzi pi\u00e8 s\u00e9 medesimo trasport\u00f2, pensando, infino nella pigneta. Ed essendo gi\u00e0 passata presso che la quinta ora del giorno, ed esso bene un mezzo miglio per la pigneta entrato\u00bb\"\nQui assiste alla scena chiave della novella: la caccia e l'uccisione di una giovane da parte di un nobile che la insegue a cavallo. L'episodio \u00e8 raffigurato in quattro celebri tavole del Botticelli, ugualmente ambientate nella Pineta."}
{"id": "3418639", "revid": "1305772", "url": "https://it.wikipedia.org/wiki?curid=3418639", "title": "Pietre in equilibrio", "text": "Pietre in equilibrio \u00e8 una forma di espressione artistica consistente nella realizzazione di composizioni fatte con pietre poste in equilibrio una sull'altra, che in apparenza sembrano essere fisicamente impossibili. Le opere hanno sempre una durata limita, da pochi secondi ad alcuni giorni. Possono essere incluse in questa forma di espressione artistica anche gli inukshuk. Negli ultimi anni movimenti di artisti nati in diverse parti del mondo hanno promosso la diffusione di questa forma d'arte.\nDescrizione.\nMettere in equilibrio delle pietre pu\u00f2 essere considerata una performance artistica, espressione particolare della \"Land Art\" o come arte effimera. La ricerca dell'equilibrio di due o pi\u00f9 pietre esige pazienza ed umilt\u00e0, estraneazione dallo scorrere del tempo, immersione nella natura, ascolto dei suoni e del silenzio.. \u00c8 una disciplina mentale che aumenta la sensibilit\u00e0 e la percezione dello scambio di energia tra il soggetto e la pietra da porre in equilibrio come viene riferito nel manifesto artistico internazionale dello stone balance.\n\"Balancer\" sono chiamati coloro che erigono le figure di pietra in equilibrio, chiamate anche sculture. La personale sensibilit\u00e0 artistica e bravura nella ricerca dell'equilibrio fa s\u00ec che le opere siano molto personali, e facilmente riconoscibili."}
{"id": "3418659", "revid": "116507527", "url": "https://it.wikipedia.org/wiki?curid=3418659", "title": "Betty Lou Gerson", "text": "Biografia.\nSi spos\u00f2 due volte: prima con l'attore Joe Ainley che dur\u00f2 dal 1937 al 1965 per la morte del marito; si rispos\u00f2 poi nel 1966 con Louis R. Lauria fino alla morte di lui, nel 1994.\nMor\u00ec nel 1999 a 84 anni per un ictus."}
{"id": "3418664", "revid": "433605", "url": "https://it.wikipedia.org/wiki?curid=3418664", "title": "Tolemaide di Tebaide", "text": "Tolemaide di Tebaide, sita sulla riva destra del Nilo, nell'Alto Egitto, a circa 120 km a valle di Tebe, in corrispondenza dell'attuale Menshiyeh, fu, con Naucrati e Alessandria, una delle tre citt\u00e0 elleniche dell'Antico Egitto.\nFondata da Tolomeo I per sostituire Tebe come capitale della Tebaide, sul luogo ove vi era un villaggio indigeno chiamato \"Pso\u00ef\", essa ricevette fin dall'inizio lo statuto di citt\u00e0 ellenica. Il culto del suo fondatore \u00e8 ancora attestato all'epoca romana.\nPar distinguerla da altri agglomerati che avevano ricevuto il nome di Tolemaide, venne talvolta designata come \"Ptol\u00e9ma\u00efs Hermiou\".\nAl pari di Alessandria, la citt\u00e0 era divisa in \"tribus\" e in \"demos\" e pare che i suoi cittadini godessero dei medesimi privilegi di quelli di Alessandria. Le funzioni di \"nomophylax\" e di \"thesmophylax\" esistevano gi\u00e0 in epoca tolemaica, come ad Alessandria. In epoca romana la citt\u00e0 aveva un Consiglio, un'Assemblea popolare (\"d\u00e8mos\"), un Consiglio esecutivo di sei pritani annuali (\"koinon\") ed un suo tribunale.\nIl \"Sammelbuch\" 9016 (Papiro Fuad I inv. 211) permette di conoscere meglio i privilegi concessi alla citt\u00e0. Si tratta di un processo verbale d'udienza per una vicenda del 160 portata innanzi all\"'antarchiereus\", funzionario che fa le veci dell'\"archier\u00e8us\" (\u1f00\u03c1\u03c7\u03b9\u03b5\u03c1\u03b5\u1f7a\u03c2,) o Sommo Sacerdote, direttore del culto e alto funzionario alessandrino.\nLe autorit\u00e0 locali di Copto (a nord di Tebe e di Tolemaide), si opponevano al soggetto del privilegio concesso a Tolemaide dai tolemaidi, di nominare per decreto i preti del tempio di Tolomeo I Sotere a Coptos e di riceverne i benefici. Il papiro riunisce tre documenti: l'uno, emanato dal prefetto, gli altri due da un \"ideologo\", che erano sentenze rese a sostegno di questo diritto e che furono presentate come precedenti. La sentenza dell'\"antarchiereus\" \u00e8 andata perduta a causa delle mutilazioni subite dal testo, ma \u00e8 molto probabile che essa fosse stata favorevole a Tolemaide. Nella colonna II il papiro attribuisce all'epistratega, funzionario imperiale, e non ai funzionari locali, il diritto di controllare i beni mobili e le offerte al tempio: se Tolemaide aveva conservato una certa autonomia amministrativa e se il potere romano riconosceva il privilegio della citt\u00e0, ci\u00f2 non di meno quest'ultimo si era riservato il diritto di controllo sugli affari comunali.\nAltre notizie ed eventi ci pervengono dai frammenti dei 40 papiri che costituiscono l'Archivio Dryton e Apollonia.\nSotto l'imperatore romano Diocleziano Tolemaide d'Egitto divenne capoluogo della Tebaide inferiore (\"Thebais Inferior\"), una delle due parti in cui l'imperatore aveva voluto suddividere la Tebaide mentre Tebe rimase capoluogo dell'altra, la Tebaide superiore (\"Thebais Superior\")."}
{"id": "3418671", "revid": "402993", "url": "https://it.wikipedia.org/wiki?curid=3418671", "title": "Valerij Lobanovsky", "text": ""}
{"id": "3418674", "revid": "31886", "url": "https://it.wikipedia.org/wiki?curid=3418674", "title": "Matagaia", "text": "Matagaia \u00e8 un genere di ragni appartenente alla Famiglia Salticidae.\nCaratteristiche.\nQuesta specie ha molti caratteri in comune col genere Icius per l'aspetto esteriore, il dimorfismo sessuale e la struttura dei pedipalpi. Le femmine sono lunghe circa 5 millimetri; i maschi, un po' pi\u00f9 piccoli, non superano i 4 millimetri.\nDistribuzione.\nL'unica specie oggi nota di questo genere \u00e8 stata rinvenuta nell'isola Fernando de Noronha, al largo delle coste brasiliane.\nTassonomia.\nA dicembre 2010, si compone di una specie:"}
{"id": "3418678", "revid": "2009005", "url": "https://it.wikipedia.org/wiki?curid=3418678", "title": "Alessandro Cipriani", "text": "Biografia.\nDopo regolari studi musicali si \u00e8 diplomato in composizione e musica elettronica al Conservatorio di Santa Cecilia in Roma.\nDopo un'iniziale produzione di musica strumentale con elaborazione elettronica, fra cui un quartetto per archi e nastro, intitolato \"Quadro\", e un'opera per pianoforte, percussioni e nastro, della durata di 60 minuti, \"Il Pensiero Magmatico\" scritta in collaborazione con Stefano Taglietti, Cipriani si dedica al rapporto con musiche di culture diverse da quella classica contemporanea occidentale. \nFondamentale nella ricerca musicale di Cipriani \u00e8 la trilogia sul canto religioso (islamico, ebraico e gregoriano) composta dall'autore negli anni 2001-2007 in varie versioni, stereo, quadrifoniche e 5.1, sia in versioni acusmatiche sia \"live\" In questi lavori Cipriani rielabora canti tradizionali delle tre religioni monoteiste, mantenendo una forte integrazione fra la voce originale, la sua comprensibilit\u00e0 e l'elaborazione elettronica della voce stessa. I tre brani sono \"Al Nur (La Luce)\" (sul canto islamico), \"Mimaa'Makim\" (sul canto ebraico) e \"Aqua Sapientiae/Angelus Domini\".\nLe collaborazioni con musicisti di diverse culture lo hanno portato a riflettere sul rapporto fra culture locali e cultura globale in relazione alla musica elettroacustica. Da queste riflessioni (documentate in un numero speciale della rivista \"Organised Sound\" curato da Cipriani) sono nate collaborazioni con musicisti di cultura lappone, come Tuuni Lansman iraniana, come Mahammad Ghavi-Helm, cinese, come Song Fei e Fan Wei Qing, berbera, come Nour Eddine Fatty, sudafricana come le performer Ann Masina and Dudu Yende, Ghanese come l'attrice Doroth\u00e9e Munyaneza, coreana, come la cantante lirica Min Ji Kim, e giapponese come la cantante Matsutoyo Sato (nella colonna sonora del film \"The Girl from Nagasaki\" directed by Michel Comte) selezionata al Sundance Film Festival 2014 nella categoria New Frontier.\nUna delle collaborazioni pi\u00f9 intense di Alessandro Cipriani \u00e8 stata quella con l'artista visiva Alba D'Urbano. Da questo incontro, sviluppatosi negli anni ottanta, sono nati alcuni lavori audiovisivi fra cui 4 video, 4 videoistallazioni sonore e un'installazione sonora interattiva su sedici canali, \"Rosa Binaria:Memories\" esposta allo Hoesch Museum di Dueren (Germania).\nDopo un periodo dedicato ad alcune colonne sonore di documentari e video di Giulio Latini e Silvia Di Domenico nasce nel 2001 una lunga collaborazione con i compositori di Edison Studio, che ha portato ad opere scritte collettivamente, in particolare le colonne sonore dei cinque film muti The Last Days of Pompeii, Ricatto (Blackmail) di Alfred Hitchcock, L'Inferno, Il gabinetto del dottor Caligari di Robert Wiene e La corazzata Pot\u00ebmkin di Sergej Michajlovi\u010d \u0116jzen\u0161tejn. Queste ultime tre colonne sonore sono state pubblicate rispettivamente nel 2011, 2016 e 2017in versione 5.1 surround su DVD dalla cineteca di Bologna nella collana \"Cinema ritrovato\". Sui film di Edison Studio \u00e8 stato pubblicato il libro AA.VV., \"Edison Studio. Il Silent Film e l'Elettronica in Relazione Intermediale\"\",\" a cura di Marco Maria Gazzano, Edizioni Exorma, patrocinato dall'Universit\u00e0 Roma 3.\nL'opera didattica.\nDi interesse internazionale sono le pubblicazioni di Cipriani nel campo della didattica della musica elettronica, in particolare il testo \"Il Suono Virtuale\" in collaborazione con R. Bianchini, e \"Virtual Sound\", versione americana dello stesso testo. Successivamente la sua ricerca nel campo della didattica lo ha portato a collaborare con Maurizio Giri. Da questa collaborazione \u00e8 nato un nuovo testo pubblicato nel 2009 \"Musica Elettronica e Sound Design\" vol.1 e vol.2 basato sul software Max, e le relative versioni in lingua inglese \"Electronic Music and Sound Design\" vol.1 e vol.2. Una versione del primo volume di \"Musica Elettronica e Sound Design\" dal titolo \"Pure Data: Musica Elettronica e Sound Design\"Vol.1 in collaborazione con Francesco Bianchi e Maurizio Giri \u00e8 stato pubblicato nel 2016."}
{"id": "3418681", "revid": "76963", "url": "https://it.wikipedia.org/wiki?curid=3418681", "title": "Lisa Davis", "text": "Sorella del cantante Beryl Davis e cognata del disc jockey Peter Potter.\nHa recitato in diversi film dal 1949 al 1969.\nHa lavorato anche come doppiatrice nel film \"La carica dei cento e uno\" del 1961 in cui fa la parte di Anita Radcliff."}
{"id": "3418688", "revid": "729019", "url": "https://it.wikipedia.org/wiki?curid=3418688", "title": "Stazione di San Lucido Marina", "text": "La stazione di San Lucido Marina \u00e8 una stazione ferroviaria della Tirrenica Meridionale e scalo ferroviario a servizio dell'omonimo comune. \u00c8 posta a 9 metri s.l.m.\nStoria.\nLa stazione venne costruita a valle dell'abitato di San Lucido, lungo la costa, in quella zona che in seguito sarebbe divenuta l'abitato di \"San Lucido Marina\" e le venne dato il nome di stazione di San Lucido. L'apertura avvenne il 31 luglio 1895, contestualmente all'entrata in funzione della tratta della ferrovia \"Tirrenica\" tra Paola e Marina di Gizzeria. Nel 1915 in seguito alla costruzione a monte della stazione di San Lucido della linea a cremagliera per Cosenza al suo nome venne aggiunto il termine \"Marina\" per distinguerla da quella pi\u00f9 vicina all'abitato. Il progetto di costruzione aveva prevista solo una piccola stazione, provvista di un modestissimo scalo merci, ma in seguito al raddoppio del binario, avvenuto negli anni sessanta, la stazione venne ricostruita interamente con un ampio piazzale, un moderno fabbricato e binari di precedenza, uno per senso di marcia. \nNegli anni ottanta la stazione \u00e8 divenuta \"stazione di diramazione\" in seguito alla costruzione della galleria Santomarco della nuova Paola - Cosenza e del bivio di raccordo sud.\nMovimento.\nTrasporto regionale.\nLa stazione \u00e8 servita da treni Regionali che collegano San Lucido Marina con:\nI treni del trasporto regionale vengono effettuati con E.464 con carrozze UIC-X restaurate + carrozze semipilota, carrozze piano ribassato + carrozze semipilota, carrozze MDVC, carrozze MDVE + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502.\nServizi.\nLa stazione dispone di:"}
{"id": "3418695", "revid": "287204", "url": "https://it.wikipedia.org/wiki?curid=3418695", "title": "ATP Challenger Series 1985", "text": "L'ATP Challenger Series \u00e8 il secondo livello di tornei per professionisti organizzata dall'ATP. Il circuito prevede tornei con un montepremi che pu\u00f2 variare da 25.000 a 150.000 dollari."}
{"id": "3418698", "revid": "834", "url": "https://it.wikipedia.org/wiki?curid=3418698", "title": "Ortazzo e territori limitrofi", "text": ""}
{"id": "3418702", "revid": "729019", "url": "https://it.wikipedia.org/wiki?curid=3418702", "title": "Stazione di San Lucido", "text": "La stazione di San Lucido era una stazione ferroviaria della dismessa ferrovia a cremagliera Paola-Cosenza a servizio dell'omonimo comune.\nStoria.\nLa stazione di San Lucido venne costruita nei pressi dell'abitato di San Lucido a 192\u00a0m s.l.m. Tra essa e la stazione omonima della linea Tirrenica venne costruita una teleferica per il trasporto dei materiali necessari alla linea in costruzione a cremagliera date le difficili condizioni orografiche della zona . L'apertura avvenne il 2 agosto 1915 contestualmente all'entrata in funzione della tratta ferroviaria a cremagliera \"Strub\" costruita tra l'uscita di Paola e Falconara Albanese. Il progetto di costruzione previde una piccola stazione provvista di un modestissimo scalo merci fornita solo di un binario di raddoppio per servizio viaggiatori e un binario merci. La cremagliera aveva termine prima degli scambi di ingresso e ricominciava dopo gli scambi di uscita. Il 31 maggio 1987 la stazione venne dismessa assieme alla vecchia ferrovia."}
{"id": "3418705", "revid": "1543377", "url": "https://it.wikipedia.org/wiki?curid=3418705", "title": "Ras Lanuf", "text": "R\u0101\u02bes L\u0101n\u016bf\n\u00e8 una piccola citt\u00e0 mediterranea nella Libia nel Golfo di Sirte. La citt\u00e0 ospita l'omonima \nraffineria di petrolio, un complesso petrol-chimico, e gli oleodotti di Defa-Ras Lanuf, Amal\u2013Ras Lanuf, e Messla\u2013Ras Lanuf.\nAlcuni storici pensano che il confine dell'antica regione romana di Pentapolis (\"Arae Philaenorum\") possa trovarsi vicino alla citt\u00e0 di Ras Lanuf.\nOggi la regione mostra reperti vicino al confine tra la Cirenaica e la Tripolitania. Perci\u00f2 la citt\u00e0 di Ras Lanuf \u00e8 persino la prima comunit\u00e0 della grande regione culturale del Maghreb. \nUn moderno arco commemorativo italiano detto Arco dei Fileni fu eretto a ricordo di \"Philaeni\"..\nNel 1984 ebbe inizio un piano urbanistico per portare la popolazione della citt\u00e0 a circa 40.000 abitanti a servizio degli impianti petroliferi della zona.\nNel marzo 2011 ci sono stati scontri tra forze armate nell'ambito della guerra civile libica."}
{"id": "3418739", "revid": "834", "url": "https://it.wikipedia.org/wiki?curid=3418739", "title": "Paguro (piattaforma metanifera)", "text": ""}
{"id": "3418747", "revid": "599013", "url": "https://it.wikipedia.org/wiki?curid=3418747", "title": "Francesco Sbalchiero", "text": " \n\u00c8 stato il primo allenatore del Volley Bergamo con cui ha conquistato 2 coppe di lega e 2 promozioni, prima in A2 e poi in A1."}
{"id": "3418769", "revid": "599013", "url": "https://it.wikipedia.org/wiki?curid=3418769", "title": "Juan Jara", "text": "Caratteristiche tecniche.\nDifensore, giocava abitualmente come terzino sinistro.\nCarriera.\nClub.\nNel 1991 debutt\u00f2 nella prima squadra del Club Olimpia di Asunci\u00f3n, formazione della sua citt\u00e0 natale. Nel 1993 lasci\u00f2 il Paraguay per l'Argentina, pi\u00f9 o meno in concomitanza con il suo debutto in Nazionale. La compagine che lo acquist\u00f2 era il Rosario Central, che diede a Jara l'opportunit\u00e0 di militare in Primera Divisi\u00f3n argentina. Nella sua prima stagione, gioc\u00f2 29 partite totali (ripartite in 15 nell'Apertura e 14 nel Clausura), segnando 2 gol, 1 per fase del campionato. Dopo la seconda annata, si trasfer\u00ec al pi\u00f9 blasonato Independiente, con cui milit\u00f2 nell'Apertura 1995, giocando 9 partite in Primera Divisi\u00f3n e 4 nella Supercoppa Sudamericana 1995. Pass\u00f2 poi al Col\u00f3n di Santa Fe, con cui partecip\u00f2 al Clausura 1996, ancora una volta registrando 9 presenze. Torn\u00f2 poi al Central, con cui disput\u00f2 altre 41 partite in campionato, nonch\u00e9 7 nella Coppa CONMEBOL 1998. Lasciata l'Argentina, fece ritorno all'Olimpia, con cui visse un buon periodo, vincendo per due volte il torneo nazionale e la Coppa Libertadores 2002. Nel 2003 ebbe una breve esperienza all'Emelec, mentre nel 2004 gioc\u00f2 per il Nueva Chicago. Nel 2004 torn\u00f2 nuovamente in patria, militando nel Nacional, nel 3 de Febrero e nel Sol de Am\u00e9rica. Nel 2007 gioc\u00f2 la sua ultima stagione con il Portuguesa in Venezuela.\nNazionale.\nNel 1992 Jara fu convocato nella Nazionale olimpica, venendo incluso dal CT uruguaiano Markari\u00e1n nella lista dei 20. Debutt\u00f2 a Barcellona contro la , disputando poi gli incontri con , e . Il 10 giugno 1993 fece il suo esordio in Nazionale maggiore, Selezionato per la Copa Am\u00e9rica 1993, scese in campo per la prima volta il 24 giugno contro il a Cuenca, sostituendo Sotelo al 75\u00ba. Durante la Copa Am\u00e9rica 1995 fu altres\u00ec impiegato con maggiore continuit\u00e0, risultando spesso tra i titolari. Nell'edizione 1997 fu utilizzato sporadicamente come sostituto, entrando a gara in corso con , e ."}
{"id": "3418770", "revid": "179980", "url": "https://it.wikipedia.org/wiki?curid=3418770", "title": "Juan Ram\u00f3n Jara", "text": ""}
{"id": "3418783", "revid": "103357069", "url": "https://it.wikipedia.org/wiki?curid=3418783", "title": "Jacque Mercer", "text": " Laureatasi presso l'universit\u00e0 statale dell'Arizona, fra i suoi antenati si annoverano il presidente degli Stati Uniti d'America James Polk e l'esploratore Daniel Boone.\nDopo la vittoria del titolo, Jaque Mercer lavor\u00f2 come insegnante, spos\u00f2 il giocatore di football americano Dick Curran e con lui ebbe due figli, Richard Jr. e Shannon. Mercer ed il marito in seguito avviarono varie attivit\u00e0.\nA lei fa riferimento in pi\u00f9 occasioni (utilizzando il titolo e, una volta, il nome vero e proprio) lo scrittore Philip Roth nel romanzo \"Pastorale americana\"."}
{"id": "3418784", "revid": "290351", "url": "https://it.wikipedia.org/wiki?curid=3418784", "title": "Drive Angry 3D", "text": ""}
{"id": "3418792", "revid": "729019", "url": "https://it.wikipedia.org/wiki?curid=3418792", "title": "Boeing 737 AEW&amp;C", "text": "Il Boeing 737 AEW&amp;C (Airborne Early Warning &amp; Control), \u00e8 un velivolo AWACS progettato per la Royal Australian Air Force (RAAF) per il \"Project Wedgetail\". Il 737 AEW&amp;C \u00e8 stato anche adottato dalle forze aeree turche, per il \"Project Peace Eagle\" (in turco Bar\u0131\u015f Kartal\u0131) e dalle forze aeree sudcoreane, per il \"Project Peace Eye\". \u00c8 stato anche proposto all'Italia e agli Emirati Arabi Uniti.\nStoria.\nSviluppo.\nIl Boeing 737 AEW&amp;C \u00e8 una modifica di un Boeing 737. Venne sviluppato nel 2000 per soddisfare il \"Project Wedgetail\" della Royal Australian Air Force. Vol\u00f2 per la prima volta nel 2004, ma entr\u00f2 in servizio solo nel 2009. Alla creazione del 737 AEW&amp;C presero parte la Northrop Grumman's Electronics Sensors and Systems, la Boeing Australia Limited e la BAE Systems Australia. Nel progetto la Northrop decise di utilizzare lo stesso sistema radar in dotazione all'americano Northrop Grumman E-10 MC2A.\nTecnica.\nIl 737 AEW&amp;C \u00e8 basato sulla fusoliera di un 737-700, molto simile al B737-700ER. Ha in dotazione un radar Active Electronically Scanned Array. Il radar \u00e8 alloggiato nella parte posteriore della fusoliera in una struttura, detta \"cappello\", progettata per offrire la minima resistenza aerodinamica. Il radar \u00e8 capace sia di ricerche in mare in aria o sulla terra ferma, sia del controllo e l'appoggio di contingenti alleati impegnati in battaglia. Sono state apportate delle modifiche alle alette posteriori per controbilanciare il velivolo, anche le estremit\u00e0 delle ali sono state modificate. Sul muso dell'aeromobile sono stati disposti alcuni sistemi per la difesa del velivolo. La cabina di controllo radar pu\u00f2 contenere fino a otto tecnici con spazio per altri quattro, i 737 AEW&amp;C australiani opereranno con a bordo, oltre ai due piloti, dieci tecnici con lo spazio per altri due.\nImpiego operativo.\nPotenziali acquirenti.\nL'Italia ha mostrato interesse al 737AEW&amp;C e anche al Boeing P-8 Poseidon, velivolo per il pattugliamento marittimo, sempre basato sulla struttura del Boeing 737, che sarebbero forniti da Alitalia. Anche gli Emirati Arabi Uniti mostrarono interesse nel 737 AEW&amp;C."}
{"id": "3418793", "revid": "287204", "url": "https://it.wikipedia.org/wiki?curid=3418793", "title": "Alex Antonio de Melo Santos", "text": ""}
{"id": "3418794", "revid": "3115", "url": "https://it.wikipedia.org/wiki?curid=3418794", "title": "Lago Lasin", "text": "Il lago Lasin (a volte chiamato anche Lazin ) \u00e8 un lago alpino situato a 2.104 metri di altezza nel Parco nazionale del Gran Paradiso, in comune di Ronco Canavese (TO).\nMorfologia.\nIl lago ha una forma pressoch\u00e9 circolare con una grossa isola nella parte nord-orientale. Si trova al centro di una conca posta alla testata del Vallone Lasin e dominata dal Monte Colombo e dalla Piata di Lazin. L'emissario del lago, il rio Lasin, va a gettarsi nel torrente Forzo (un affluente del Soana) nei pressi del piccolo centro abitato di Lasinetto (1.024\u00a0m).\nEscursionismo.\nAl lago si pu\u00f2 accedere in circa 4 ore di cammino seguendo un sentiero che, con partenza dalla frazione Lasinetto, si mantiene in sinistra idrografica del rio Lasin. \nLa zona \u00e8 ricca di fauna selvatica, quasi indisturbata data la scarsa frequentazione umana.\nUtilizzi.\nIl lago \u00e8 incluso tra gli specchi d'acqua che il Parco nazionale del Gran Paradiso considera adatti al rifornimento di acqua per gli elicotteri antincendio."}
{"id": "3418797", "revid": "287204", "url": "https://it.wikipedia.org/wiki?curid=3418797", "title": "Nzuzi Toko", "text": "Biografia.\nNato a Kinshasa, nell'allora Zaire, \u00e8 arrivato in Svizzera con la sua famiglia all'et\u00e0 di quattro anni.\nCarriera.\nCaratteristiche.\nCentrocampista di grande dinamismo, associa una velocit\u00e0 molto elevata ad una grande fisicit\u00e0.\nClub.\n\u00c8 cresciuto nel Grasshoppers, club con il quale nel 2008 ha esordito nella Super League svizzera. Ha giocato nella squadra zurighese fino al termine della stagione 2013-2014, quando \u00e8 scaduto il suo contratto.\nIl 20 maggio 2014 \u00e8 stato annunciato che il giocatore, a partire dal successivo 1\u00ba luglio, si sarebbe trasferito in Inghilterra al Brighton &amp; Hove Albion per le successive tre stagioni. La squadra quell'anno militava in Championship, ma Toko in campionato non ha mai giocato, venendo impiegato solo in una partita di Coppa di Lega oppure nella formazione Under-21 del club. La sfortunata parentesi inglese finisce con netto anticipo il 20 gennaio 2015, data in cui rescinde consensualmente.\nIl giorno dopo in cui \u00e8 stata resa nota la rescissione dal Brighton, \u00e8 stato ufficializzato il suo ingaggio in Turchia all'Eski\u015fehirspor. Qui ha giocato la restante parte della stagione 2014-2015 e gran parte di quella 2015-2016 fino al marzo 2016, quando ha lasciato unilateralmente il club che stava attraversando una crisi finanziaria.\nNel luglio 2016 \u00e8 tornato a giocare per una squadra svizzera con il passaggio al San Gallo, rimanendovi per un biennio. Alla scadenza contrattuale, il giocatore svizzero-congolese non ha rinnovato ed \u00e8 volato in Arabia Saudita per firmare con l'Al-Fateh.\nTerminata l'esperienza saudita, nel marzo 2019 ha svolto un provino con gli svedesi dell'IFK G\u00f6teborg i quali, nell'arco della stessa settimana, lo hanno ingaggiato fino al 30 giugno 2020. A seguito di questa data, non \u00e8 stato riconfermato e ha quindi lasciato il club.\nLa sua carriera \u00e8 ripartita nel settembre del 2020 dal W\u00fcrzburger Kickers, squadra militante nella seconda serie tedesca.\nNazionale.\nHa esordito con la maglia della nazionale Under-21 rossocrociata il 25 marzo 2011 in un'amichevole contro i pari et\u00e0 dell'Arabia Saudita, segnando anche un gol.\nSuccessivamente \u00e8 stato convocato dalla nazionale maggiore della Repubblica Democratica del Congo, selezione con cui gi\u00e0 in precedenza \u2013 tra il 2010 e il 2011 \u2013 aveva giocato qualche gara amichevole."}
{"id": "3418798", "revid": "599013", "url": "https://it.wikipedia.org/wiki?curid=3418798", "title": "Darius \u017dutautas", "text": "Carriera.\nClub.\nDurante la sua carriera ha giocato con numerose squadre di club, tra cui anche la Dinamo Mosca, con cui conta 43 presenze e 2 reti.\nNazionale.\nConta 25 presenze con la Nazionale lituana."}
{"id": "3418799", "revid": "306856", "url": "https://it.wikipedia.org/wiki?curid=3418799", "title": "Castel Forte", "text": ""}
{"id": "3418807", "revid": "118330278", "url": "https://it.wikipedia.org/wiki?curid=3418807", "title": "Elisabetta Brusa", "text": "Biografia.\nGi\u00e0 in tenera et\u00e0 scrisse 32 composizioni per piano. Ha studiato composizione al Conservatorio di Milano coi maestri Bruno Bettinelli e Azio Corghi, diplomandosi nel 1980. Ha insegnato quindi composizione ai conservatori di Vicenza, Mantova e Brescia prima di arrivare al conservatorio di Milano nel 1985. Ha ricevuto insegnamenti anche da Sir Peter Maxwell Davies e Hans Keller.\nLa sua prima apparizione televisiva \u00e8 avvenuta nel programma di RAI 3 Giovani Compositori Italiani nel 1983.\nDopo aver vinto il primo premio alla Washington International Competition per composizioni per quartetto d'archi nel 1982, \u00e8 stata premiata con una Fromm Music Foundation Fellowship e una Fulbright Fellowship l'anno seguente ed ha seguito il corso di Composizione al Tanglewood Music Center. Inoltre, ha vinto tre Fellowships consecutive del MacDowell Colony nel 1988, 1989 e 1990. Nel 1997 ha sposato il direttore d'orchestra Gilberto Serembe.\nAttualmente \u00e8 meglio conosciuta per le sue opere per orchestra, registrate in tre volumi per l'etichetta Naxos. La sua musica si ispira ad opere letterarie ed artistiche e da musica di tutte le epoche. Ha anche al suo attivo due Sinfonie per grande orchestra.\nBrusa descrive il suo stile musicale come \"vicino alla Neo-Tonalit\u00e0 ed in particolare al Neo-Romanticismo, ma nel senso originale della parola, che spesso ora \u00e8 stato perso e confuso con altri,\" e la sua armonia come \"essenzialmente pandiatonica con momenti pancromatici.\"\nLa sua musica \u00e8 stata eseguita dalla BBC Symphony Orchestra, Ulster Orchestra, BBC Philharmonic, BBC Scottish Symphony Orchestra, RSNO Royal Scottish National Orchestra, CBC Vancouver Orchestra, Hermitage State Orchestra, St. Petersburg Symphony Orchestra, Tanglewood Music Center Orchestra, Women's Philharmonic di San Francisco, London Chamber Symphony, Gera-Altenburg Philharmonisches, Aachener Kammerorchester, Pomeriggi Musicali, Solisti Veneti (dir. Claudio Scimone) e da molte altre orchestre e formazioni da camera. Inoltre, viene regolarmente radiotrasmessa da molti paesi d'Europa, dagli Stati Uniti, Australia, Giappone, Korea, Hong Kong ecc.\nCollegamenti esterni.\nhttps://wsimag.com/entertainment/20297-a-musical-new-humanism"}
{"id": "3418810", "revid": "1318658", "url": "https://it.wikipedia.org/wiki?curid=3418810", "title": "PC System Design Guide", "text": "Il PC System Design Guide (noto anche come le specifiche PC 97, PC 98, PC 99, o PC 2001) \u00e8 una serie di requisiti e raccomandazioni di progettazione hardware per i personal computer IBM PC compatibili, compilata da Microsoft Corporation e Intel Corporation tra l'anno 1997 e l'anno 2001. Lo scopo di tali documenti era quello di aiutare i produttori di hardware ad usare meglio il sistema operativo Microsoft Windows e per semplificare l'installazione hardware sui computer.\nOgni parte di un computer standard e i tipi pi\u00f9 comuni di dispositivi periferici sono definiti da requisiti ben precisi. I sistemi e i dispositivi che sono conformi alle specifiche devono essere automaticamente riconosciuti e configurati dal sistema operativo.\nVersioni.\nSono state distribuite quattro versioni del \"PC System Design Guide\". All'interno di ogni versione, deve essere fatta una distinzione fra i requisiti di un PC per consumatori, PC per ufficio e PC per intrattenimento.\nPC 97.\nVersione iniziale.\nPC 98.\nDedicato ai sistemi che dovranno utilizzare Windows 98 o Windows 2000. Viene richiesto:\nPC 99.\nViene richiesto:\nVengono fortemente scoraggiati dall'uso:\nPC 2001.\nLa versione finale, la prima a richiedere l'attivazione dei controllori APIC di I/O sui sistemi desktop. Viene data grande enfasi nel tagliare i ponti con le limitazioni del passato, per esempio voci come slot di espansione ISA o dispositivi dipendenti dall'MS-DOS vengono decisamente proibite, mentre altre voci semplicemente scoraggiate.\nSchema di codifica dei colori per i connettori e le porte.\nTra le cose pi\u00f9 visibili e di forte impatto delle specifiche PC 99 era l'introduzione di un codice colore per i diversi tipi di spinotti e connettori usati sui PC. Poich\u00e9 molti connettori appaiono del tutto simili, particolarmente per i principianti, queste specifiche rendono pi\u00f9 semplice per le persone connettere le periferiche alle corrette porte sul PC. Questi codici colore sono stati gradualmente adottati da quasi tutti i produttori di PC e di schede madri."}
{"id": "3418811", "revid": "21880", "url": "https://it.wikipedia.org/wiki?curid=3418811", "title": "Great rift valley", "text": ""}
{"id": "3418812", "revid": "1865216", "url": "https://it.wikipedia.org/wiki?curid=3418812", "title": "Detective Conan Special Cases", "text": " \u00e8 una serie manga che contiene storie brevi disegnate dai vari assistenti di G\u014dsh\u014d Aoyama. Le storie di questi volumi speciali non influiscono comunque sulla trama del manga principale. Il primo volume \u00e8 stato pubblicato in Giappone il 28 gennaio 1997. In Italia il manga \u00e8 stato pubblicato da Star Comics a partire dal 24 gennaio 2011, a cadenza bimestrale, alternato ai volumi principali, sulla testata \"Mitico\" (nei mesi in cui non usciva, la testata \"Mitico\" ospitava altri manga e il manga principale di \"Detective Conan\" usciva a parte), con il primo volume corrispondente a \"Mitico 165\", fino al dodicesimo volume, uscito il 22 novembre 2012 e corrispondente a \"Mitico 195\". Dopodich\u00e9, in Italia non sono pi\u00f9 stati pubblicati altri volumi, perch\u00e9, come dichiarato dalla Star Comics, \"non hanno raggiunto la stessa popolarit\u00e0 del manga originale\".\nRispetto alla serie principale, la copertina italiana \u00e8 pi\u00f9 simile a quella originale. Lo sfondo \u00e8 a tinta unita e diverso da quello della copertina originale (che non \u00e8 a mattoni come nella serie principale, ma pu\u00f2 essere bianco o lievemente colorato e pu\u00f2 avere piccole immagini stilizzate del protagonista Conan Edogawa, che si ripetono l'una vicino all'altra come nei primi due volumi), per\u00f2 il retro di copertina non \u00e8 uguale alla prima ma ha la stessa immagine del retro di copertina originale (che non \u00e8 una keyhole come per la serie principale) e una breve introduzione scritta. La fotografia sullo sfondo della prima di copertina non c'\u00e8 nemmeno nella versione giapponese. Titolo e autori sono scritti comunque in modo simile alle copertine italiane della serie principale.\nFinora soltanto gli episodi 86 e 113 della serie televisiva (89 e 119 secondo la numerazione italiana) sono stati tratti dai file 2 e 6 del primo volume. Nessun'altra storia di questa serie \u00e8 stata trasposta in animazione.\nVolumi inediti in Italia.\n I titoli italiani dei capitoli sono semplici traduzioni di quelli originali."}
{"id": "3418813", "revid": "404338", "url": "https://it.wikipedia.org/wiki?curid=3418813", "title": "Imaging del tensore di diffusione", "text": ""}
{"id": "3418818", "revid": "287204", "url": "https://it.wikipedia.org/wiki?curid=3418818", "title": "Ingrid Marie Rivera", "text": "In precedenza, la Rivera aveva gi\u00e0 ottenuto il titolo di Miss Mundo de Puerto Rico nel 2005 che le aveva dato l'opportunit\u00e0 di prendere parte a Miss Mondo 2005, in occasione del quale aveva vinto il titolo di Regina continentale dei Caraibi e si era classificata alla seconda posizione.\nIngrid Rivera ha in seguito preso parte al prestigioso concorso di bellezza internazionale Miss Universo 2008, svolto a Nha Trang in Vietnam il 14 luglio 2008.. Tuttavia la Rivera non \u00e8 riuscita ad avanzare oltre le semifinali del concorso, che ha visto vincere la venezuelana Dayana Mendoza."}
{"id": "3418821", "revid": "223320", "url": "https://it.wikipedia.org/wiki?curid=3418821", "title": "Ingrid Rivera", "text": ""}
{"id": "3418822", "revid": "767487", "url": "https://it.wikipedia.org/wiki?curid=3418822", "title": "The Maid of Niagara", "text": "The Maid of Niagara \u00e8 un cortometraggio muto del 1910 diretto da Theodore Wharton. Prodotto dalla Path\u00e9 Fr\u00e8res, aveva come interpreti Irving Cummings, Octavia Handworth e Paul Panzer (anche se la loro presenza nel film non \u00e8 confermata: Panzer, all'epoca, lavorava per Powers e della partecipazione di Cummings non ci sono documentazioni certe).\nProduzione.\nIl film fu prodotto dalla Path\u00e9 Fr\u00e8res\nDistribuzione.\nDistribuito dalla General Film Company, il film - un cortometraggio di 195 metri - usc\u00ec nelle sale statunitensi il 3 dicembre 1910. In Francia fu distribuito dalla Path\u00e9 Fr\u00e8res con il titolo \"La Fille du Niagara\"."}
{"id": "3418825", "revid": "767487", "url": "https://it.wikipedia.org/wiki?curid=3418825", "title": "Amici, amanti e...", "text": "Amici, amanti e... (\"No Strings Attached\") \u00e8 un film del 2011 diretto da Ivan Reitman. La pellicola \u00e8 una commedia, interpretata dalla Premio Oscar Natalie Portman, da Ashton Kutcher e Kevin Kline.\nTrama.\n1995. Adam Franklin, 17 anni, ed Emma Kurtzman, 14 anni, si incontrano al campeggio estivo Weehawken. Il ragazzo \u00e8 triste perch\u00e9 i suoi genitori stanno divorziando ed Emma, sebbene ammetta di non essere un tipo espansivo, lo consola.\n2005. Adam, 27 anni, ed Emma, 24 anni, si ritrovano a una festa e fra i due nasce subito un feeling particolare. Emma chiede ad Adam di accompagnarla al funerale del padre; alla fine del rito funebre Adam dice a Emma che le telefoner\u00e0, ma la ragazza gli dice che se \u00e8 fortunato non la incontrer\u00e0 pi\u00f9.\n2009. Adam, 31 anni, ed Emma, 28 anni, si incontrano per caso ad un mercatino: lui \u00e8 fidanzato con Vanessa, una ragazza tanto bella quanto sciocca, lei ha appena iniziato il tirocinio presso un ospedale di Los Angeles. Con la promessa di rivedersi, Adam si fa dare il numero di Emma.\n2010. Adam \u00e8 diventato un assistente televisivo in una compagnia, anche se il suo sogno \u00e8 diventare sceneggiatore. Lasciato da Vanessa, va a casa di suo padre Alvin per chiedergli di leggere un suo copione, ma Adam incontra Vanessa in bikini: lei e Alvin stanno insieme. Confuso, Adam decide di chiamare tutte le ragazze presenti sulla sua rubrica, finch\u00e9 una non accetter\u00e0 di andare a letto con lui.\nDopo aver bevuto molto, Adam si risveglia il mattino dopo nudo su un divano, non ricordando quasi nulla di quanto successo la sera prima. Emma e i suoi coinquilini, Patrice, Shira e Guy, l'avevano accolto in casa e lui aveva iniziato a spogliarsi in stato d'incoscienza. Rimasti soli in camera, Emma e Adam non resistono alla passione e vanno a letto insieme. Dopo il secondo incontro intimo, Emma propone ad Adam di diventare amici di letto; il ragazzo accetta, sebbene sia convinto che finiranno per innamorarsi. Dopo alcuni mesi la loro particolare storia prosegue, e Adam comincia a provare gelosia nei confronti di Sam, un collega di Emma dichiaratamente interessato a lei. Dopo essersi addormentati nello stesso letto e con i vestiti addosso, Emma decide di prendere una pausa, invitando Adam ad andare a letto con un'altra.\nDue settimane dopo, alla vigilia di Natale, Adam manda una foto a Emma mentre \u00e8 con due ragazze per farla ingelosire: Emma corre di nuovo fra le sue braccia.\nArriva il compleanno di Adam e suo padre, ancora alla ricerca del perdono del figlio, lo invita a cena. Accompagnato da Emma, Adam rimane sbigottito dalla dichiarazione di suo padre e Vanessa, che affermano di volere un bambino. Emma si mette in mezzo e fa un discorso molto serio in cui dice a Vanessa che, se fosse stata in lei, avrebbe sempre scelto Adam, perch\u00e9 \u00e8 il migliore amante che abbia mai avuto. \nDopo aver festeggiato il suo compleanno, Adam invita Emma a uscire per il giorno di San Valentino e la ragazza accetta. La serata procede bene, ma Adam si comporta in modo molto romantico ed Emma gli chiede di riaccompagnarla all'ospedale e di non complicare le cose perch\u00e9 lei sta bene da sola. A quel punto Adam le spiega di non poterlo fare e le dice \"Ti amo\" per la prima volta, lasciando di stucco Emma che comincia a picchiarlo. Ferito e amareggiato, Adam la riporta all'ospedale e le dice di non volerla vedere pi\u00f9.\nPassate sei settimane, Emma \u00e8 molto triste e nel weekend andr\u00e0 al matrimonio di sua sorella minore a Santa Barbara, cosa che la porta istintivamente a pensare alle storie d'amore e, quindi, ad Adam. Adam nel frattempo, grazie all'aiuto di Lucy, assistente della produttrice Megan, che convince quest'ultima a leggere l'episodio scritto da Adam, realizza il suo sogno, diventando uno sceneggiatore retribuito e registrando la prima puntata di un musical scritta da lui. Su invito della sorella, Emma chiama Adam, ma il ragazzo \u00e8 freddo e distaccato e conclude la conversazione bruscamente quando Emma rammenta il fatto che si sono lasciati, dicendole che non si sono mai lasciati perch\u00e9 non hanno mai avuto una vera storia. A quel punto Emma salta in macchina e corre a casa di Adam, ma lo vede entrare nell'appartamento con la sua collega Lucy ed \u00e8 convinta di averlo perso. Mentre Adam e Lucy sono in intimit\u00e0, arriva una telefonata di Vanessa: Alvin \u00e8 in ospedale per overdose di sciroppo per la tosse. Il ragazzo si precipita a vedere come sta suo padre e, nel farlo, incrocia Vanessa, che pianta Alvin e se ne va.\nUscendo dall'ospedale, Adam trova Emma, accorsa sul posto dopo aver saputo del problema di Alvin; finalmente la ragazza dichiara ad Adam il suo amore. I due si lasciano andare ad un bacio appassionato e il mattino dopo, per la prima volta, fanno colazione insieme e si tengono per mano, come una vera coppia.\nDistribuzione.\nIl film \u00e8 stato distribuito negli Stati Uniti il 21 gennaio 2011, mentre in Italia dal 25 marzo 2011.\nAccoglienza.\nIl film \u00e8 costato 25 milioni di dollari e ne ha incassati 149 milioni di dollari in tutto il mondo.\nRiconoscimenti.\nPer la sua interpretazione Ashton Kutcher ha vinto il Teen Choice Award come miglior attore di una commedia romantica ed \u00e8 stato candidato all'MTV Movie Award alla miglior performance comica."}
{"id": "3418826", "revid": "767487", "url": "https://it.wikipedia.org/wiki?curid=3418826", "title": "Francis Cutting", "text": "Biografia.\nDi lui non si hanno notizie se non per due suoi pezzi che sono divenuti notissimi. Il pi\u00f9 famoso \u00e8 Greensleeves ballata tradizionale e \"Packington's Pound\" entrambi composti per essere eseguiti con il liuto."}
{"id": "3418833", "revid": "404338", "url": "https://it.wikipedia.org/wiki?curid=3418833", "title": "Tensore di diffusione", "text": ""}
{"id": "3418840", "revid": "287204", "url": "https://it.wikipedia.org/wiki?curid=3418840", "title": "Laura Dundovic", "text": " Ha rappresentato l'Australia a Miss Universo 2008 a Nha Trang in Vietnam il 14 luglio 2008, dove si \u00e8 classificata fra le prime dieci finaliste. Al momento dell'incoronazione, la Dundovic stava studiando psicologia, ma ha lasciato per portare avanti la carriera di modella. Laura Dundovic \u00e8 stata la prima modella australiana ad essere scelta come testimonial per l'azienda di scarpe Steve Madden."}
{"id": "3418844", "revid": "3115", "url": "https://it.wikipedia.org/wiki?curid=3418844", "title": "Maria Giovannini", "text": "\u00c8 stata anche interprete di fotoromanzi.\nBiografia.\nLa sua carriera \u00e8 iniziata nel 1955, quando fu eletta Miss Roma. Era stata anche candidata al titolo di Miss Italia.\nSempre nel 1955 debutt\u00f2 in televisione come valletta del quiz televisivo di Mike Bongiorno \"Lascia o raddoppia?\", ma lasci\u00f2 il telequiz dopo poche puntate a causa di una \"papera\" piuttosto vistosa per cui fu sostituita con Edy Campagnoli. Con Mike Bongiorno fu anche impegnata nella conduzione del Festival di Sanremo 1963, assieme ad altre tre colleghe, fra cui Edy Campagnoli.\nCome attrice per il cinema ha interpretato alcuni film fra il 1956 ed il 1960, per lo pi\u00f9 \"b-movie\", musicarelli e film commedia.\nLa Giovannini era anche una nota protagonista di fotoromanzi e dal 1955 al 1960 ha interpretato una lunga serie di fotoromanzi per il settimanale \"Bolero Film\", pubblicata dalla Arnoldo Mondadori Editore. Nel 1961 \u00e8 passata a interpretare fotoromanzi per i settimanali \"Sogno\" e \"Luna Park\", pubblicati dalla Rizzoli, ed \u00e8 rimasta fino al 1966.\nI fotoromanzi pi\u00f9 famosi con la Giovannini sono \"Il re si diverte\" (1964) dal dramma di Victor Hugo, e \"Manon\" (1965) dal romanzo di Antoine Fran\u00e7ois Pr\u00e9vost. Tra i suoi \"partner\" nei fotoromanzi vi sono stati Sandro Moretti, Franco Angeli, Germano Longo, Raimondo Magni, Paolo Carlini, Mario Valdemarin, Mirko Ellis e Luciano Marin."}
{"id": "3418848", "revid": "30445", "url": "https://it.wikipedia.org/wiki?curid=3418848", "title": "Monti Aberdare", "text": "I monti Aberdare sono una catena montuosa di origine vulcanica che si estende per circa 160\u00a0km in direzione nord-sud nella parte centro-occidentale del Kenya, a nord di Nairobi. La catena si estende per oltre 125 chilometri da Nyahururu nel nord a Limuru nel sud. \u00c8 la terza montagna pi\u00f9 alta del Kenya, con due picchi principali, Ol Donyo Lesatima (noto anche come Sattima) e Kinangop, che raggiungono, rispettivamente, altitudini di 3.999 e 3.906 metri slm. Il versante orientale dell catena presenta una morfologia che degrada gradualmente verso est, mentre, al contrario, il lato occidentale scende lungo imponenti scarpate verso la Rift Valley di cui costituisce parte del limite orientale.\nParte della catena ricade all'interno del Parco nazionale di Aberdare, istituito nel 1950."}
{"id": "3418854", "revid": "2006282", "url": "https://it.wikipedia.org/wiki?curid=3418854", "title": "Francis Pilkington", "text": "Biografia.\nDopo aver ottenuto un bachelor in musica presso il Lincoln College, Universit\u00e0 di Oxford, nel 1595, nel 1602 ottenne un posto di cantore alla Cattedrale di Chester e li rimase per il resto della sua vita. Divenne canonico minore nel 1612, e nel 1614 prese gli ordini sacri divenendo precentore della Cattedrale nel 1623. Anche se fu un religioso, Pilkington compose molta musica profana, madrigali e canzoni per il liuto. Nel 1638 mor\u00ec a Chester."}
{"id": "3418855", "revid": "28592", "url": "https://it.wikipedia.org/wiki?curid=3418855", "title": "Congiura di Belfiore", "text": ""}
{"id": "3418857", "revid": "1437331", "url": "https://it.wikipedia.org/wiki?curid=3418857", "title": "San Giorgio Maggiore al crepuscolo", "text": "San Giorgio Maggiore al crepuscolo (in francese \"Saint-Georges majeur au cr\u00e9puscule\") \u00e8 un dipinto a olio su tela di 65,2x92,4\u00a0cm. Venne dipinto nel 1908 ed \u00e8 oggi conservato al National Museum of Wales di Cardiff.\nIl quadro rappresenta l'isola di San Giorgio Maggiore di Venezia al crepuscolo.\nL'opera \u00e8 stata protagonista del film statunitense Gioco a due: l'opera venne esposta al Metropolitan Museum of Art di New York"}
{"id": "3418865", "revid": "121658", "url": "https://it.wikipedia.org/wiki?curid=3418865", "title": "Cantautorato", "text": ""}
{"id": "3418868", "revid": "76963", "url": "https://it.wikipedia.org/wiki?curid=3418868", "title": "Elena Fiore", "text": "Biografia.\nElena Fiore \u00e8 una caratterista attiva nel cinema italiano dalla prima met\u00e0 degli anni cinquanta fino alla prima met\u00e0 degli anni ottanta come interprete in varie commedie, perlopi\u00f9 in veste di popolana verace (in particolare nelle pellicole dirette da Lina Wertm\u00fcller).\nHa lavorato con diversi volti noti del cinema italiano, soprattutto con Giancarlo Giannini e Mariangela Melato; tra le sue interpretazioni pi\u00f9 significative, il ruolo di Amalia Finocchiaro in \"Mim\u00ec metallurgico ferito nell'onore\" (1972) in cui viene sedotta e abbandonata da Giancarlo Giannini; il ruolo di Teresa Pescosolido in \"Bella, ricca, lieve difetto fisico, cerca anima gemella\" (1973); infine il ruolo di Anita, la madre di Faustina ne \"Il marchese del Grillo\" (1981). In quest'ultima apparizione, Elena Fiore \u00e8 doppiata da Deddi Savagnone che le diede uno spiccato accento romanesco."}
{"id": "3418873", "revid": "647919", "url": "https://it.wikipedia.org/wiki?curid=3418873", "title": "Film d'amore e d'anarchia", "text": ""}
{"id": "3418877", "revid": "287204", "url": "https://it.wikipedia.org/wiki?curid=3418877", "title": "Andalucia-Caja Granada", "text": ""}
{"id": "3418880", "revid": "287204", "url": "https://it.wikipedia.org/wiki?curid=3418880", "title": "Albaicin", "text": ""}
{"id": "3418881", "revid": "767487", "url": "https://it.wikipedia.org/wiki?curid=3418881", "title": "My Name Will Live On", "text": "My Name Will Live On \u00e8 il quarto album in studio dell'epic/doom metal band italiana DoomSword pubblicato nel 2007 dalla Dragonheart Records con distribuzione Audioglobe."}
{"id": "3418882", "revid": "1698311", "url": "https://it.wikipedia.org/wiki?curid=3418882", "title": "Madonna col Bambino e un angelo (Foppa)", "text": "La Madonna col Bambino e un angelo \u00e8 un dipinto a tempera su tavola (41x32,5\u00a0cm) di Vincenzo Foppa, databile al 1479-1480 circa e conservato all'interno della pinacoteca dei Musei del Castello Sforzesco di Milano.\nStoria.\nL'opera venne acquistata dallo Stato esercitando il diritto di prelazione, tramite l'ufficio Esportazione della Soprintendenza di Firenze, e and\u00f2 a colmare un vuoto in galleria degli Uffizi circa le opere di scuola lombarda prima di Leonardo. La piccola tavola, immessa sul mercato dopo la vicenda della collezione Contini Bonacossi, \"squisita pittura di devozione domestica\", \u00e8 databile alla fine dell'ottavo decennio del Quattrocento, quando nello stile del pittore erano ancora vivi echi padovani non ancora contaminati dall'influenza di Giovanni Bellini, riscontrabile dopo il 1480. A seguito di un accordo tra la Regione Lombardia e lo Stato, la piccola tavola del Foppa \u00e8 esposta per quindici anni (a partire dal dicembre 2015) nelle sale della pinacoteca dei Musei del Castello Sforzesco di Milano. In cambio Regione Lombardia ha prestato, a sua volta per quindici anni, il San Benedetto di Antonello da Messina che si ricongiunge cos\u00ec con le altre due tavole, esposte agli Uffizi, facenti parte di un trittico acquistato dallo stato italiano nel 2002.\nDescrizione e stile.\nUna tenda scostata con effetto illusionistico mostra una finestra aperta su una stanza, presso la quale sta affacciata una Madonna col Bambino al cospetto di un angioletto a sinistra, che, con naturalit\u00e0, \u00e8 in parte coperto dalla tenda che gli ricade sulla spalla. Esso tiene in mano un violino che ha smesso di suonare, preso dall'interesse verso Maria e Ges\u00f9. L'intradosso dell'apertura \u00e8 cassettonato e in prospettiva, all'insegna di un fine decorativismo, e sul parapetto che coincide con il bordo inferiore del dipinto stanno appoggiati un libro, che Maria sfoglia (richiamo alle profezie delle Sacre Scritture), un cuscino su cui sta appoggiato il Bambino e una coppa rialzata piena di frutti rossi, ciliegie o uva, verso i quali Ges\u00f9 tende la manina: si tratta di un'allusione al sangue della Passione e all'accettazione di Cristo del proprio destino. Tale allusione \u00e8 ripresa anche dal frutto rosso che tiene gi\u00e0 in mano.\nSullo sfondo una stanza scura, dove si intravede un parato o un mobile con iscrizione dorata dedicata a Maria, si apre una finestrella con un vaso al davanzale, motivo di ispirazione fiamminga. Tipicamente lombarde sono l'attenzione al naturalismo e la tavolozza un po' spenta, quasi cinerina, soprattutto negli incarnati, sfumati energia."}
{"id": "3418883", "revid": "38120", "url": "https://it.wikipedia.org/wiki?curid=3418883", "title": "Albaic\u00edn", "text": ""}
{"id": "3418885", "revid": "729019", "url": "https://it.wikipedia.org/wiki?curid=3418885", "title": "Charles Bouchard", "text": "Biografia.\nNato in Chicoutimi (Qu\u00e9bec) \u00e8 entrato nelle Forze armate canadesi nel 1974, \u00e8 diventato pilota di elicotteri nel 1976 e ha prestato servizio nel Canadian Forces Air Command a Petawawa (Ontario), a Gagetown (Nuovo Brunswick) e negli Stati Uniti a Fort Hood (Texas) e ha comandato il 444\u00ba Squadrone Tattico delle Forze aeree canadesi a Lahr (Germania).\nInoltre \u00e8 stato comandante della base NORAD della Tyndall Air Force Base con sede a Panama City in Florida.\nBouchard inoltre \u00e8 stato il direttore di studi strategici alla Harvard University, inoltre si \u00e8 laureato all'Universit\u00e0 del Manitoba di Winnipeg (Canada).\nDal 28 marzo 2011 dirige le operazioni della NATO in seguito all'intervento militare in Libia nel 2011 da Napoli."}
{"id": "3418887", "revid": "104458", "url": "https://it.wikipedia.org/wiki?curid=3418887", "title": "Cascate di Reichenbach", "text": ""}
{"id": "3418898", "revid": "2519", "url": "https://it.wikipedia.org/wiki?curid=3418898", "title": "Monte Kahuzi", "text": "Il monte Kahuzi \u00e8 un rilievo montuoso di origine vulcanica che, con i suoi 3.308\u00a0m di altezza, costituisce la vetta pi\u00f9 alta della catena montuosa dei Monti Mitumba, nella Repubblica Democratica del Congo.\nParte del suo territorio ricade all'interno del Parco nazionale di Kahuzi-Biega."}
{"id": "3418903", "revid": "367445", "url": "https://it.wikipedia.org/wiki?curid=3418903", "title": "Finocchio", "text": ""}
{"id": "3418909", "revid": "767487", "url": "https://it.wikipedia.org/wiki?curid=3418909", "title": "Dread", "text": "Dread \u00e8 un film del 2009 diretto da Anthony DiBlasi.\nPellicola horror basata su un racconto scritto da Clive Barker.\nTrama.\nLa vita dello studente Stephen Grace \u00e8 destinata a cambiare dal giorno in cui incontra Quaid, anch'egli studente. Quaid propone a Stephen di realizzare un documentario sulle paure pi\u00f9 nascoste delle persone. Stephen, convinto che sia solo un progetto scolastico, accetta, coinvolgendo anche la sua amica Cheryl. Durante la realizzazione del documentario i due si accorgono che Quaid assume un atteggiamento sempre pi\u00f9 strano e inquietante, Stephen decide di interrompere il progetto quando Quaid, in un attacco d'ira, distrugge la strumentazione. La situazione degenera sempre pi\u00f9 trasformando un compito scolastico in una tragedia sanguinosa."}
{"id": "3418910", "revid": "1305772", "url": "https://it.wikipedia.org/wiki?curid=3418910", "title": "Palazzo Rospigliosi Pallavicini (disambigua)", "text": ""}
{"id": "3418911", "revid": "547034", "url": "https://it.wikipedia.org/wiki?curid=3418911", "title": "Unione Sportiva Catanzaro 1979-1980", "text": "Questa voce raccoglie le informazioni riguardanti l'Unione Sportiva Catanzaro nelle competizioni ufficiali della stagione 1979-1980.\nStagione.\nDopo aver ottenuto la prima salvezza in Serie A ed il passaggio gestionale ad Adriano Merlo, il Catanzaro si presenta alla sua seconda stagione consecutiva nella massima serie con un attacco potenziato dagli acquisti di Carlo Bresciani e Vito Chimenti, mantenendo quasi invariata la rosa della stagione precedente. Eliminata al primo turno di Coppa Italia in seguito a una sconfitta nello scontro diretto con il Torino. In campionato la squadra \u00e8 stata risucchiata nelle zone pi\u00f9 basse della classifica rimanendovi invischiata fino al termine del torneo.\nTre sconfitte consecutive nell'ultima parte del campionato hanno condannato definitivamente la squadra, a nulla \u00e8 valsa la sferzata della sostituzione di Carlo Mazzone con Saverio Leotta in panchina, tentando in questo modo di recuperare il terreno perso, ma non \u00e8 servito, perch\u00e9 \u00e8 arrivata matematica la retrocessione con due giornate di anticipo. Tale risultato \u00e8 stato annullato in seguito alle sentenze della Commissione di Appello Federale, sullo scandalo del Totonero, che sanc\u00ec la retrocessione del , per la prima volta nella sua storia e della . in Serie B, retrocessi con il Pescara che con 16 punti \u00e8 stata la cenerentola del torneo. Con questi fatti extra-calcistici, la squadra calabrese mantiene la massima categoria.\nMaglie e sponsor.\nVengono confermate le divise introdotte nella stagione precedente (prodotte dalla Ennerre), a cui ne fu aggiunta una versione alternativa di colore giallo a strisce rosse verticali.\nOrganigramma societario.\nArea direttiva\nArea tecnica\nArea organizzativa"}
{"id": "3418912", "revid": "287204", "url": "https://it.wikipedia.org/wiki?curid=3418912", "title": "Ponte (famiglia)", "text": ""}
{"id": "3418916", "revid": "293377", "url": "https://it.wikipedia.org/wiki?curid=3418916", "title": "Brian Turner", "text": "Carriera.\nGiocatore.\nClub.\nNato in Inghilterra, inizi\u00f2 la carriera agonistica in Nuova Zelanda tra le file del nel 1966, che lascer\u00e0 al termine della stagione per passare all'.\nNel 1968 \u00e8 ingaggiato dal club londinese del , che lascer\u00e0 la stagione seguente senza aver mai giocato per trasferirsi al , formazione militante nella Second Division.\nCon i \"Pompey\" gioca quattro incontri prima di trasferirsi al , in Fourth Division, club con cui ottiene il terzo posto nella stagione 1971-1972.\nNel 1972 torna in Nuova Zelanda, al , club nel quale rimarr\u00e0 sino al 1980. Con il club di Auckland vince quattro campionati (1972 , 1974 , 1979 e 1980) e due Chatham Cup (1973 e 1980).\nNel 1981 si trasferisce in Australia, al che lascer\u00e0 dopo undici incontri per giocare con i .\nNel 1982 torna in Nuova Zelanda per giocare con il che lascer\u00e0 dopo una stagione per trasferirsi al .\nNel 1984 ritorna al Mount Wellington, dove giocher\u00e0 altre due stagioni prima di chiudere la carriera agonistica all'Eden. \nNazionale.\nVest\u00ec la maglia della Nuova Zelanda in 59 occasioni segnando 21 reti, esordendovi il 5 novembre 1967 nella sconfitta per 5-3 contro l'Australia.\nPartecip\u00f2 con i \"kiwi\" alla Coppa delle nazioni oceaniane 1973, che fu la prima edizione del torneo. Turner, che disput\u00f2 quattro incontri segnando una rete, vinse con gli \"All whites\" la competizione, sconfiggendo nella finale di Auckland la rappresentativa di Tahiti per due a zero.\nFece parte della spedizione \"All whites\" ai Mondiali spagnoli del 1982, scendendo in campo nella sconfitta per quattro a zero contro il Brasile.\nAllenatore.\nTurner \u00e8 il vice allenatore della Nuova Zelanda, assistente di Ricki Herbert, suo compagno ai Mondiali spagnoli del 1982."}
{"id": "3418917", "revid": "663182", "url": "https://it.wikipedia.org/wiki?curid=3418917", "title": "Claudio Lazzaro", "text": "Biografia.\nNasce a Camogli, in provincia di Genova, durante la seconda guerra mondiale. Il padre, Gianpaolo Lazzaro, pittore attivo nelle avanguardie artistiche, quando iniziarono i reclutamenti forzati della Repubblica di Sal\u00f2 decise di trasferirsi per prender parte alla Resistenza in Liguria. La madre, Bruna Gualazzi, a volte lo seguiva nelle sue missioni. Alla fine della guerra, la famiglia torna a stabilirsi a Milano, in una casa di periferia, dove il piccolo Claudio incontra personaggi che restano impressi nella sua memoria, come Dino Buzzati e Lucio Fontana. Da ragazzo legge molto, ma va male a scuola. Nel 1963 la rivista di fantascienza \"Urania\" (numero 307 bis) pubblica un suo racconto. Nel 1971 si laurea in Scienze Politiche, con 110 e lode, all\u2019Universit\u00e0 degli Studi di Milano. Per un anno lavora all\u2019Istituto di Sociologia della Statale con la qualifica di ricercatore. Si sposa nel 1992 con Elena Somar\u00e8, artista multimediale, fotografa, musicista, regista di documentari. La coppia avr\u00e0 due figlie, Diana e Gaia.\nGiornalismo.\nInizia nel 1972 scrivendo di economia sul settimanale \"Tempo\", allora diretto da Nicola Cattedra. Nel 1973, assunto da Tommaso Giglio, entra nella redazione del settimanale \"L'Europeo\", dove impara il mestiere lavorando con Oriana Fallaci, Alberto Ongaro, Massimo Fini, Ferdinando Scianna e altre firme della testata del gruppo Rizzoli. Nel giugno del 1975 scrive con Massimo Fini un\u2019inchiesta su Margherita Cagol, moglie di Renato Curcio e cofondatrice delle Brigate rosse, appena uccisa dai carabinieri.. Un anno dopo muore Alexandros Panagulis, l'eroe nazionale greco, compagno di Oriana Fallaci. Lei \u00e8 convinta che l'incidente automobilistico in cui ha perso la vita sia un assassinio mascherato. Con Lazzaro si reca ad Atene per trovare le prove. Dopo una ricerca avventurosa l'inchiesta viene scritta a quattro mani, ma la Fallaci, troppo coinvolta, preferisce non apparire. Il pezzo esce sull\"'Europeo\" con la sola firma di Lazzaro. Negli anni '70 Lazzaro scrive di eversione rossa e nera, di Autonomia Operaia, di \"strategia della tensione\", ma avverte il peso di un clima in cui \u00e8 sempre pi\u00f9 difficile raccontare e spiegare liberamente: nell\u2019emergenza diventa obbligatorio schierarsi con lo Stato, anche quando i suoi stessi apparati appaiono coinvolti in trame di cui solo pi\u00f9 tardi si capir\u00e0 la portata eversiva. Per questo accoglie, nel 1977, la proposta dell\u2019allora direttore Giovanni Valentini, di progettare e curare un nuovo supplemento da allegarsi all\u2019\"Europeo\". Realizza cos\u00ec il mensile \"L\u2019Europeo Cinema\", che ha tra i suoi collaboratori Oreste Del Buono, Aldo Grasso, Morando Morandini, Tatti Sanguineti, Paolo Mereghetti e Leonardo Sciascia. Per l\u2019\"Europeo\" intervista i protagonisti della cultura e dello spettacolo, da Gabriel Garc\u00eda M\u00e1rquez a Steven Spielberg a Federico Fellini. Quando il settimanale viene trasferito a Roma, il nuovo direttore Mario Pirani gli offre di curare il costume e gli spettacoli ma, durante la direzione di Vittorio Feltri, torna a occuparsi del settore \"Italia\". Con Lamberto Sechi direttore continua a scrivere di cronaca italiana, politica, costume, realizzando numerose inchieste di copertina.\nCollabora ad altri periodici, come i mensili \"Prima Comunicazione\", \"Media Production\", \"Max\", \"Ciak\", \"Moda\", \"King\", \"Ulisse 2000\". Quando nel 1995 \"L'Europeo\" chiude, per poi trasformarsi in periodico mensile, Lazzaro passa al \"Corriere della Sera\", in cronaca e agli esteri (inviato di guerra in Kosovo e Iraq).\nTelevisione.\nA margine del suo impegno nella redazione romana dell\u2019Europeo, collabora saltuariamente con Raitre. Affianca prima Catherine Spaak come autore di \"Harem\" (1993) e poi Sydne Rome, come autore e conduttore di \"Fantastica et\u00e0\" (1995). Per Reteitalia realizza speciali su personaggi dello spettacolo, come l\u2019intervista a Marcello Mastroianni che nel settembre del 1987 inaugura \"La giostra\", il primo tentativo, condotto da Enrica Bonaccorti, di battere la Rai sul terreno del variet\u00e0 domenicale.\nDocumentari e informazione libera.\nNel 2005, dopo dieci anni al \"Corriere della Sera\", si dimette e costituisce una societ\u00e0, la Nobu Productions, per realizzare documentari a basso costo, sfruttando la potenzialit\u00e0 delle nuove tecnologie e i nuovi canali distributivi indipendenti.\n\u201c\"Volevo dimostrare che si pu\u00f2 fare informazione libera, senza chiedere il permesso\"\u201d, racconta il regista, \u201c\"Nobu \u00e8 una contrazione di no budget, che significa i soldi non ci sono, ma il film si fa. Come? Lavorando con chi \u00e8 disponibile a non guadagnare nell\u2019immediato, scommettendo su progetti che cercano la loro forza, anche commerciale, nella totale libert\u00e0 con cui vengono realizzati\" \u201d.\n\"Camicie verdi - Bruciare il tricorole\", il suo primo documentario, \u00e8 un viaggio all\u2019interno della Lega Nord nella sua fase iniziale, eversiva e xenofoba. Esce quando la Lega era al potere, due mesi prima del voto sulla c.d. \"devolution\" (secondo referendum di revisione costituzionale della Repubblica Italiana, che prevedeva la riorganizzazione dello Stato su base formalmente federale).\nIl documentario viene proiettato su tutto il territorio nazionale, allegato al quotidiano \"L'Unit\u00e0\" e usato per animare il dibattito pre-elettorale dai sostenitori del No al referendum, che il 26 giugno 1996 hanno la meglio col 61,29% dei voti. Al Festival di Locarno del 2006 \"Camicie Verdi\" riceve il Premio della critica indipendente come \u201cFilm civilmente pi\u00f9 significativo\u201d.\n\"Nazirock - Come sdoganare la svastica e i saluti romani\", il suo secondo documentario, distribuito in DVD nel 2008 da Feltrinelli Real Cinema, racconta l'estrema destra italiana e il suo sdoganamento durante i governi Berlusconi. \u00c8 la prima opera di giornalismo d'inchiesta che mostra dall'interno il rapporto tra i giovani dal \u201ccuore nero\u201d e la musica cosiddetta identitaria, utilizzata come strumento di proselitismo politico da Forza Nuova e da altri gruppi della destra estrema. Il film viene duramente boicottato dalla destra neofascista. L\u2019autore e i cinema che mettono \"Nazirock\" in cartellone ricevono minacce. Molte proiezioni vengono cancellate.\nAlcune librerie non espongono il dvd negli scaffali per timore di rappresaglie.\nIl regista deve difendersi in sei diversi procedimenti giudiziari, a seguito delle denunce di personaggi della destra estrema che a vario titolo si ritengono diffamati o danneggiati dal suo documentario.\nContro i procedimenti giudiziari nei confronti di \"Nazirock\" ha preso posizione Articolo 21, l\u2019associazione di giornalisti, giuristi, economisti e personaggi della cultura che difendono la libert\u00e0 di manifestazione del pensiero..\nClaudio Lazzaro \u00e8 stato inserito nella lista delle vittime da Ossigeno per l\u2019informazione, l\u2019associazione che gestisce l\u2019Osservatorio sui giornalisti minacciati, patrocinato dalla Federazione Nazionale della Stampa e dall\u2019Ordine dei Giornalisti.\n\"Bandiera viola\", realizzato dopo \"Camicie verdi - Bruciare il tricolore\" e \"Nazirock - Come sdoganare la svastica e i saluti romani\", come la terza tappa di un viaggio nelle nuove destre, racconta il berlusconismo attraverso la cronaca della manifestazione autoconvocata in rete, No Berlusconi Day, che il 5 dicembre 2009 ha portato in piazza, a Roma, un milione di persone.\nA convocarle, per la prima volta, non sono i partiti o i sindacati, che anzi vengono cacciati dal corteo e da Piazza San Giovanni, ma un anonimo blogger su internet. \u00c8 la prima manifestazione di massa autoconvocata in rete. Ad accorrere \u00e8 Il Popolo Viola, anticipazione del Movimento 5 Stelle.\nNel luglio 2010 il film era pronto per la distribuzione. Ma il 2 ottobre, a Roma, questa volta con l\u2019appoggio delle opposizioni, viene convocata una seconda manifestazione viola contro Berlusconi, il No B Day 2. Per sostenere l\u2019iniziativa l\u2019autore decide di mettere il film online gratuitamente, il 27 settembre. Mentre a Roma si organizza un\u2019anteprima al cinema Olimpia, in contemporanea si tengono decine di proiezioni dibattito in diverse citt\u00e0 italiane, ma anche a Parigi e a Londra.\nIl No B Day 2 replica in parte il successo della prima manifestazione: a Roma in Piazza San Giovanni ci sono, secondo gli organizzatori, 500.000 persone. Sul palco, dopo la proiezione di alcuni spezzoni di \"Bandiera viola\", Claudio Lazzaro espone ai manifestanti la sua idea di libert\u00e0 d\u2019informazione.\nCinema.\nA met\u00e0 degli anni '70 lo scontro tra gli \u201copposti estremismi\u201d \u00e8 al suo culmine. Su \"L'Europeo\" Lazzaro racconta quelli di sinistra e quelli di destra.\nUn articolo in cui esplora il mondo dei sanbabilini e intervista un giovane picchiatore, amico del branco che ha massacrato Alberto Brasili in via Mascagni a Milano, attira l\u2019attenzione del regista Carlo Lizzani, che su questo omicidio di matrice neofascista decide di realizzare \"\".\nIl film uscir\u00e0 nel 1976, ma in alcune citt\u00e0, come Milano, avr\u00e0 problemi di distribuzione, per le minacce che arrivano agli esercenti delle sale cinematografiche. Proprio come il film documentario \"Nazirock - Come sdoganare la svastica e i saluti romani\", che Lazzaro realizzer\u00e0 32 anni dopo, e che non riuscir\u00e0, per via delle minacce, a essere distribuito nei cinema.\nIn San Babila ore 20, Lazzaro d\u00e0 un contributo alla sceneggiatura, firmata da Ugo Pirro, e interpreta s\u00e9 stesso: il giornalista che intervista un giovane neofascista. Lizzani gli chiede di recitare una piccola parte anche nel suo film successivo, \"Kleinhoff Hotel\", accanto a Corinne Cl\u00e9ry.\nUn altro autore con cui collabora \u00e8 Francesco Longo. Con lui firma la sceneggiatura del film \"La ballata di Eva\" (1986), prodotto da Roberto Cicutto e interpretato da Ida Di Benedetto e Massimo Ghini."}
{"id": "3418923", "revid": "174925", "url": "https://it.wikipedia.org/wiki?curid=3418923", "title": "Rosmarino", "text": ""}
{"id": "3418924", "revid": "1186766", "url": "https://it.wikipedia.org/wiki?curid=3418924", "title": "Case Nuove", "text": ""}
{"id": "3418925", "revid": "767487", "url": "https://it.wikipedia.org/wiki?curid=3418925", "title": "Ritratto virile (Ambrogio de Predis)", "text": "Il Ritratto virile \u00e8 un dipinto a olio su tavola (60x45 cm) di Giovanni Ambrogio de Predis, databile al 1490-1510 circa e conservato nella Galleria degli Uffizi a Firenze.\nStoria e descrizione.\nL'opera si trovava alla Galleria Palatina, dubitativamente attribuita al D\u00fcrer, quando venne trasferita agli Uffizi nel 1861. Fu Morelli, dopo alcune ipotesi scartate, a riferirla per la prima volta al De Predis, collaboratore diretto di Leonardo a Milano.\nSu uno sfondo scuro un ricco notabile \u00e8 rappresentato di profilo rivolto a sinistra e un po' impettito. Porta una berretta nera e i capelli a caschetto, tipici della moda alla corte degli Sforza. Il vestito \u00e8 ricco e intessuto di ricami dorati, con una precisa attenzione del pittore alla descrizione dei dettagli, derivata dalla sua formazione come miniatore."}
{"id": "3418926", "revid": "1005847", "url": "https://it.wikipedia.org/wiki?curid=3418926", "title": "Elezioni parlamentari in Montenegro del 1996", "text": "Le elezioni parlamentari in Montenegro del 1996 si tennero il 3 novembre. Esse videro la vittoria del Partito Democratico dei Socialisti del Montenegro; Milo Djukanovi\u0107 \u00e8 stato confermato Primo ministro."}
{"id": "3418928", "revid": "618763", "url": "https://it.wikipedia.org/wiki?curid=3418928", "title": "Canto General", "text": "Canto General \u00e8 la decima raccolta poetica di Pablo Neruda, pubblicata per la prima volta in Messico, nei \"Talleres Gr\u00e1ficos de la Naci\u00f3n\", nel 1950, ma iniziata a partire dal 1938. L'edizione originale includeva illustrazioni dei muralisti messicani Diego Rivera e David Alfaro Siqueiros.\nIl \"Canto General\" consta di quindici sezioni, 231 poesie e pi\u00f9 di quindicimila versi. Opera tremendamente ambiziosa, vuole essere una cronaca enciclopedica di tutta l'America Latina. Molti critici l'hanno descritto come un testo di poesia epica, poich\u00e9 il canto \u00e8 diretto alla natura e all'intera storia del continente americano. Si tratta di un'opera \"densa e monumentale, quella di maggiore ampiezza tematica e sintesi americanista che si sia mai realizzata nel continente\", secondo le parole di Mario Ferrero.\nSezioni.\nLe quindici sezioni o \"cantos\" che formano la costruzione del \"Canto General\" corrispondono a:"}
{"id": "3418933", "revid": "1543377", "url": "https://it.wikipedia.org/wiki?curid=3418933", "title": "Dimension", "text": "Dimension by Lux (in precedenza soltanto Dimension o New Dimension) \u00e8 un marchio di shampoo, prodotto dal 1982 dalla divisione per la cura personale della Lever Brothers. Era particolarmente distinguibile per la caratteristica bottiglia di colore giallo. Nel 1987 fu il primo shampoo ad introdurre la formula \"2 in 1\" (shampoo e balsamo). Il 18 aprile 1985, la Lever Brothers riorganizz\u00f2 la propria struttura aziendale ed il marchio Dimension fu rilevato dalla Unilever, diventando la divisione per la cura dei capelli prima della Faberg\u00e9 ed in seguito della Lux, diventando l'attuale Dimension by Lux, che lo commercializza in quattro varianti: per capelli normali, per capelli lisci, per capelli secchi e per capelli grassi. Fra i testimonial pi\u00f9 celebri del marchio si pu\u00f2 citare l'attrice statunitense Heather Locklear."}
{"id": "3418934", "revid": "116036211", "url": "https://it.wikipedia.org/wiki?curid=3418934", "title": "Tummo (citt\u00e0)", "text": "Tummo (in arabo \u062a\u0648\u0645\u0648) \u00e8 un villaggio-oasi del Fezzan nel distretto di Murzuch poco lontana dal confine con il Niger, l'oasi \u00e8 il punto di passaggio di molti migranti provenienti soprattutto dall'Africa subsahariana, in particolare da Niger, Nigeria, Mali, Mauritania e Senegal.\nA Tummo si trova l'unico posto di controllo di frontiera tra Libia e Niger che \u00e8 controllato dall'Esercito libico.\nIl villaggio dista 1.300 km da Tripoli, 1.000 km da Bilma (Niger) e dista 300 km circa dal villaggio di Tajarhi."}
{"id": "3418936", "revid": "6923", "url": "https://it.wikipedia.org/wiki?curid=3418936", "title": "Partenone (Nashville)", "text": "Il Partenone di Nashville \u00e8 una replica delle stesse dimensioni del Partenone di Atene in Grecia. Fu costruito nel 1897 per l'Esposizione Centennale del Tennessee.\n\u00c8 stato il motto di Nashville, \"Atene del Sud\", a influenzare la scelta di costruire questo monumento come pezzo rappresentativo della Fiera del 1897.\nUn gran numero di edifici dell'Esposizione erano basati sugli antichi originali, sebbene solo il Partenone ne fosse una esatta riproduzione. Il Partenone fu anche il solo edificio che fu preservato dalla citt\u00e0.\nCostruito originariamente in gesso, legno e mattoni, fu ricostruito in calcestruzzo sulle stesse fondamenta, in un progetto cominciato nel 1920. L'esterno fu terminato nel 1925, mentre l'interno nel 1931.\nAll'interno \u00e8 anche presente una statua raffigurante Atena Parthenos alta 13 metri, replica della statua scolpita da Fidia che era presente nel Partenone dell'antica Atene.\nAl Partenone di Nashville si svolgono le scene finali del film \"Nashville\" (1975) di Robert Altman e una parte del film \"Percy Jackson e gli dei dell'Olimpo - Il ladro di fulmini\" (2010)."}
{"id": "3418937", "revid": "228587", "url": "https://it.wikipedia.org/wiki?curid=3418937", "title": "Fotogrammetria industriale", "text": "La fotogrammetria industriale \u00e8 la fotogrammetria che si svolge all'interno di una industria. Pu\u00f2 servire sia per la stessa industria sia per l'esterno, come per le pubblicit\u00e0. Questo tipo di fotogrammetria fu scoperta negli anni 1843-1845 da David Octavius Hill e Robert Adamson, ma si inizi\u00f2 ad usarla tra gli anni 1850 e 1860. Ci sono molti legami, con la pittura, il reportage e l'architettura.\nSi divide in tre direttrici \"fotogrammetria per le fabbriche e gli impianti\", \"fotogrammetria marina\" e \"fotogrammetria per l'aeronautica\". Fu inventato dalla \"fotogrammetria\", che si divise prima in aerea e terrestre e poi in industriale; finalizzata alle esigenze dell'ingegneria.\nNel Regno Unito, ci sono molte fabbriche di questa fotogrammetria, a Leicestershire, East Midlands.. Ci sono anche in Belgio e Lussemburgo, Repubblica Ceca, Germania (Aquisgrana, Colonia, Ruhr), Francia ed altri posti\nIl fotografo brasiliano Hans Gunter Flies studi\u00f2 sia la fotografia pubblicitaria, che quella industriale, dal 1940 al 1970, il suo archivio comprende 20.000 immagini. Altri che studiarono questo tipo di fotogrammetria sono Vil\u00e9m Heckel; anche Carleton Watkins, Albert Renger-Patzsch, Margaret Bourke-White, studiarono questa fotogrammetria."}
{"id": "3418940", "revid": "73843", "url": "https://it.wikipedia.org/wiki?curid=3418940", "title": "Canto general", "text": ""}
{"id": "3418941", "revid": "830939", "url": "https://it.wikipedia.org/wiki?curid=3418941", "title": "Italo Cosmo", "text": "Biografia.\nDirettore dell'Istituto di Ricerca \"Istituto Sperimentale per la Viticoltura ed Enologia\" di Conegliano, ed uno dei pi\u00f9 grandi ampelografi italiani del novecento. Su incarico del Ministero dell\u2019Agricoltura cur\u00f2 la redazione e il coordinamento di \"Principali vitigni da vino coltivati in Italia\", pubblicata in cinque volumi tra il 1952 e il 1966. Nei primi quattro volumi sono contenute schede monografiche, scritte con la collaborazione di vari esperti locali, dedicate ai vari vitigni trattati, mentre il quinto volume costituisce una sorta di indice analitico dell'opera e permette di reperire i vitigni anche basandosi sui molti sinonimi in uso. La sua opera \u00e8 considerata \"monumentale\".\nGli \u00e8 stata intitolata una via della citt\u00e0 di Conegliano, citt\u00e0 nel cui cimitero \u00e8 sepolto.\nOpere.\nAltra importante opera di Cosmo fu \"Portinnesti della vite\", di poco posteriore al lavoro di ricognizione sui vitigni, scritta assieme a Andrea Comuzzi e Mario Polsinelli e pubblicata da Edagricole nel 1958.\nTra le altre opere si possono citare: "}
{"id": "3418953", "revid": "547034", "url": "https://it.wikipedia.org/wiki?curid=3418953", "title": "Ritratto virile (Bernardino de' Conti)", "text": "Il Ritratto virile \u00e8 un dipinto a olio su tavola (42x32 cm) di Bernardino de' Conti, databile al 1490-1510 circa e conservato nella Galleria degli Uffizi a Firenze.\nStoria e descrizione.\nLa prima citazione dell'opera risale al 1753, come autoritratto di Luca di Leida nell'inventario delle Gallerie fiorentine. Fu esposta in galleria dal 1881, poi fu conservata in deposito per qualche anno; \u00e8 stata reinserita nel percorso espositivo dal 1908, con l'attribuzione al Conti.\nLa tavoletta, la cui autografia venne ribadita da Berenson, mostra un notabile in abiti scuri ritratto a mezzo busto di profilo, girato verso sinistra, su sfondo scuro. L'impostazione \u00e8 un po' rigida e il modellato sommario. Il taglio di capelli a caschetto \u00e8 tipico della corte sforzesca dell'epoca.\nOriginariamente la tavola era ottagonale, poi ridotta a un formato rettangolare con l'aggiunta di ali."}
{"id": "3418954", "revid": "599013", "url": "https://it.wikipedia.org/wiki?curid=3418954", "title": "Andy McLaren", "text": "Carriera.\nClub.\nDurante la sua carriera ha giocato principalmente con il , venendo nel 2016 inserito nella hall of fame del club.\nNazionale.\nConta una presenza con la Nazionale scozzese."}
{"id": "3418957", "revid": "192549", "url": "https://it.wikipedia.org/wiki?curid=3418957", "title": "Myriobiblon", "text": ""}
{"id": "3418959", "revid": "73843", "url": "https://it.wikipedia.org/wiki?curid=3418959", "title": "Giro delle Fiandre 1997", "text": "Il Giro delle Fiandre 1997, ottantunesima edizione della corsa e valida come secondo evento della Coppa del mondo di ciclismo su strada 1997, fu disputato il 6 aprile 1997, per un percorso totale di 267 km. Fu vinto dal danese Rolf S\u00f6rensen, al traguardo con il tempo di 5h57'01\" alla media di 44,872 km/h.\nPartenza a Sint-Niklaas con 189 corridori di cui 94 portarono a termine il percorso."}
{"id": "3418961", "revid": "1573940", "url": "https://it.wikipedia.org/wiki?curid=3418961", "title": "Cnestrum lepidopes", "text": "Cnestrum lepidopes \u00e8 un insetto della famiglia degli Ephydridae (Diptera: Schizophora). \u00c8 l'unica specie del genere Cnestrum .\nDescrizione.\nGli adulti hanno corpo di piccole dimensioni, lungo 2-2,5 mm, livrea di colore nero con riflessi lucenti e metallici, tegumento grossolanamente punteggiato e corrugato, specie sull'addome.\nAntenne con pedicello portante una setola spiniforme dorsale e con arista pettinata. Faccia non carenata e quasi completamente glabra, provvista solo di due serie verticali di setole facciali. Postgene rivestite da setole scure e con margine posteriore formante un angolo ottuso con l'occipite. Apparato boccale con prelabio piuttosto sporgente. \nChetotassi del torace priva di setole dorsocentrali presuturali e setole acrosticali prescutellari, zampe anteriori con femori sottili e tibie prive di sperone apicale, ali ialine, con costa estesa fino alla terminazione della media. \nAddome fortemente convesso, apparentemente composto di tre soli uriti per la marcata riduzione del primo e del quinto. Tergiti con i margini laterali revoluti.\nDistribuzione.\n\"Cnestrum lepidopes\" \u00e8 una specie endemica dell'Europa, segnalata in Gran Bretagna e in diverse regioni dell'Europa centrale, dalla Romania alla Polonia e alla Germania."}
{"id": "3418962", "revid": "62221", "url": "https://it.wikipedia.org/wiki?curid=3418962", "title": "Cnestrum", "text": ""}
{"id": "3418963", "revid": "4193", "url": "https://it.wikipedia.org/wiki?curid=3418963", "title": "Olimpia Cavalli", "text": "Biografia.\n\u00c8 stata attiva nel cinema italiano fra il 1959 ed il 1965 come caratterista, impegnata talvolta nel cinema d'autore.\nDopo aver lasciato le scene a met\u00e0 degli anni sessanta \u00e8 tornata poi a recitare nel 1999 in un film di Pasquale Fanetti intitolato \"L'ultimo volo\" che per\u00f2 non ha avuto distribuzione.\n\u00c8 morta nel 2012 all'et\u00e0 di 81 anni."}
{"id": "3418966", "revid": "2033069", "url": "https://it.wikipedia.org/wiki?curid=3418966", "title": "Clear (shampoo)", "text": "Clear \u00e8 un marchio di shampoo, balsamo per capelli e prodotti per la cura dei capelli e del cuoio capelluto del gruppo olandese-britannica Unilever. Il prodotto \u00e8 stato lanciato sul mercato nel 1981 ed \u00e8 lo shampoo antiforfora pi\u00f9 venduto in Italia: soltanto nel 2009 sono state venduti 2.700.000 shampoo del marchio Clear.\nIn anni pi\u00f9 recenti il marchio ha differenziato la produzione dei propri prodotti, creando una linea di prodotti per le donne (confezione bianca) ed una per gli uomini (confezione blu).\nAl di fuori dell'Italia, lo shampoo Clear \u00e8 conosciuto con i nomi Ultrex e Linic.\nDal 1990 al 1994 lo shampoo Clear \u00e8 stato lo sponsor della squadra di pallacanestro Pallacanestro Cant\u00f9.\nTestimonial pubblicitari e slogan.\nFra i testimonial che si sono avvicendati nella promozione, principalmente televisiva, dello shampoo Clear si possono citare l'attore Massimiliano Varrese ed i calciatori Filippo Inzaghi e Cristiano Ronaldo (nel 2009). Intanto per\u00f2, ritornando indietro con gli anni, nell'annata 1987-1988, in tutte le campagne pubblicitarie dello shampoo Clear, si poteva notare una allora giovane Antonella Elia, che fu apparsa a fine spot, come partner di un giovane arruolato nella Polizia, mentre nell'annata 1988-1989, il testimonial fu Marco Bellavia, con lo slogan \"\"Lei non lo sa, e nemmeno le altre. Da quando uso Clear, con la forfora ho chiuso!\". Dal 1989-1990 e 1990-1991, per due anni, i due testimonial dello spot furono, gli attori Fabio Bonini e Giovanni Vettorazzo.\nDal 1981 al 1989, lo storico slogan fu: \"Shampoo Clear funziona. Contro la forfora, regolarmente\"\", che dal 1989 al 1993 fu modificato togliendo la parola \"shampoo\": \"\"Clear funziona. Contro la forfora regolarmente... anche ogni giorno\"\"."}
{"id": "3418970", "revid": "82541767", "url": "https://it.wikipedia.org/wiki?curid=3418970", "title": "Masolino d'Amico", "text": ""}
{"id": "3418972", "revid": "39526941", "url": "https://it.wikipedia.org/wiki?curid=3418972", "title": "Fedele d'Amico", "text": ""}
{"id": "3418975", "revid": "1003787", "url": "https://it.wikipedia.org/wiki?curid=3418975", "title": "Campionati del mondo di ciclismo su strada 2010 - Gara in linea maschile Elite", "text": "La Gara in linea Uomini Elite dei Campionati del mondo di ciclismo su strada 2010 \u00e8 stata corsa il 3 ottobre in Australia, con partenza da Melbourne e arrivo a Geelong. \u00c8 stato affrontato un percorso totale di 259,9\u00a0km vedendo, al termine di una gara durata 6h29'41\", la vittoria di Thor Hushovd, primo norvegese a vincere il campionato mondiale di ciclismo professionistico."}
{"id": "3418977", "revid": "1543377", "url": "https://it.wikipedia.org/wiki?curid=3418977", "title": "Cancelleria (ufficio)", "text": "Con cancelleria solitamente si intende una vasta gamma di oggetti: carta e penna, materiali da ufficio, biglietti da visita, astucci, eccetera.\nStoria.\nGli articoli di cancelleria erano spesso venduti in negozi permanenti posti vicino a universit\u00e0 e scuole, anche se durante il medioevo questi beni erano essenzialmente trattati da venditori ambulanti (che spesso vendevano anche libri), o anche da contadini e artigiani a mercati non permanenti come le fiere. La crescita dell'uso di cancelleria e delle industrie che la producevano andava di pari passo con il diffondersi dell'abitudine di scrivere anche al di fuori delle chiese; fenomeno che avvenne soprattutto fra il XIII secolo e il XV secolo.\nNel suo pi\u00f9 moderno senso di materiale di scrittura (spesso personalizzato), la cancelleria ha giocato un'importante parte dell'etichetta, soprattutto a partire dall'epoca vittoriana. Alcune usanze che prima erano considerate offensive, come quella di spedire un biglietto da visita per rispondere a un invito di matrimonio, sono oggi considerate del tutto appropriate. Molte di queste abitudini sociali potrebbero addirittura essere state definite dai produttori di cartoleria stessi, e la loro influenza era tale (soprattutto in Inghilterra), che il nome delle case produttrici veniva inserito nei titoli dei libri inerenti all'argomento.\nL'uso e la vendita di prodotti di cancelleria riguarda un'industria di nicchia, che \u00e8 sempre pi\u00f9 minacciata dal crescente uso di computer e e-mail. In quanto questo ambito \u00e8 intrinsecamente legato alla carta e al processo di scrittura, nell'industria sono utilizzate diverse tecniche di produzione, a seconda del tipo e della qualit\u00e0 del prodotto finale desiderato. Le tecniche pi\u00f9 comuni sono incisione, stampa tipografica, stampa a rilievo e termografia. La stampa litografica indiretta \u00e8 solitamente utilizzata per prodotti informali o comunque di basso costo."}
{"id": "3418978", "revid": "729019", "url": "https://it.wikipedia.org/wiki?curid=3418978", "title": "Binyamin Gantz", "text": "\u00c8 stato, dal 14 febbraio 2011 al 16 febbraio 2015 capo di stato maggiore delle forze di difesa israeliane.\nBiografia.\nNato nel villaggio di Kfar Ahim, in Israele, nel 1959, e figlio di una sopravvissuta al campo di concentramento di Bergen-Belsen, Gantz viene reclutato nelle forze di difesa israeliane (IDF) nel 1977 e arruolato, come volontario, nei paracadutisti. Nel 1979 ottiene i gradi di ufficiale. Durante la sua carriera, Gantz ha servito le IDF con diversi ruoli, fra i quali: comandante dell'unit\u00e0 Shaldag dell'aviazione israeliana dal 1989 al 1992, comandante della divisione di riserva della brigata paracadutisti dal 1992 al 1994, comandante della divisione di Giudea e Samaria dal 1994 al 1995, comandante della brigata paracadutisti fra il 1995 e il 1997.\nFra il 1998 e il 1999 ottiene il grado di brigadiere generale (tat aluf, il terzo pi\u00f9 alto nelle forze armate) e il comando della divisione della riserva del comando settentrionale israeliano, passando poi al comando dell'unit\u00e0 in liaison con le forze libanesi.\nDopo avere ottenuto il grado di maggiore generale (il secondo pi\u00f9 alto nelle forze armate israeliane), fra il 2000 e il 2002 comanda nuovamente la divisione di Giudea e Samaria durante la seconda intifada. Dopo avere ottenuto altri importanti incarichi interni fra il 2007 e il 2009 viene inviato come attach\u00e9 militare negli Stati Uniti.\nNel 2011 ottiene il grado di tenente generale (il pi\u00f9 alto nelle forze armate) e viene nominato ramatkal delle IDF il 14 febbraio\nGantz ha conseguito anche diversi titoli accademici durante la sua carriera militare. Ha una laurea dell'IDF Command and Headquarters College and the National Security College, un bachelor in storia dell'universit\u00e0 di Tel Aviv, un master dell'universit\u00e0 di Haifa e un ulteriore master della National Defense University statunitense.\nAttivit\u00e0 politica.\nNel dicembre del 2018 fonda il partito Resilienza per Israele che nel febbraio 2019 si allea con Telem e Yesh Atid dando vita a una nuova formazione politica chiamata Blu e Bianco (in ebraico: \"Ka\u1e25ol Lavan\"), i colori della bandiera nazionale israeliana, in vista delle elezioni parlamentari dell'aprile successivo. La formazione di Gantz si impone come secondo partito con il 26,31% dei voti, venendo battuta di stretta misura dal Likud del primo ministro uscente Benjamin Netanyahu, ma ottenendo 35 parlamentari, lo stesso numero di seggi del Likud. Durante le consultazioni per la formazione di un nuovo governo, Benny Gantz riceve il sostegno di Blu e Bianco, Meretz e del Partito Laburista Israeliano ma l'incarico di formare il governo \u00e8 conferito a Netanyahu che ha ricevuto pi\u00f9 indicazioni. Dopo il fallimento del tentativo di Netanyahu, Blu e Bianco ha rivendicato a s\u00e9 la possibilit\u00e0 di formare un nuovo governo e ha votato contro lo sciogliemento anticipato della Knesset, perdendo.\nAlle elezioni del settembre del 2019 Blu e Bianco ottiene il 25,93% dei voti e 33 deputati. A seguito dei risultati delle elezioni del 2020 forma un governo di coalizione con il Likud.\nIl cofondatore di Blu e Bianco (\"Kakhol Lavan\"), Yair Lapid, denuncia il tradimento degli elettori del loro movimento da parte di Gantz.\nVita privata.\nSposato e con quattro figli, il quotidiano israeliano \"Israel HaYom\" (\"Israele oggi\") pubblic\u00f2 nel marzo del 2010 la notizia secondo la quale Gantz si sarebbe illegalmente appropriato di un pezzo di terreno di propriet\u00e0 pubblica che gli aveva consentito di ampliare il suo lotto di terreno. Gantz riconobbe i fatti ma si giustific\u00f2 affermando che l'area in questione non era, e non sarebbe mai potuta essere, accessibile per un suo uso da parte del pubblico. Due mesi dopo il ponte, edificato per consentire il collegamento tra la vecchia e la nuova porzione di terreno, fu rimosso.\nNel febbraio del 2011, in seguito alla decisione del governo Netanyahu di promuovere Gantz Capo di Stato Maggiore generale, il Procuratore Avi'ad Vissuli del Forum for the Land of Israel chiese inutilmente che il provvedimento fosse ritirato in considerazione del precedente di appropriazione indebita di beni dello Stato da parte del Generale.\nNel febbraio 2019 una donna israelo-statunitense accus\u00f2 Gantz di averla molestata sessualmente quaranta anni prima, causandole un forte trauma psicologico. Gantz neg\u00f2 ogni accusa, affermando che quanto la donna aveva affermato non si era mai verificato e che le accuse erano state elevate per motivazioni politiche. Gantz querel\u00f2 anzi la donna per diffamazione."}
{"id": "3418982", "revid": "799504", "url": "https://it.wikipedia.org/wiki?curid=3418982", "title": "Santa Caterina d'Alessandria (Giampietrino)", "text": "Santa Caterina d'Alessandria \u00e8 un dipinto a olio su tavola (64x50 cm) di Giampietrino, databile al 1530-1540 circa e conservato nella Galleria degli Uffizi a Firenze.\nStoria e descrizione.\nL'opera, proveniente dall'eredit\u00e0 del cardinale Leopoldo de' Medici, si trovava originariamente a Palazzo Pitti, esposta con attribuzione a Bernardino Luini, e pass\u00f2 agli Uffizi nel 1925. Fu Morelli il primo a riferirla Giampietrino, prima alla bottega, poi al maestro (Berenson e Suida).\nL'opera, affine a una \"Maria Maddalena\" alla Pinacoteca di Brera, mostra santa Caterina d'Alessandria a mezza figura di tre quarti verso sinistra, tra le ruote del martirio e incorniciata da fumi neri e fiamme, che fanno risaltare il candore della pelle. Lo sfumato e il tipo leonardiano sono ripresi abbastanza superficialmente, mentre sono accentuate le connotazione erotiche del soggetto."}
{"id": "3418984", "revid": "39527180", "url": "https://it.wikipedia.org/wiki?curid=3418984", "title": "Figlio dei fiori", "text": ""}
{"id": "3418985", "revid": "231580", "url": "https://it.wikipedia.org/wiki?curid=3418985", "title": "Benny Gantz", "text": ""}
{"id": "3418991", "revid": "1542020", "url": "https://it.wikipedia.org/wiki?curid=3418991", "title": "Lamar (Missouri)", "text": "Lamar \u00e8 una citt\u00e0 degli Stati Uniti nello Stato del Missouri, capoluogo della Contea di Barton. Nel 2000 contava 4.425 abitanti."}
{"id": "3418992", "revid": "447535", "url": "https://it.wikipedia.org/wiki?curid=3418992", "title": "Gargnano sul Garda", "text": ""}
{"id": "3418997", "revid": "767487", "url": "https://it.wikipedia.org/wiki?curid=3418997", "title": "Lady Jane's Flight", "text": "Lady Jane's Flight \u00e8 un cortometraggio muto del 1908 diretto da James Stuart Blackton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph, usc\u00ec nelle sale statunitensi il 25 luglio 1908.\nData di uscita.\nIMDb\nAlias"}
{"id": "3418998", "revid": "2033069", "url": "https://it.wikipedia.org/wiki?curid=3418998", "title": "Codice R", "text": "Codice R (\"Code R\") \u00e8 una serie televisiva statunitense in 13 episodi andati in onda per la prima volta nel corso di una sola stagione nel 1977 sulla rete CBS.\nNel suo libro \"Total Television\", lo storico della televisione Alex McNeil ha scritto che \"Code R\" \u00e8 stata \"una imitazione priva di fantasia della serie \"Emergency!\"\" (trasmessa sulla NBC nel 1972). Durante la prima visione negli Stati Uniti, \"Code R\" si trov\u00f2 in concorrenza con altre due serie televisive: Donny &amp; Marie, trasmessa sulla ABC e due sitcom trasmesse sulla NBC, \"Sanford and Son\" e \"Chico and the Man\". A causa dei bassi ascolti, la serie fu annullata dopo soli tredici episodi. Pur essendo di breve durata, \"Code R\" fu poi trasmessa in diversi paesi nel mondo, come nel Regno Unito sulla rete ITV nell'ultima parte degli anni settanta, durante la fascia pomeridiana.\nTrama.\nLa squadra di pompieri di Channel Island, nel sud della California, \u00e8 alle prese con vari casi d'emergenza, dagli incendi ai salvataggi in mare. Nel primo episodio devono salvare un sub e una persona su una mongolfiera. Non disdegnano azioni di polizia: nel quarto episodio si trovano in soccorso di due agenti federali rapiti da alcuni criminali in possesso di armi da fuoco rubate. Nell'ultimo episodio prima della cancellazione, Rick \u00e8 tentato di lasciare la squadra per un altro lavoro sulla terraferma."}
{"id": "3418999", "revid": "2033069", "url": "https://it.wikipedia.org/wiki?curid=3418999", "title": "Codice rosso fuoco", "text": "Codice rosso fuoco (\"Code Red\") \u00e8 una serie televisiva statunitense in 19 episodi trasmessi per la prima volta nel corso di una sola stagione dal 1981 al 1982.\nTrama.\nJoe Rorchek \u00e8 il capitano di un dipartimento dei vigili del fuoco Los Angeles. Anche alcuni tra i suoi figli, tra cui il maggiore Ted e Chris, servono come vigili del fuoco sotto il suo comando diretto.\nLa serie inizi\u00f2 con un film per la televisione (il pilot), trasmesso il 20 settembre 1981, in cui Joe Rorchek, con l'aiuto dei figli, deve investigare su alcuni incendi dolosi causati un pericoloso piromane che usa bombe incendiarie.\nProduzione.\nLa serie fu prodotta da Irwin Allen Productions e Columbia Pictures Television e girata nel Columbia/Warner Bros. Ranch a Burbank in California.\nDistribuzione.\nLa serie fu trasmessa negli Stati Uniti dal 1981 al 1982 sulla rete televisiva ABC. \nIn Italia \u00e8 stata trasmessa con il titolo \"Codice rosso fuoco\"."}
{"id": "3419000", "revid": "46931", "url": "https://it.wikipedia.org/wiki?curid=3419000", "title": "Code R", "text": ""}
{"id": "3419007", "revid": "767487", "url": "https://it.wikipedia.org/wiki?curid=3419007", "title": "Cristo portacroce (Maineri)", "text": "Cristo portacroce \u00e8 un dipinto a olio su tavola (50x42 cm) di Gian Francesco de' Maineri, databile al 1506-1525 circa e conservato nella Galleria degli Uffizi a Firenze.\nStoria e descrizione.\nIl formato del Cristo portacroce a met\u00e0 figura che occupa tutto lo spazio della rappresentazione deriva da un perduto prototipo di Giorgione, oggetto di innumerevoli repliche e varianti nel Veneto e in Lombardia. Cristo, su uno sfondo scuro, si incammina con la croce sulla spalla a capo chino, con una bella descrizione dei morbidi riccioli dei capelli e delle mani, tese a reggere l'asse di legno. Accenti sono posti sugli elementi patetici, come le ferite provocate dalla corona di spine e l'espressione di dolorosa accettazione del Salvatore.\nIl primo a pubblicare l'opera fu Adolfo Venturi, che lo avvicin\u00f2 ad altri due analoghi per composizione e stile a Roma, nella Galleria Doria Pamphili e nelle collezioni degli eredi di Onorato Mazzocchi. Il dipinto degli Uffizi venne regalato da Elia Volpi nel 1906, gi\u00e0 con la corretta attribuzione al Maineri, pittore leonardesco poco conosciuto. La firma del pittore \u00e8 stata poi rilevata nei caratteri pseudo-cufici che ornano la veste di Cristo."}
{"id": "3419011", "revid": "124815697", "url": "https://it.wikipedia.org/wiki?curid=3419011", "title": "Toriko", "text": " \u00e8 un manga scritto e illustrato da Mitsutoshi Shimabukuro. La serie ha iniziato ad essere serializzata sulla rivista \"Weekly Sh\u014dnen Jump\", edita da Sh\u016beisha, a partire da maggio 2008 ed \u00e8 poi terminata il 21 novembre 2016. Un adattamento anime prodotto da Toei Animation \u00e8 stato trasmesso dal 3 aprile 2011 su Fuji Television, per poi concludersi il 30 marzo 2014, per un totale di 147 episodi trasmessi. Due film anime, intitolati \"Toriko 3D: Kaimaku! Gourmet Adventure!!?\" e \"Toriko The Movie: Bishokushin's Special Menu\" ed entrambi prodotti da Toei Animation, sono usciti nelle sale cinematografiche nipponiche rispettivamente il 19 marzo 2011 e il 27 luglio 2013.\nIn Italia il manga \u00e8 stato pubblicato da Star Comics a cadenza bimestrale dal 15 febbraio 2012 al 17 maggio 2018, mentre la serie anime \u00e8 completamente inedita.\nA novembre 2020, il manga Toriko ha oltre 25 milioni di copie in circolazione.\nTrama.\nIn un'epoca passata imprecisata, moltissimi stati erano perennemente in guerra. A risolvere questa situazione giunse Acacia, il capostipite dei cosiddetti , conosciuti anche come \"Gourmet Hunter\", che fece mangiare a tutti i capi di Stato il prodigioso alimento GOD; i leader allora rinsavirono dalla loro follia guerrafondaia e il mondo torn\u00f2 alla pace.\nAnni dopo, il mondo vive nella cosiddetta \"Era dei buongustai\": il gusto e la consistenza degli alimenti sono estremamente importanti ed esistono professionisti che sono specializzati nel reperire o catturare ingredienti e animali rari. Toriko, essendo uno dei quattro \"sovrani del cielo\", \u00e8 uno di questi procacciatori; seguendo una consuetudine deontologica della categoria, sogna di trovare i pi\u00f9 preziosi prodotti alimentari del mondo e creare il men\u00f9 definitivo, cio\u00e8 comporre un pasto completo con gli ingredienti pi\u00f9 preziosi che ha reperito di persona. Da cacciatore abilissimo qual \u00e8, egli \u00e8 regolarmente assunto da ristoranti e persone facoltose per cercare nuovi ingredienti e animali rari e difficili da reperire (per ogni obiettivo \u00e8 stabilito un livello per la difficolt\u00e0 di cattura: per il 1\u00b0 serve una squadra di 10 cacciatori). Uomo con capacit\u00e0 sovrannaturali, egli utilizza la sua incredibile forza e la conoscenza del regno animale per catturare bestie rare con l'obiettivo di realizzare il men\u00f9 pi\u00f9 delizioso mai preparato. Attualmente \u00e8 accompagnato dal debole e timido chef Komatsu che, ispirato dall'ambizione di Toriko, viaggia con lui per migliorare le sue abilit\u00e0 culinarie e trovare gli ingredienti pi\u00f9 rari.\nDurante le avventure emerger\u00e0 e si accentuer\u00e0 progressivamente la rivalit\u00e0 tra l'I.G.O. e la Mafia Alimentare prima, e la N.E.O. poi, organizzazioni semicriminali interessate al cibo ma fondate e governate da persone con approccio e ideali assai diversi; lo scontro coinvolger\u00e0 inevitabilmente i campioni delle relative organizzazioni.\nCaratteristiche.\nAmbientazione.\nIl mondo in cui operano i fornitori di alimenti di lusso (o \"Gourmet Hunters\"), nonch\u00e9 tutto il resto del cast, \u00e8 un mondo immaginario contraddistinto da due elementi cardine: la ricerca quasi ossessiva per cibi d'alto livello, e il fatto che il mondo umano occupi non pi\u00f9 di circa il 30% della superficie; la restante porzione, il , \u00e8 ricchissimo di ambienti, flora e fauna (e sapori) in larga parte inesplorati e ben pi\u00f9 allettanti di quelli comuni; nondimeno l'ingresso, impossibile per persone normali, \u00e8 pericolosissimo a causa delle condizioni climatiche estreme e dalla forza delle creature che vi abitano, pertanto richiede uno speciale allenamento psicofisico.\nL' (IGO), mantiene l'ordine e difende i civili da animali pericolosi e criminali gourmet. Istituito originariamente dalle Nazioni Unite, l'IGO \u00e8 ora indipendente da loro e detiene una maggiore influenza in quanto \u00e8 composto da 360 nazioni. Applicano inoltre un punteggio numerico che va dal 1 al 100, indicato come , per la maggior parte degli ingredienti in base alla difficolt\u00e0 di acquisirli. Le bestie pi\u00f9 potenti del Mondo del Buongusto sono di solito troppo potenti perch\u00e9 l'IGO possa determinare i loro livelli, quindi vengono definiti di livello \"non misurabile\". L'IGO ha un gruppo di sette individui con un gusto molto sensibile, chiamati o G7, che hanno il compito di assegnare la classifica a stelle dei ristoranti e la classifica degli chef.\nI fornitori di alimenti di lusso, che di solito hanno addestrato le loro abilit\u00e0 ad un livello sovrumano, vengono regolarmente assunti dai ristoranti e dai ricchi per cercare ingredienti di alto livello e animali rari, e possono anche aumentare la loro forza impiantando nei loro corpi delle , che rappresentano l'incarnazione fisica del gusto e dell'energia dell'appetito, fonte di vita e tutti gli ingredienti conosciuti. Tali cellule hanno estreme capacit\u00e0 rigenerative e di potenziamento della forza, e possono potenziare l'evoluzione, ma soprattutto migliorare notevolmente il sapore di qualsiasi organismo di cui fanno parte.\nI invece, sono coloro che si dedicano alla protezione degli ingredienti dall'estinzione o dall'esaurimento e che possono anche arrestare le persone che partecipano alla transazione di merci illegali, violando leggi sul bracconaggio, o causando l'estinzione di un'intera specie.\nStile.\nData sia la caratterizzazione dei personaggi che il ritmo incalzante, \u00e8 un manga con una forte impronta \"anni '80\": del resto il protagonista \u00e8 ispirato a due fumetti dell'epoca (\"Ken il guerriero\" e \"Dragon Ball\"). Elementi che spiccano tra gli altri da \"cornici\" alle avventure, sono la rappresentazione degli scenari naturalistici (di solito ambienti selvaggi incontaminati), una moltitudine di animali e vegetali quanto mai bizzarri e variegati (molti dei quali sovente suggeriti dai lettori); ci\u00f2 suggerisce l'affetto dell'autore per la natura e la sua conservazione anche quando, come nel contesto, buona parte della storia \u00e8 imperniata sulla caccia (o alternativamente, raccolta), che \u00e8 l'attivit\u00e0 principale tanto dei quattro sovrani del cielo quanto della Mafia Alimentare.\nMedia.\nManga.\nScritto e disegnato da Mitsutoshi Shimabukuro, la serie manga \"Toriko\" \u00e8 stata serializzata sulla rivista \"Weekly Sh\u014dnen Jump\" per un totale di 396 capitoli pubblicati a partire dal numero del 19 maggio 2008 e terminati sul numero del 21 novembre 2016. I singoli capitoli sono stati raccolti e pubblicati in \"tank\u014dbon\" a partire dal 4 novembre 2008. L'ultimo volume, il numero 43, \u00e8 uscito il 31 dicembre 2016.\nShimabukuro ha collaborato con Eiichir\u014d Oda, autore di \"One Piece\", per la produzione di un capitolo autoconclusivo \"crossover\" intitolato \"One Piece x Toriko: The True Food! Devil Fruit\", pubblicato il 4 aprile 2011 su \"Weekly Sh\u014dnen Jump\". Un manga spin-off intitolato , scritto da Toshinori Takayama e illustrato da Akitsugu Mizumoto \u00e8 stato serializzato sulla rivista mensile \" Saiky\u014d Jump\" a partire dal 2011 e sei volumi sono stati pubblicati al 4 settembre 2014.\nIl manga \"Toriko\" \u00e8 stato pubblicato anche in altre nazioni oltre al Giappone. Nel 2009, durante il Comic-Con di San Diego, l'editore Viz Media ha annunciato la pubblicazione di un'edizione in lingua inglese. Il primo volume \u00e8 stato pubblicato il 1\u00ba giugno 2010 mentre l'ultimo \u00e8 uscito il 7 agosto 2018. Il manga ha debuttato nell'edizione di febbraio 2010 di un supplemento digitale disponibile solo agli abbonati della rivista \"Shonen Jump\", edita da Viz Media. Nel momento in cui \u00e8 cessata la pubblicazione dell'edizione cartacea di tale rivista, \"Toriko\" \u00e8 diventato uno dei titoli della nuova rivista digitale \"Weekly Shonen Jump\" (originariamente nota come \"Weekly Shonen Jump Alpha\"), debuttando con il capitolo 171 nel primo numero pubblicato il 30 gennaio 2012. Il capitolo autoconclusivo crossover delle serie \"Toriko\" e \"One Piece\" \u00e8 stato distribuito a coloro che hanno sottoscritto un abbonamento annuale alla rivista prima del 30 aprile 2012.\nMadman Entertainment ha pubblicato i primi trentadue volumi per l'Australasia dal 10 luglio 2010 al 10 aprile 2016. Nel mese di maggio 2016 i diritti sono stati poi ceduti alla Simon &amp; Schuster. In Francia i diritti sono stati acquisiti da Kaz\u00e9: l'edizione in lingua francese \u00e8 stata pubblicata dal 9 settembre 2011 al 4 luglio 2018.\nNel 2011 durante il Lucca Comics &amp; Games la casa editrice Star Comics ha annunciato l'acquisizione dei diritti della serie per il mercato italiano. Il primo volume del manga \u00e8 stato pubblicato il 15 febbraio 2012 e la pubblicazione \u00e8 proseguita a cadenza bimestrale nella collana \"Greatest\", sino alla sua conclusione avvenuta il 16 maggio 2018.\nAnime.\nUna serie televisiva anime ispirata al manga \"Toriko\", animata dallo studio d'animazione Toei Animation e diretta dal regista Akifumi Zako, \u00e8 stata trasmessa su Fuji Television dal 3 aprile 2011 in sostituzione della serie \"Dragon Ball Kai\". Il debutto della serie animata \u00e8 stato celebrato con la messa in onda di un crossover speciale tra \"Toriko\" e \"One Piece\" della durata di un'ora, appartenente alla numerazione di entrambe le serie animate \u2014 il primo per la serie \"Toriko\" e il 492 secondo la numerazione della serie \"One Piece\". La serie si \u00e8 conclusa il 30 marzo 2014 con un finale aperto, lasciando il posto al riedizione della saga di Majin Bu della serie \"Dragon Ball Kai\", per un totale di 147 episodi trasmessi. Oltre al primo episodio, altre due puntate della serie vedono la presenza dei personaggi di altre serie. Il cinquantunesimo episodio, intitolato , \u00e8 numerato anche come 542\u00ba episodio di \"One Piece\" ed \u00e8 stato trasmesso l'8 aprile 2013. Il 99\u00ba episodio, intitolato e trasmesso su Fuji TV il 7 aprile 2013, \u00e8 un crossover con \"One Piece\" e \"Dragon Ball\" ed \u00e8 numerato come 590\u00ba episodio di One Piece.\nLa sigla iniziale, intitolata \"Guts Guts!!\", \u00e8 eseguita da Akira Kushida, mentre quella di chiusura, \"Satisfaction\", dai F.T. Island.\nL'anime \u00e8 stato distribuito anche in altri paesi oltre alla madrepatria. Nel 2011 il distributore Funimation Entertainment ha annunciato l'acquisizione dei diritti dell'anime per la trasmissione in streaming e simulcast per il pubblico del Nord America, diffondendo gli episodi quattro giorni dopo la messa in onda giapponese. La serie ha debuttato su Hulu e sul sito ufficiale di Funimation il 14 aprile 2011. Successivamente l'uscita degli episodi da parte di Funimation \u00e8 stata anticipata a tre giorni dopo la trasmissione su Fuji TV. Funimation ha iniziato a pubblicare l'edizione home video in DVD della serie doppiata in lingua inglese a partire dall'8 gennaio 2013. Madmen Entertainment ha annunciato l'acquisizione dei diritti dell'anime per la pubblicazione in Australasia il 3 febbraio 2013. In Francia l'anime \u00e8 distribuito da Kaz\u00e9: il primo box DVD \u00e8 stato pubblicato il 26 giugno 2013 e al 6 novembre 2013 tre box DVD sono stati pubblicati. In Italia la serie anime resta ancora inedita.\nFilm.\nUn film anime intitolato \"Toriko\", diretto da Mitsuru Obunai e prodotto da Ufotable, \u00e8 stato proiettato il 12 ottobre 2009 al Jump Super Anime Tour 2009. Il mese seguente il film \u00e8 stato diffuso in streaming sul sito inglese di \"Weekly Sh\u014dnen Jump\". Un secondo film, intitolato , \u00e8 stato proiettato al Jump Super Anime Tour dell'anno seguente il 23 ottobre 2010.\nIl 19 marzo 2011 \u00e8 uscito nei cinema giapponesi un film d'animazione di 40 minuti dal titolo . Tale film \u00e8 stato prodotto da Toei Animation ed \u00e8 uscito insieme al film \"\", dedicato alla serie \"One Piece\". Entrambe le pellicole sono state realizzate in CGI e proiettate in 3D. Un lungometraggio intitolato \u00e8 stato distribuito nelle sale giapponesi dal 27 luglio 2013.\nAltri media.\nUn libro intitolato \u00e8 stato pubblicato il 2 ottobre 2009 ed include un'intervista all'autore del manga Mitsutoshi Shimabukuro, il capitolo autoconclusivo del 2007 di \"Toriko\" e altre capitoli autoconclusivi prodotti dallo stesso autore. Una guida intitolata \u00e8 stata pubblicata il 4 novembre 2011 e include i capitoli autoconclusivi originali di \"Toriko\" usciti dal 2002 in poi e il capitolo crossover con la serie \"One Piece\".\nIl programma televisivo \"Sakiyomi Jum-Bang!\" ha creato un vomic, una parola macedonia tra \"voice\" (voce) e \"comic\" (fumetto), dei primi due capitoli di \"Toriko\" nel 2009. Nel programma gli attori sono intervenuti doppiando le scene del manga mostrate sullo schermo. Toriko \u00e8 stato interpretato da Takashi Kond\u014d e Komatsu da Daisuke Kishio.\nCinque videogiochi sono stati sviluppati e pubblicati da Namco Bandai sulla serie \"Toriko\". Due sono stati prodotti per PlayStation Portable: \"Toriko: Gourmet Survival!\", pubblicato il 4 agosto 2011, e il relativo sequel \"Toriko: Gourmet Survival! 2\", pubblicato il 5 luglio 2012. Gli altri tre videogiochi sono stati sviluppati per Nintendo 3DS: \"Toriko: Gourmet Monsters!\" (2012), \"Toriko: Gourmet Battle!\" (2013) e \"Toriko: Ultimate Survival\" (2013). Toriko e Zebra sono anche personaggi giocabili nel videogioco picchiaduro, crossover delle serie serializzate su \"Weekly Shonen Jump\", intitolato \"J-Stars Victory Vs\" e pubblicato per PlayStation 3 e PlayStation Vita."}
{"id": "3419012", "revid": "117836430", "url": "https://it.wikipedia.org/wiki?curid=3419012", "title": "Washington Square", "text": ""}
{"id": "3419017", "revid": "1602064", "url": "https://it.wikipedia.org/wiki?curid=3419017", "title": "Antonio Nappa", "text": "Antonio Nappa \u00e8 uno dei personaggi della serie televisiva statunitense \"Oz\", interpretato da Mark Margolis.\nStoria del personaggio.\nAntonio Nappa \u00e8 il detenuto numero 98N744, condannato il 4 giugno del 1998 per omicidio di secondo grado ad 88 anni di carcere, con possibilit\u00e0 di vigilata non prima di 50.\nNappa \u00e8 un mafioso italiano, condannato per aver ucciso un uomo nel suo strip bar. \u00c8 il padrino di Peter Schibetta e sostituisce quest'ultimo alla guida dei siciliani all'interno di Oz sin dal suo arrivo.\nStagione 2.\nNon appena arriva ad Oz, Nappa \u00e8 subito messo in guardia dal direttore Glynn e da McManus sul fatto che non pu\u00f2 vendicarsi su Simon Adebisi per aver stuprato Peter Schibetta. Nappa, su suggerimento di Lenny Burrano, convince Glynn a far fare le analisi antidroga a campione, facendo prelevare proprio Adebisi. Senza il loro leader, gli zombie non durano molto, Nappa ruba loro il controllo delle \"tette\" e questi, capeggiati da Wangler, iniziano a lavorare per gli italiani.\nStagione 3.\nGli italiani, grazie anche agli scagnozzi di Wangler, ora controllano lo spaccio della droga ad Oz. Nappa perdona anche Adebisi dello stupro di Schibetta, e decide che l'africano pu\u00f2 essere utile per i suoi affari. Tuttavia Adebisi punge Nappa con un ago infetto dal virus HIV. In seguito Nappa ordina l'assassinio di Malcolm Coyle, un criminale che ha sterminato un'intera famiglia, dimostrando la propria lealt\u00e0 alle altre gang. Quando viene a sapere dalla dott.ssa Nathan di essere sieropositivo, Nappa non riesce a darsi una spiegazione, ma viene comunque messo nel braccio F, quello dei malati di AIDS.\nL\u00ec decide di pubblicare un'autobiografia in cui racconta tutto ci\u00f2 che ha fatto nella sua attivit\u00e0 di mafioso. I capimafia all'esterno vengono a sapere dell'accaduto e Nat Ginzburg suo compagno di cella, sotto ordine di Chucky Pancamo, soffoca Nappa nella notte con un cuscino.\nStagione 6.\nCompare come narratore dell'episodio \"Mancanza di comunicazione\" nell'ultima stagione."}
{"id": "3419019", "revid": "34392", "url": "https://it.wikipedia.org/wiki?curid=3419019", "title": "Edda Ciano Mussolini", "text": ""}
{"id": "3419020", "revid": "515394", "url": "https://it.wikipedia.org/wiki?curid=3419020", "title": "Gian Francesco de' Maineri", "text": "Biografia.\nFiglio del pittore Pietro Maineri \u00e8 documentato a partire dal 1489 presso la corte degli Estensi a Ferrara. \u00c8 probabile una sua attivit\u00e0 di miniatore. \u00c8 attivo in maniera discontinua a Mantova come pittore dal 1498 per la corte dei Gonzaga dove realizzer\u00e0 alcuni ritratti andati perduti tra cui quello di Isabella d'Este. Il suo stile molto influenzato dalla pittura ferrarese della fine del XV secolo \u00e8 molto vicino a quello di Ercole de' Roberti con il quale \u00e8 stata ipotizzata una possibile collaborazione."}
{"id": "3419022", "revid": "36426", "url": "https://it.wikipedia.org/wiki?curid=3419022", "title": "Gian Francesco de Maineri", "text": ""}
{"id": "3419023", "revid": "36426", "url": "https://it.wikipedia.org/wiki?curid=3419023", "title": "Gian Francesco Maineri", "text": ""}
{"id": "3419026", "revid": "106456", "url": "https://it.wikipedia.org/wiki?curid=3419026", "title": "Durban's", "text": "Durban's \u00e8 il marchio di una linea di dentifrici, spazzolini da denti, collutori ed altri prodotti per l'igiene orale prodotti in Italia sin dai primi anni sessanta dal gruppo Bonomi.\nFu un marchio particolarmente celebre negli anni di \"Carosello\". Fra i pi\u00f9 celebri carosello prodotti per promuovere il marchio si pu\u00f2 citare quello ideato da Luciano Emmer con Carlo Dapporto protagonista. La campagna pubblicitaria fu anche molto presente sulla carta stampata.\nSul tubetto del dentifricio furono riprodotti quadri del famoso pittore Gregorio Sciltian.\nLo slogan \"sorriso Durban's\" divenne cos\u00ec popolare da entrare a far parte del comune parlare in lingua italiana."}
{"id": "3419031", "revid": "36426", "url": "https://it.wikipedia.org/wiki?curid=3419031", "title": "Giovanni Francesco de' Maineri", "text": ""}
{"id": "3419033", "revid": "124123", "url": "https://it.wikipedia.org/wiki?curid=3419033", "title": "Arif Herali\u0107", "text": "Lavorava nell'industria metalmeccanica presso un altoforno di Zenica, nel periodo della Repubblica Socialista Federale di Jugoslavia (1943-1992).\nIl suo viso venne ritratto in una foto del 1954 da N. Bibic, fotografo del quotidiano \"Borba\", a quel tempo organo ufficiale della Lega dei Comunisti di Jugoslavia. Tale foto \u00e8 stata riprodotta sul fronte delle banconote jugoslave da 1000 dinari (serie del 1955 e 1963) e 10 (nuovi) dinari (serie del 1965, 1968 e pi\u00f9 tardi).\nMuore il 17 giugno 1971 a Zenica."}
{"id": "3419036", "revid": "188668", "url": "https://it.wikipedia.org/wiki?curid=3419036", "title": "Lingua Dhivehi", "text": ""}
{"id": "3419038", "revid": "767487", "url": "https://it.wikipedia.org/wiki?curid=3419038", "title": "The Mill Girl (film 1907)", "text": "The Mill Girl \u00e8 un cortometraggio del 1907. Il nome del regista non viene riportato nei titoli. \u00c8 il settimo film interpretato da Florence Lawrence.\nTrama.\nUna giovane lavorante viene insidiata dal suo capo. La ragazza \u00e8 salvata dalle sgradite attenzioni dell'uomo dall'intervento del fidanzato. Ma il bullo prepotente medita vendetta: due suoi scagnozzi si mettono sulle tracce del giovane.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph, usc\u00ec nelle sale il 28 settembre 1907.\nData di uscita.\nIMDb\nAlias"}
{"id": "3419039", "revid": "3115", "url": "https://it.wikipedia.org/wiki?curid=3419039", "title": "Ferrari 166 Inter Corsa", "text": "La 166 Inter Corsa \u00e8 una autovettura da competizione prodotta dalla Ferrari nel 1948 in otto esemplari.\nIl contesto e le competizioni.\nIl modello fu progettato da Aurelio Lampredi con l'ausilio di Gioachino Colombo, che ne cur\u00f2 la direzione generale. Fu costruito per partecipare a corse che si disputavano su circuiti stradali e per competere in Formula 2. Quando il modello prendeva parte alle gare stradali, venivano installati dei parafanghi di derivazione motociclistica ed erano montati i fanali. Nel 1948 la Ferrari increment\u00f2 notevolmente la sua presenza alle competizioni nazionali ed internazionali; infatti, rispetto al 1947 (anno di fondazione della Ferrari), la Casa automobilistica del \u201ccavallino rampante\u201d raddoppi\u00f2 il numero di gare a cui prese parte (28). Nel 1949, Roberto Vallone vinse il campionato italiano sport prototipo su questo modello. Oggi, tutti gli otto esemplari costruiti sono giunti sino a noi, ma solamente quattro hanno conservato la configurazione originale. Questi ultimi posseggono ancora i parafanghi autentici installati per le gare su strada.\nCaratteristiche tecniche.\nIl motore era un V12 a 60\u00b0 anteriore e longitudinale. L'alesaggio e la corsa erano rispettivamente 60 mm e 58,8 mm, che portavano la cilindrata totale a 1995,02 cm\u00b3. Il rapporto di compressione era 11:1. La potenza massima erogata dal propulsore era di 130 CV a 6500 giri al minuto.\nLa distribuzione era formata da un singolo albero a camme in testa che comandava due valvole per cilindro. L'alimentazione era assicurata da tre carburatori di marca Weber e modello 32 DCF. L'accensione era singola, ed il relativo impianto comprendeva due magneti. La lubrificazione era a carter umido, mentre la frizione era monodisco.\nLe sospensioni anteriori erano indipendenti ed erano costituite da dei quadrilateri trasversali oltre che da una balestra montata nella stessa maniera; le sospensioni posteriori erano formate invece da un ponte rigido, balestre semiellittiche longitudinali e da una barra stabilizzatrice. Entrambe avevano installato ammortizzatori idraulici. I freni erano a tamburo, mentre la trasmissione era formata da un cambio a cinque rapporti pi\u00f9 la retromarcia. Lo sterzo era a vite senza fine e settore dentato.\nIl telaio era tubolare in acciaio, mentre la carrozzeria era spider a due posti.\nLa velocit\u00e0 massima raggiunta dalla \u201c166 Inter Corsa\u201d era di 215 km/h."}
{"id": "3419044", "revid": "729019", "url": "https://it.wikipedia.org/wiki?curid=3419044", "title": "Anders Eldebrink", "text": ""}
{"id": "3419045", "revid": "525063", "url": "https://it.wikipedia.org/wiki?curid=3419045", "title": "Fontane (Croazia)", "text": ""}
{"id": "3419046", "revid": "126257", "url": "https://it.wikipedia.org/wiki?curid=3419046", "title": "Ferrari 166 InterCorsa", "text": ""}
{"id": "3419047", "revid": "767487", "url": "https://it.wikipedia.org/wiki?curid=3419047", "title": "The Despatch Bearer; or, Through the Enemy's Lines", "text": "The Despatch Bearer; or, Through the Enemy's Lines \u00e8 un cortometraggio muto del 1907 diretto da Albert E. Smith. Prodotto dalla Vitagraph, \u00e8 l'ottavo film interpretato da Florence Lawrence.\nTrama.\nUna donna sostituisce il suo innamorato ferito in una missione di spionaggio.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph, il film - un cortometraggio di otto minuti conosciuto anche con il titolo breve \"The Despatch Bearer\" - usc\u00ec nelle sale statunitensi il 23 novembre 1907."}
{"id": "3419048", "revid": "126257", "url": "https://it.wikipedia.org/wiki?curid=3419048", "title": "Ferrari 166 Inter C", "text": ""}
{"id": "3419049", "revid": "126257", "url": "https://it.wikipedia.org/wiki?curid=3419049", "title": "Ferrari 166 InterC", "text": ""}
{"id": "3419059", "revid": "126257", "url": "https://it.wikipedia.org/wiki?curid=3419059", "title": "Ferrari 166Intercorsa", "text": ""}
{"id": "3419061", "revid": "126257", "url": "https://it.wikipedia.org/wiki?curid=3419061", "title": "Ferrari 166Inter Corsa", "text": ""}
{"id": "3419062", "revid": "126257", "url": "https://it.wikipedia.org/wiki?curid=3419062", "title": "Ferrari 166InterC", "text": ""}
{"id": "3419063", "revid": "767487", "url": "https://it.wikipedia.org/wiki?curid=3419063", "title": "Charles Amyot", "text": "Biografia.\nOrfano di padre, Jean-Baptiste Amyot fu allevato da un ricco commerciante, vicino di casa dell'entomologo Jean Guillaume Audinet-Serville (1775-1858). Divenuti amici, quest'ultimo gli consigli\u00f2 di specializzarsi nello studio degli Emitteri, ordine che, in quel periodo, era trascurato dagli specialisti.\nAssieme ad Audinet-Serville scrisse nel 1843 il testo \"Storia naturale degli Emitteri\" che l'editore Roret pubblic\u00f2 nella collana Suites \u00e0 Buffon.\nAmyot nel 1822 divenne un Avvocato, pur conservando la passione per l'entomologia e coltivandola attivamente.\nGiunse anche a ricoprire la carica di Presidente della \"Societ\u00e0 entomologica di Francia\", ma, proprio in tale veste, egli mostr\u00f2 una grande difficolt\u00e0 a sostenere la sua tesi sulla \"classificazione mononimica\", al punto che i membri della Societ\u00e0 gli negarono il titolo di \"membro onorario\" che gli sarebbe spettato.\nAmyot si interess\u00f2 molto all'entomologia applicata e dedic\u00f2 diverse pubblicazioni agli insetti nocivi e ai metodi per combatterli."}
{"id": "3419066", "revid": "599013", "url": "https://it.wikipedia.org/wiki?curid=3419066", "title": "Tepa Reinikainen", "text": "Campionati nazionali.\n1995\n1996\n1997\n1998\n1999\n2000\n2001\n2002\n2003\n2004\n2005\n2006\n2007"}
{"id": "3419067", "revid": "799504", "url": "https://it.wikipedia.org/wiki?curid=3419067", "title": "Cristo dolente (Bramantino)", "text": "Il Cristo dolente \u00e8 un dipinto a tempera su tavola (71x109 cm) di Bramantino, databile al 1490 circa e conservato nel Museo Thyssen-Bornemisza a Madrid.\nStoria.\nL'opera si trovava nella collezione della famiglia Della Porta Pusterla a Milano, dove \u00e8 registrato dal 1590 fino al primo quarto del XX secolo. Fu acquistato per la collezione Thyssen-Bornemisza nel 1937, dalla contessa Teresa Soranza-Mocenigo. Da quando \u00e8 stato pubblicato la prima volta da M\u00fcller Walde nel 1898 \u00e8 stato oggetto di vari studi in cui la sua attribuzione a Bramantino o a Bramante \u00e8 stata ampiamente dibattuta. Fu Suida nel 1905 che per primo sugger\u00ec il nome di Bartolomeo Suardi. \u00c8 ormai considerato uno dei suoi capolavori, databile per Mulazzini intorno al 1490, prima fase della carriera dell'artista.\nIl museo della Certosa di Pavia ha un altro lavoro simile, pure considerato di Bramantino, che ripete questa composizione ma con linee leggermente pi\u00f9 morbide.\nDescrizione e stile.\nL'opera rappresenta Cristo come Uomo di dolori, frontale, a mezza figura fino al ginocchio, ma potrebbe anche voler rappresentare la Resurrezione. Sullo sfondo di un'architettura in rovina (il sepolcro?) e un paesaggio lunare (con un fiume, alberi e un veliero) il corpo emaciato di Cristo si staglia vicinissimo allo spettatore, di un candore lapideo, avvolto da un mantello che disegna profonde pieghe simili a carta increspata, derivare dall'esempio nordico.\nPrevale un sentimento di austerit\u00e0 e compassione verso la figura che solennemente mostra i segni del martirio, con un'incisiva definizione grafica delle forme. Invece che come trionfatore sulla morte, Cristo \u00e8 raffigurato con occhi rossi, un'espressione di intensa sofferenza e tristezza, un corpo dal pallore quasi spettrale, disegnato con grande precisione, come si pu\u00f2 vedere nelle dita, nei tendini del braccio teso e nella muscolatura del petto. L'espressione di Cristo \u00e8 sufficientemente potente per concentrare l'attenzione dell'osservatore sulla sfera delle emozioni, che \u00e8 l'aspetto a cui Bramantino era pi\u00f9 interessato a indagare."}
{"id": "3419073", "revid": "125837771", "url": "https://it.wikipedia.org/wiki?curid=3419073", "title": "Supercoppa UEFA 1994", "text": "La Supercoppa UEFA 1994 \u00e8 stata la diciannovesima edizione della Supercoppa UEFA.\nSi \u00e8 svolta il 1\u00b0 e 8 febbraio 1995 in gara di andata e ritorno tra la squadra vincitrice della Champions League 1993-1994, ovvero gli italiani del Milan, e la squadra vincitrice della Coppa delle Coppe 1993-1994, ossia gli inglesi dell'Arsenal.\nA conquistare il titolo \u00e8 stato il Milan che ha pareggiato la gara di andata a Londra per 0-0 e ha vinto la gara di ritorno a Milano per 2-0 con gol di Zvonimir Boban e Daniele Massaro.\nLe partite.\nAndata.\nL'andata della gara che assegnava la Supercoppa UEFA 1994 si tenne nello stadio londinese di Highbury il 1\u00ba febbraio 1995. La preparazione del Milan alla partita fu funestata dalla tragica morte di Vincenzo Spagnolo, tifoso genoano accoltellato durante gli scontri tra tifosi del Genoa e del Milan fuori dal Marassi. Il grave episodio aveva causato la sospensione della partita Genoa-Milan e una settimana di stop a tutti i campionati nazionali. Come rivelato da Fabio Capello, allenatore del Milan, i calciatori rossoneri erano rimasti profondamente colpiti dall'increscioso accadimento, fatto che non consentiva al tecnico di approntare in modo adeguato la formazione che avrebbe dovuto affrontare la trasferta inglese, che fu seguita da 800 sostenitori rossoneri. Nelle file dell'Arsenal, invece, si registr\u00f2 il reintegro in rosa di Paul Merson, reduce da un periodo trascorso in un centro di riabilitazione perch\u00e9 alle prese con la dipendenza da alcol e cocaina. Con Merson tornato in panchina, l'allenatore scozzese George Gragam opt\u00f2 per il modulo 4-4-2, con la coppia d'attacco composta da Ian Wright e John Hartson e Kevin Campbell spostato nel settore di destra del centrocampo. Il Milan si schier\u00f2 con un modulo che oscillava tra il 4-4-2 e il 4-3-3, con Dejan Savi\u0107evi\u0107 e Daniele Massaro terminali offensivi che si scambiavano le posizioni tra centro e destra dell'attacco.\nPrima della partita fu osservato un minuto di silenzio in memoria di Vincenzo Spagnolo, accompagnato dagli applausi dei tifosi del Milan. L'incontro fu piuttosto combattuto ed equilibrato, dato che le squadre riuscirono a creare poche chiare occasioni da gol, ma il risultato rimase fisso sullo 0-0. Le due compagini si dimostrarono molto attente dal punto di vista difensivo: se il Milan applic\u00f2 in modo efficace la tattica del fuorigioco, il capitano dell'Arsenal Tony Adams, alla prima gara giocata per intero dopo due mesi, guid\u00f2 con autorevolezza la retroguardia dell'Arsenal, che giocava in tenuta blu. Le migliori chance dei milanisti capitarono a Dejan Savi\u0107evi\u0107, Marco Simone e Demetrio Albertini, che costrinse il portiere inglese David Seaman all'intervento, mentre per l'Arsenal si misero in luce Ian Wright, il cui tentativo a rete fu vanificato da Sebastiano Rossi, e Kevin Campbell.\nRitorno.\nLa gara di ritorno si svolse a San Siro l'8 febbraio 1995. Fu il ritorno del calcio giocato in Italia, a una settimana di distanza dai tristi fatti di Genova, a seguito dei quali furono adottate imponenti misure di sicurezza per la gara contro il club inglese. Dei soli 15 800 biglietti messi in vendita e andati esauriti la sera prima della gara, ben 13 600 furono acquistati da tifosi del Milan, mentre 2 000 furono i tifosi inglesi sugli spalti.\nLa squadra rossonera, in tenuta gialla, priva dell'influenzato Maldini, schier\u00f2 Zvonimir Boban al posto dello squalificato Marco Simone e Christian Panucci al posto di Paolo Maldini. I \"Gunners\" impiegarono il 4-1-4-1 con Stefan Schwarz nelle vesti di centrocampista difensivo davanti al quartetto di retroguardia e John Hartson come attaccante pi\u00f9 estremo. Di fronte a 23 953 spettatori, fu il Milan a imporsi per 2-0, interrompendo una striscia di imbattibilit\u00e0 degli avversari nelle coppe europee che durava da 15 partite. Ad andare in rete furono Boban poco prima dell'intervallo e Massaro dopo poco pi\u00f9 di venti minuti dall'inizio della ripresa.\nPer il Milan fu il sedicesimo trionfo della presidenza Berlusconi, nonch\u00e9 il tredicesimo trofeo internazionale (eguagliato il record dell'); per Capello fu l'ottavo alloro alla guida del Milan (agganciato Arrigo Sacchi)."}
{"id": "3419074", "revid": "287204", "url": "https://it.wikipedia.org/wiki?curid=3419074", "title": "Mandi", "text": ""}
{"id": "3419086", "revid": "36426", "url": "https://it.wikipedia.org/wiki?curid=3419086", "title": "Pinacoteca ambrosiana", "text": ""}
{"id": "3419090", "revid": "93446", "url": "https://it.wikipedia.org/wiki?curid=3419090", "title": "Alessandro Tasca", "text": "Biografia.\nAlessandro Tasca Filangeri Principe di Cut\u00f2 \u00e8 ricordato per avere unito la propria provenienza aristocratica e l'impegno politico nel Partito Socialista Italiano e a fianco della povera gente. A partire da fine Ottocento, finanzi\u00f2 e fond\u00f2, fra l'altro, alcuni giornali dal forte carattere polemico: tra questi \"L'Isola\" di Napoleone Colajanni, \"Gibus\" e il foglio socialista \"La Battaglia\", sul quale scriveva articoli al vetriolo contro i potenti palermitani e siciliani.\nA causa di un articolo, il 5 marzo del 1902 fu arrestato, con l'accusa di avere diffamato il senatore Patern\u00f2, ex sindaco di Palermo, che Tasca accus\u00f2 di avere gestito l'amministrazione cittadina in modo non corretto. In carcere l'eccentricit\u00e0 del principe di Cut\u00f2 si manifest\u00f2 nel singolare arredamento della sua cella, fatta abbellire con tappeti, dipinti e tende provenienti dal proprio palazzo di famiglia. La sua scarcerazione fu festeggiata dall'Unione Operaia con un sontuoso banchetto in suo onore. Solo dopo la sua uscita dal penitenziario palermitano dell'Ucciardone, l'inchiesta nata per verificare le accuse che Alessandro Tasca aveva mosso contro il senatore Patern\u00f2 si concluse, dando ragione al principe e portando al conseguente scioglimento del Consiglio comunale di Palermo.\nNel 1903 spos\u00f2 Marie Th\u00e9r\u00e8se (detta Ama) Zakrzewska, da cui ebbe due figli: Gioia ed Alessandro. Eletto al Parlamento nel 1906, Alessandro Tasca vi rest\u00f2 per sedici anni. Dopo l'iniziale entusiasmo per la corrente massimalista, negli anni trascorsi in Parlamento, si avvicin\u00f2 alle idee riformiste. Negli stessi anni ader\u00ec alla Massoneria di Palazzo Giustiniani. Nonostante la sua costante attenzione per i deboli e gli umili, amava frequentare i circoli aristocratici, fra cui il Bellini di Palermo. La sua doppia natura di aristocratico e di convinto militante socialista gli valse l'appellativo di \u201cPrincipe Rosso\u201d, con cui veniva spesso definito.\nIl suo temperamento generoso verso i poveri e gli oppressi, unito alla passione per le belle donne, lo portarono a spendere una fortuna e a contrarre debiti. Ben presto si ridusse povero, chiedendo, non di rado, aiuti economici ai suoi parenti aristocratici benestanti.\nAlessandro Tasca Filangeri di Cut\u00f2 muore povero a Palermo nel 1943.\nNell'aprile del 2007, con la collaborazione di altri esponenti della cultura siciliana, Bent Parodi crea a Palermo l\u2019\"Associazione Alessandro Tasca Filangeri di Cut\u00f2\"."}
{"id": "3419091", "revid": "31886", "url": "https://it.wikipedia.org/wiki?curid=3419091", "title": "Madonna delle Torri", "text": "La Madonna delle Torri \u00e8 un dipinto a tempera e olio su tavola (122x157 cm) di Bramantino, databile al 1505-1519 circa e conservato nella Pinacoteca Ambrosiana a Milano.\nStoria.\nL'opera, gi\u00e0 nella chiesa di San Michele alla Chiusa, si trova nel museo dal 1872, su donazione di Lodovico Melzi d'Eril. Alcune aggiunte seicentesche si trovano nel cielo e nelle torri dietro gli angeli. Una cornice tripartita aveva modificato l'aspetto dell'opera, ma \u00e8 stata rimossa nel 1956. La datazione \u00e8 discussa, e oscilla tra il 1505 e il 1519.\nDescrizione e stile.\nL'opera risale a dopo il rientro di Bramantino da Roma, quando svilupp\u00f2 un senso particolare per le quinte architettoniche, ben evidenti in questa sacra conversazione in cui gli edifici ben squadrati seguono il ritmo dei personaggi in primo piano. La presenza delle numerosi torri ha suggerito la denominazione convenzionale di \"Madonna delle Torri\".\nSu un semplice seggio squadrato, coperto da un telo rosso, Maria sta seduta col Bambino in grembo, tra due angeli simmetrici e i santi Ambrogio e Michele arcangelo di profilo in preghiera. Ai piedi dei due santi si trovano due nemici sconfitti: Ario per Ambrogio e un demone (fatto come un rospo dotato di gambe) per Michele, simbolo del male vinto. Il corpo dell'eretico spicca per la disposizione in scorcio che conferma gli interessi per la geometria e l'anatomia di Bramantino. Maria si protende per conferire ad Ambrogio la palma del martirio stilizzata, un dettaglio di difficile interpretazione simbolica, poich\u00e9 il santo non sub\u00ec il martirio; forse potrebbe trattarsi, pi\u00f9 verosimilmente, di una penna da scrivano. Il Bambino invece si sporge per afferrare un'animula che Michele gli porge.\nLa tavolozza predilige i colori chiari; i rimandi classici sono legati ad esempi toscani e romani."}
{"id": "3419100", "revid": "767487", "url": "https://it.wikipedia.org/wiki?curid=3419100", "title": "El-Auenat", "text": "el-Auenat (in arabo \u0644\u0639\u0648\u064a\u0646\u0627\u062a) \u00e8 il centro abitato pi\u00f9 meridionale della Libia e si trova al confine con il Sudan nel Deserto libico. Si trova nel distretto di Cufra e dista 2.200 km da Tripoli, 1.200 da Bengasi, 1.000 km da Wadi Haifa (Sudan) e 400 km da Cufra.\nIl villaggio \u00e8 un centro di passaggio per i migranti provenienti dall'Africa subsahariana e diretti in Libia.\nIl villaggio era controllato dall'Esercito libico.\nCon l'inizio della Guerra civile libica il villaggio \u00e8 passato sotto il controllo dei ribelli del Consiglio Nazionale Libico."}
{"id": "3419101", "revid": "345376", "url": "https://it.wikipedia.org/wiki?curid=3419101", "title": "Crocifissione (Bramantino)", "text": "La Crocifissione \u00e8 un dipinto a olio su tavola (372x270 cm) di Bramantino, databile al 1510-1512 circa e conservato nella Pinacoteca di Brera a Milano.\nStoria.\nL'opera \u00e8 registrata a Brera dal 1806, ma senza saperne la provenienza, n\u00e9 la collocazione originaria. Ipotesi hanno proposto la chiesa di Santa Maria di Brera o il Duomo di Milano, o magari da un deposito dove era stata confinata per l'iconografia poco ortodossa, non ancora chiaramente spiegata. In particolare si \u00e8 ipotizzato che l'opera vide la luce nell'ambito dei movimenti di riforma religiosa circolanti a Milano all'epoca del dominio francese, poi stigmatizzati da Carlo Borromeo e la Controriforma. Esistono anche ipotesi che vogliono l'opera commissionata direttamente dal maresciallo Gian Giacomo Trivulzio, governatore della citt\u00e0 per conto dei Francesi, gi\u00e0 committente di Bramantino per i cartoni degli arazzi con i \"Mesi\".\nDescrizione e stile.\nL'opera risale a dopo il rientro di Bramantino da Roma, quando svilupp\u00f2 un senso particolare per le quinte architettoniche, qui ben evidenti. Come gi\u00e0 sperimentato da altri artisti la crocifissione \u00e8 divisa in due registri, uno superiore e celeste, con la croce di Cristo al centro tra quelle, in scorcio dei ladroni, e una inferiore e terrestre, con i dolenti e altri personaggi. \nTra le apparizioni di un sole e una luna antropizzati (con nubi chiarissime e sceniche che ricordano le opere di Albrecht Altdorfer), Cristo, dal corpo levigato e impostato geometricamente (altrettanto lo sono quelli dei due ladroni), \u00e8 affiancato da un diavolo e un angelo inginocchiati su nubi, che sembrano incedere presso di lui e simboleggiano il destino dei due ladroni.\nIn basso a sinistra si vede Maria che sta per svenire, sorretta da una pia donna e da Giovanni apostolo, la Maddalena che leva le braccia verso la croce (un motivo quattrocentesco), e altre persone dolenti, come il giovane che si asciuga le lacrime con la manica del mantello, sorprese o indifferenti. Prevale comunque un senso di misuratissima espressione dei sentimenti, con l'artista che sembra piuttosto interessato alla resa plastica dei corpi e dei panneggi semplificati o agli effetti di luce, come nel teschio quasi metallico che si trova al centro della scena in basso, tipico memento mori.\nLo sfondo mostra elementi simmetrici (alberi e un edificio a torre tra le croci), nonch\u00e9 una citt\u00e0 arroccata su un crinale, densa di edifici classicheggianti che si dispiegano uniformemente senza sosta.\nInterpretazione.\nSecondo l'ipotesi (peraltro non unanimemente accettata) di Germano Mulazzani, l'iconografia del dipinto farebbe riferimento a un passo dei \"Sermones de Oneribus\" di Aelredo di Rievaulx, descrivendo l'origine della Chiesa dall'ebraismo (il tempio in secondo piano), che deriva dalla tradizione egizia (la piramide) e pagana (le due figure di destra, delle quali una piange in segno di pentimento), mentre Cristo raccorda il Vecchio e il Nuovo Testamento - la luna e il sole. Mentre il demonio si dichiara vinto, inginocchiandosi, la Chiesa (Maddalena) abbraccia la croce riconoscendo in essa la propria origine."}
{"id": "3419102", "revid": "1428919", "url": "https://it.wikipedia.org/wiki?curid=3419102", "title": "Mitsutoshi Shimabukuro", "text": "Biografia.\n\u00c8 conosciuto principalmente per il suo manga , iniziato nel 1997 e interrotto nel 2002 dopo 24 volumi, per il quale ha ricevuto nel 2001 lo Shogakukan Manga Award per un manga per bambini.\nNel 2008 \u00e8 ritornato al lavoro con un nuovo manga, .\nVita privata.\nNel 2002 \u00e8 stato arrestato per aver pagato una ragazza di 16 anni per una prestazione sessuale, violando le leggi sulla prostituzione infantile. Come conseguenza dell'arresto \"Seikimatsu Leader Den Takeshi!\" \u00e8 stato cancellato da \"Weekly Sh\u014dnen Jump\". Shimabukuro \u00e8 stato condannato a due anni di reclusione ma la sentenza \u00e8 stata sospesa.\nMitsutoshi Shimabukuro \u00e8 anche un grande amico del mangaka Eiichir\u014d Oda, autore di \"One Piece\"."}
{"id": "3419104", "revid": "287204", "url": "https://it.wikipedia.org/wiki?curid=3419104", "title": "Wer da gl\u00e4ubet und getauft wird", "text": "Wer da gl\u00e4ubet und getauft wird (in tedesco, \"Chi crede e viene battezzato\") BWV 37 \u00e8 una cantata di Johann Sebastian Bach.\nStoria.\nLa cantata \"Wer da gl\u00e4ubet und getauft wird\" venne composta da Bach a Lipsia nel 1724 e fu eseguita per la prima volta il 18 maggio dello stesso anno, giorno dell'ascensione. Venne inoltre replicata il 3 maggio 1731. Il testo \u00e8 tratto dal vangelo secondo Marco, capitolo 16 e verso 16, per il primo movimento; di Philipp Nicolai \u00e8 il testo del terzo movimento, tratto dall'inno \"Wie sch\u00f6n leuchtet der Morgenstern\" del 1599; il testo del coro finale \u00e8 tratto dall'inno \"Ich dank dir, lieber Herre\" del 1535 di Johann Kolrose; il testo dei restanti movimenti, invece, \u00e8 di autore ignoto.\nStruttura.\nLa cantata \u00e8 scritta per soprano solista, contralto solista, tenore solista, basso solista, coro, oboe d'amore I e II, violino I e II, viola e basso continuo ed \u00e8 suddivisa in sei movimenti:"}
{"id": "3419108", "revid": "287204", "url": "https://it.wikipedia.org/wiki?curid=3419108", "title": "Brich dem Hungrigen dein Brot", "text": "Brich dem Hungrigen dein Brot (in tedesco, \"Spezza il tuo pane all'affamato\") BWV 39 \u00e8 una cantata di Johann Sebastian Bach.\nStoria.\nLa cantata \"Brich dem Hungrigen dein Brot\" venne composta da Bach a Lipsia nel 1726 e fu eseguita per la prima volta il 26 giugno dello stesso anno per la prima domenica dopo la Trinit\u00e0. Il testo deriva dal Libro di Isaia, capitolo 58, versi 7 ed 8, per il primo movimento, dalla Lettera agli Ebrei, capitolo 13 e verso 16, per il quarto movimento, dall'inno \"Kommt, la\u00dft euch den Herren lehren\" del 1648 di David Denicke per l'ultimo, mentre i restanti movimenti sono basati su testo di autore sconosciuto.\nIl tema del corale \u00e8 \"Freu dich sehr, o meine Seele\", codificato da Louis Bourgeois nella sua collezione di salmi del 1551. Bourgeois sembra essere stato influenzato dalla canzone popolare \"Ne l'oseray je dire\", contenuta in un manoscritto del 1510.\nStruttura.\nLa cantata \u00e8 composta per soprano solista, contralto solista, basso solista, coro, flauto I e II, oboe I e II, violino I e II, viola e basso continuo ed \u00e8 suddivisa in sette movimenti:"}
{"id": "3419110", "revid": "122703574", "url": "https://it.wikipedia.org/wiki?curid=3419110", "title": "Anna Hutchison", "text": "Carriera.\nDopo aver frequentato il \"Royal Trinity College Speech &amp; Drama\" ad Auckland, inizia lavorando in varie serie e film tv, prodotte in Nuova Zelanda e in Australia. Prender\u00e0 parte nel 2006 al film \"\".\nOttiene una certa notoriet\u00e0 per aver recitato nel 2008 il ruolo di Lily Chilman nella serie \"Power Rangers Jungle Fury\" , mentre nel 2009 interpreta Alison Dine nella seconda stagione della serie televisiva Nine Network \"Underbelly\" \nNel 2012 reciter\u00e0 nel film di Drew Goddard \"Quella casa nel bosco\".Interpreter\u00e0 Laeta nel 2013 nella serie \"Spartacus\", inoltre reciter\u00e0 la parte di Sasha in alcuni episodi della serie \"Anger Management\".\nDoppiatrici italiane.\nNelle versioni in italiano delle opere in cui ha recitato, Anna Hutchison \u00e8 stata doppiata da:"}
{"id": "3419119", "revid": "395572", "url": "https://it.wikipedia.org/wiki?curid=3419119", "title": "Spirantizzazione delle labiali", "text": "La spirantizzazione dei fonemi labiali \u00e8 un fenomeno che ha portato i fonemi e del latino classico a passare nel latino volgare ad una pronuncia fricativa bilabiale sonora . Avendo coinvolto il latino parlato in ogni area del territorio romanzo, \u00e8 considerato un fenomeno panromanzo. Dal punto di vista articolatorio l'evoluzione dei due fonemi segue una tendenza inversa:\nL'esito successivamente si modifica ulteriormente, passando alla labiodentale . Questo secondo passaggio \u00e8 proprio di gran parte della Rom\u00e0nia, ma non \u00e8 panromanzo:"}
{"id": "3419136", "revid": "767487", "url": "https://it.wikipedia.org/wiki?curid=3419136", "title": "Berlins Most Wanted", "text": "Berlin's Most Wanted (BMW) \u00e8 un gruppo rap underground di Berlino che \u00e8 stato fondato dal rapper Bushido, Bass Sultan Hengzt e King Orgasmus.\nIl gruppo non ha annunciato fino ad oggi nessuna separazione ufficiale, sebbene ci sono stati differenze personali tra gli artisti. Due dei tre artisti hanno formato la loro propria etichetta: ersguterjunge (di \"Bushido\") e Amstaff (di \"Bass Sultan Hengzt\"). \n\"King Orgasmus\" fu l'unico dei tre artisti che rimase da solo nel\u00b4 etichetta I Luv Money Records.\nNel 2005, dichiar\u00f2 \"Bass Sultan Hengzt\", che \"Bushido\" non era pi\u00f9 membro del gruppo \"BMW\" (anche se la formazione in quel periodo era inattiva) e present\u00f2 Godsilla come nuovo membro del gruppo.\nNel 2007 \"Bass Sultan Hengzt\" ha annunciato la fine della sua carriera da rapper, ma promise in un'intervista ai suoi fans che avrebbe pubblicato un album \"BMW\".\nNel mese di agosto del 2010, Bushido si fece proteggere dal\u00b4Ufficio tedesco brevetti e marchi il nome \"Berlin's Most Wanted\". Oggi il gruppo \u00e8 composto da \"Bushido, Fler e Kay One\"."}
{"id": "3419138", "revid": "1543377", "url": "https://it.wikipedia.org/wiki?curid=3419138", "title": "Chopper Squad", "text": "Chopper Squad \u00e8 una serie televisiva australiana in 26 episodi andati in onda per la prima volta nel corso di due stagioni dal 1977 al 1979 sulla rete TEN. Ai 26 episodi totali va aggiunto un episodio pilota trasmesso il 19 ottobre 1977. La serie pu\u00f2 essere considerata un remake della serie statunitense \"Chopper One\" andata in onda sulla rete ABC nel 1974.\nTrama.\nUna squadra di salvataggio in elicottero \u00e8 alle prese con numerosi casi di emergenza, sia a terra che in mare aperto. L'elicottero, quando non \u00e8 in volo, \u00e8 stazionato su una base nei pressi dei moli di Sydney. Nel primo episodio la \"Surf Rescue Service\" \u00e8 alle prese con un incendio boschivo. I casi possono essere molteplici anche per un singolo episodio. Nel secondo episodio il team di soccorso \u00e8 impegnato su pi\u00f9 fronti: un paracadutista \u00e8 rimasto impigliato in un albero, un uomo in acqua resta bloccato in una corrente di ritorno, un uomo con il figlio restano intrappolati su una parete rocciosa e a tutto questo si aggiunge l'esplosione di un motoscafo con un sacco pieno di soldi che poi tutti cercano di acciuffare. Nell'uutlimo episodio della prima stagione muore Roly.\nNella seconda stagione nel cast della serie non \u00e8 pi\u00f9 presente, oltre al citato Roly, la dottoressa Batie, partita per la Nuova Guinea. Il team continua nelle sue operazioni salvataggio ma \u00e8 anche coinvolto in azioni di polizia. Nel settimo episodio uno psicopatico uccide una ragazza in bikini; nel penultimo episodio (il dodicesimo) devono inseguire un rapinatore di banca mentre nell'ultimo episodio Phil salva una ragazza presa di mira da un killer. Non mancano, in questo secondo ciclo, incendi, esplosioni di motoscafi e barche in avaria al largo.."}
{"id": "3419139", "revid": "46931", "url": "https://it.wikipedia.org/wiki?curid=3419139", "title": "Chopper squad", "text": ""}
{"id": "3419145", "revid": "599013", "url": "https://it.wikipedia.org/wiki?curid=3419145", "title": "Gastone Pierini", "text": "Carriera.\nIn carriera ha partecipato a quattro Olimpiadi, da a , ottenendo rispettivamente il 12\u00b0, l'8\u00b0, il 3\u00ba ed il 10\u00ba posto."}
{"id": "3419146", "revid": "1851848", "url": "https://it.wikipedia.org/wiki?curid=3419146", "title": "Alberto Pigaiani", "text": "Vita e carriera.\nIn carriera ha partecipato a due Olimpiadi, e ."}
{"id": "3419147", "revid": "640389", "url": "https://it.wikipedia.org/wiki?curid=3419147", "title": "Statuto d'autonomia della Lombardia", "text": "Lo Statuto d'autonomia della Lombardia \u00e8 la legge fondamentale della regione Lombardia. L'attuale testo (legge regionale statutaria 30 agosto 2008, n. 1) \u00e8 stato pubblicato nel BURL il 31 agosto 2008 e vige dal giorno successivo.\nLo statuto consta di nove titoli e sessantacinque articoli. Nel titolo VIII (\"APPROVAZIONE E REVISIONE DELLO STATUTO\") all'articolo 64 \"(Procedimento di approvazione dello Statuto)\" si statuiscono i procedimenti per l'approvazione e la revisione della Carta, con riserva di legge regionale statutaria, ai sensi dell'articolo 123 della Costituzione italiana."}
{"id": "3419150", "revid": "1851848", "url": "https://it.wikipedia.org/wiki?curid=3419150", "title": "Ermanno Pignatti", "text": "Carriera.\nHa iniziato la sua attivit\u00e0 agonistica nel 1947, dopo aver terminato il suo dovere in guerra come ufficiale di artiglieria durato quattro anni di cui due di prigionia. il suo interesse per la pesistica nasce durante i primi anni di studi all'Universit\u00e0 di Bologna dove conobbe un appassionato culturista, \ngrande estimatore dell'allora famoso John Grimek, che accese in lui la passione per il sollevamento pesi. \nLa Societ\u00e0 Sportiva Panaro di Modena, sua citt\u00e0 natale, fu sede di preparazione per molti anni, \ncon l'assistenza degli ex campioni Poggioli e Sala. Nel 1956 lascia la sua attivit\u00e0 professionale a Modena per trasferirsi a Roma ed assumere la direzione dei Gruppi Sportivi di atletica pesante della Polizia di Stato, col grado di tenente.\nVanta dieci titoli di campione italiano assoluto, 24 volte nazionale, 21 primati italiani battuti, una medaglia d'oro (1951), una d'argento (1954) e tre di bronzo (1950, 1953 e 1958) ai campionati europei, una medaglia d'argento (1951) e una di bronzo (1955) ai Giochi del Mediterraneo, medaglia di bronzo nei medi alle Olimpiadi di Melbourne del 1956, premio Valens nel 1956, medaglia d'Onore al Merito Sportivo, nel 1966 la FIHC gli assegna la \"Medaglia d'argento della Riconoscenza\" (una breve sintesi di 12 anni di attivit\u00e0 come atleta). Nel 1959 inizia la sua attivit\u00e0 di tecnico per la Federazione e sotto la sua direzione si sono realizzati quasi tutti i primati italiani assoluti. il G.S. Fiamme D'Oro della Polizia del settore pesi \u00e8 stato per pi\u00f9 di 15 anni 1\u00ba in classifica assoluta. Nel 1973 la Federazione Internazionale di sollevamento pesi lo ha nominato \"International Coach\" per aver tenuto due corsi per allenatori stranieri.\nAutore di numerosi articoli della specialit\u00e0 e di pubblicazioni tecniche:\nForza e velocit\u00e0\nPreparazione fisica\nAutore Ermanno Pignatti\nEditore Edizioni Mediterranee, 1983\nhttp://books.google.it/books/about/Forza_e_velocit%C3%A0.html?hl=it&amp;id=9k2FM2__7AAC\nPesistica: tecnica e allenamento\nAutore Ermanno Pignatti\nEdizione 2\nEditore Scuola Centrale dello Sport, 1975\nhttp://books.google.it/books?id=oxDFlgEACAAJ&amp;dq=inauthor:%22Ermanno+Pignatti%22&amp;hl=it&amp;sa=X&amp;ei=XQi0U47JLMLe7Aa-zYH4Bg&amp;ved=0CDwQ6AEwBA\nCorso di pesistica: Teoria, tecnica e metodica di allenamento\nAutore Ermanno Pignatti\nEditore Scuola Centrale dello Sport, 1968\nhttp://books.google.it/books?id=V_baSAAACAAJ&amp;dq=inauthor:%22Ermanno+Pignatti%22&amp;hl=it&amp;sa=X&amp;ei=XQi0U47JLMLe7Aa-zYH4Bg&amp;ved=0CEIQ6AEwBQ\nForza, equilibrio fisico, armonia muscolare\nAutore Ermanno Pignatti\nEditore Abete, 1970\nhttp://books.google.it/books?id=fZ7-GgAACAAJ&amp;dq=inauthor:%22Ermanno+Pignatti%22&amp;hl=it&amp;sa=X&amp;ei=XQi0U47JLMLe7Aa-zYH4Bg&amp;ved=0CC8Q6AEwAg\nBodytraining\nPreparazione fisica\nAutore Ermanno Pignatti\nEditore Edizioni Mediterranee, 1988\nhttp://books.google.it/books?id=vBJzAAAACAAJ&amp;dq=inauthor:%22Ermanno+Pignatti%22&amp;hl=it&amp;sa=X&amp;ei=XQi0U47JLMLe7Aa-zYH4Bg&amp;ved=0CCkQ6AEwAQ\nHa collaborato con altre discipline sportive per la preparazione fisica speciale ed \u00e8 stato docente dell'Accademia Nazionale di Judo. \nLascia nel 1978 il servizio attivo nella Polizia di Stato con il grado di Generale della Riserva."}
{"id": "3419151", "revid": "1873140", "url": "https://it.wikipedia.org/wiki?curid=3419151", "title": "Premio Goya per la miglior fotografia", "text": "Il premio Goya per la miglior fotografia (\"premio Goya a la mejor fotograf\u00eda\") \u00e8 un premio cinematografico assegnato annualmente dall'Academia de las Artes y las Ciencias Cinematogr\u00e1ficas de Espa\u00f1a a partire dal 1987 al miglior direttore della fotografia di un film di produzione spagnola uscito nelle sale cinematografiche nel corso dell'anno precedente.\nIl plurivincitore, con ben sei riconoscimenti, \u00e8 Javier Aguirresarobe, seguito a quota cinque da Jos\u00e9 Luis Alcaine.\nAlbo d'oro.\nI vincitori sono indicati in grassetto, a seguire gli altri candidati."}
{"id": "3419152", "revid": "1851848", "url": "https://it.wikipedia.org/wiki?curid=3419152", "title": "Sebastiano Mannironi", "text": "Biografia.\nRappresent\u00f2 l' a tre edizioni consecutive dei Giochi olimpici estivi, , , dove vinse il bronzo, e , in cui concluse al quinto posto in classifica. \nFu primatista del mondo nello strappo nel 1958 con 111\u00a0kg, oro agli Europei di Vienna nel 1961, argento a quelli di Helsinki 1956, Stoccolma 1958, Varsavia 1959, Milano 1960 e Stoccolma 1963, bronzo agli Europei a Stoccolma 1953, Vienna 1954, Monaco di Baviera 1955 e a Berlino nel 1966.\nFu inoltre argento ai Mondiali di Teheran 1957 e Vienna 1961, bronzo nelle edizioni di Stoccolma 1958 e Varsavia 1959.\nVinse 15 volte il titolo di campione italiano assoluto ed due medaglie d'oro ai Giochi del Mediterraneo a Barcellona 1955 e Tunisi 1967."}
{"id": "3419154", "revid": "287204", "url": "https://it.wikipedia.org/wiki?curid=3419154", "title": "Darzu ist erschienen der Sohn Gottes", "text": "Darzu ist erschienen der Sohn Gottes (in tedesco, \"Per questo \u00e8 apparso il Figlio di Dio\") BWV 40 \u00e8 una cantata di Johann Sebastian Bach.\nStoria.\nLa cantata \"Darzu ist erschienen der Sohn Gottes\" venne composta da Bach a Lipsia nel 1723 e fu eseguita per la prima volta il 26 dicembre dello stesso anno. Il testo deriva dal vangelo secondo Giovanni, capitolo 3 e versetto 8, per il primo movimento, dal terzo verso della poesia \"Wir Christenleut\" del 1592 di Kaspar F\u00fcger per il terzo movimento, dal secondo verso di \"Schwing dich auf zu deinem Gott\" del 1648 di Paul Gerhardt per il sesto, da \"Freuet euch, ihr Christen alle\" del 1646 Christian Keymann per l'ultimo, e da testo di autore sconosciuto per i restanti movimenti.\nIl tema del terzo movimento deriva dal corale \"Wir Christenleut hab'n jetzund Freud\", di compositore sconosciuto. Il tema del sesto \u00e8 \"Schwing dich auf zu deinem Gott\", di compositore sconosciuto. Il tema dell'ottavo movimento \u00e8 il corale \"Freuet euch, ihr Christen alle\" di Andreas Hammerschmidt, pubblicato a Freiberg nel 1646 all'interno del suo \"Vierter Theill Musicalischer Andachten\".\nStruttura.\nLa cantata \u00e8 composta per contralto solista, basso solista, coro, corno I e II, oboe I e II, violino I e II, viola e basso continuo ed \u00e8 suddivisa in otto movimenti:"}
{"id": "3419157", "revid": "83531", "url": "https://it.wikipedia.org/wiki?curid=3419157", "title": "Jesu, nun sei gepreiset", "text": "Jesu, nun sei gepreiset (in tedesco, \"Ges\u00f9, ora sia celebrato\") BWV 41 \u00e8 una cantata di Johann Sebastian Bach.\nStoria.\nLa cantata \"Jesu, nun sei gepreiset\" venne composta da Bach a Lipsia nel 1724 e fu eseguita per la prima volta il 1\u00ba gennaio 1725 in occasione della solennit\u00e0 della circoncisione di Ges\u00f9. Il libretto \u00e8 di autore sconosciuto ad eccezione del primo e dell'ultimo movimento, che derivano dall'inno \"Jesu, nun sei gepreiset\" del 1593 di Johannes Herman.\nIl tema per i movimenti 1 e 6 \u00e8 il corale \"Jesu, nun sei gepreiset\" del compositore Melchior Vulpius, che lo pubblic\u00f2 nel suo \"Ein sch\u00f6n geistlich Gesangbuch\" a Jena nel 1609. Un altro prestito si trova nel quinto movimento, dove il recitativo incorpora una parte del \"Die Litanei\", attribuito a Martin Lutero.\nNel prendere servizio alla Thomaskirche Bach riusc\u00ec a convincere il Consiglio interno a spendere il denaro per l'assunzione di due copisti professionali al suo servizio anzich\u00e9 pagare le vedove dei precedenti compositori per conservare il diritto all'utilizzo delle loro opere. Vennero cos\u00ec assunti Johann Andreas Kuhnau e Christian Gottlob Mei\u00dfner che, sebbene pi\u00f9 inclini di Bach agli errori di distrazione, avevano una grafia cos\u00ec simile a quella del Maestro da riuscire ad ingannare gli specialisti futuri. Anche gli stessi alunni e familiari di Bach vennero spesso reclutati nell'attivit\u00e0 di copiatura. Nel caso della cantata BWV 41, composta per il Capodanno, ci fu la richiesta improvvisa di un'esecuzione fuori citt\u00e0 per cui si rese necessario all'ultimo momento la stesura di una serie aggiuntiva di parti. Ci\u00f2 spiegherebbe come mai una delle parti del primo violino \u00e8 scritta nella grafia di Anna Magdalena, mentre quella del violoncello piccolo in quella inimitabile di Bach.\nStruttura.\nLa cantata \u00e8 composta per soprano solista, contralto solista, basso solista, coro, tromba I, II e III, timpani, oboe I, II e III, violino I e II, viola, violoncello piccolo e basso continuo ed \u00e8 suddivisa in sei movimenti:"}
{"id": "3419165", "revid": "98077", "url": "https://it.wikipedia.org/wiki?curid=3419165", "title": "Amici della Domenica", "text": ""}
{"id": "3419167", "revid": "1654832", "url": "https://it.wikipedia.org/wiki?curid=3419167", "title": "Giuseppe Verdi (miniserie televisiva)", "text": "Giuseppe Verdi \u00e8 uno sceneggiato televisivo dedicato al compositore Giuseppe Verdi, trasmesso dalla Rai sull'allora Programma Nazionale, in cinque puntate, dal 22 dicembre 1963 al 19 gennaio 1964.\n\u00c8 stato diretto da Mario Ferrero su soggetto e sceneggiatura di Manlio Cancogni."}
{"id": "3419175", "revid": "726373", "url": "https://it.wikipedia.org/wiki?curid=3419175", "title": "Cimarron Strip", "text": "Cimarron Strip \u00e8 una serie televisiva statunitense in 23 episodi andati in onda per la prima volta nel corso di una sola stagione dal 1967 al 1968 sulla rete CBS. La serie \u00e8 stata prodotta dai creatori di Gunsmoke.\nCimarron Strip fu l'unica delle tre serie televisive western della durata di 75/90 minuti ad episodio di quegli anni (le altre furono \"Il virginiano\" e la settima stagione di \"Carovane verso il West\") ad essere incentrate principalmente su un solo protagonista. La serie fu girata nella regione di Oklahoma Panhandle che comprende, da est a ovest, le contee di Beaver, Texas e Cimarron (da cui il titolo). La serie \u00e8 ambientata nel 1888, periodo in cui la frontiera del West, che correva dal Canada fino al confine con il Messico, stava per essere chiusa. Questi territori rappresentano il vecchio, selvaggio West che il Marshal Jim Crown (interpretato da Stuart Whitman) \u00e8 chiamato a difendere.\nTrama.\nNegli ultimi anni del decennio 1880, il Cherokee Outlet, nei pressi del fiume Cimarron, rappresenta l'ultima delle terre libere d'America. Gi\u00e0 da molto prima che il marshal Jim Crown venisse assegnato a questa striscia di territorio, la zona era controllata da allevatori e agricoltori ma gli abitanti del luogo attendono ancora notizie da Washington riguardo ai loro diritti di propriet\u00e0 su queste terre nelle quali sono ormai accampati da anni.\nQuando Crown arriva scopre che lo sceriffo locale ha rassegnato le dimissioni e che si trova quindi da solo nel portare la terribile notizia alla comunit\u00e0: i loro contratti di locazione sono stati revocati e una decisione finale \u00e8 rinviata sine die. Crown, senza sceriffo e senza alcun supporto dell'esercito dello stato centrale, si trova cos\u00ec da solo a fronteggiare il mantenimento dell'ordine pubblico in questa striscia di terra tra il Territorio del Kansas e il territorio indiano.\nDulcey Coopersmith, arriva a Cimarron City sullo stesso treno di Crown, due mesi dopo la morte della madre a Providence. Dulcey aveva in precedenza lavorato come cameriera e ora giunge a Cimmaron con l'intento di stare con il padre, locandiere, che non vede dall'et\u00e0 di cinque anni ma scopre che questi \u00e8 deceduto sul lavoro. L'ex partner ed aiutante del padre \u00e8 lo scozzese MacGregor, un ex colonnello dell'esercito di Sua Maest\u00e0 che ha lasciato cadere in rovina la locanda, la \"Wayfarer's Inn\". Un altro amico del padre \u00e8 Francis Wilde, nativo di St. Louis, che cerca di diventare giornalista e fotoreporter.\nProduzione.\n\"Cimarron Strip\" fu creata da Christopher Knopf che fu anche supervisore alla produzione. Philip Leacock fu il produttore esecutivo. La serie fu prodotta con la partecipazione della \"Stuart Whitman Organisation\" (poi \"Stuart Whitman, Inc.\" negli ultimi episodi). La serie fu girata allo CBS Studio Center di Studio City (Los Angeles). Altre locazioni delle riprese includono le Alabama Hills, vicino Lone Pine, e Bishop in California, Kanab (Utah) e Tucson, Arizona. Il tema musicale principale della serie e il resto delle musiche furono scritte da Maurice Jarre, che aveva gi\u00e0 firmato le musiche di \"Lawrence d'Arabia\" e de \"Il dottor \u017divago\".\nA causa dei bassi indici di ascolto comparati agli alti costi della produzione la serie fu cancellata dopo la prima stagione.\nGuest star.\nTra le comparse: Telly Savalas, Suzanne Pleshette, Tuesday Weld, Robert Duvall."}
{"id": "3419177", "revid": "46931", "url": "https://it.wikipedia.org/wiki?curid=3419177", "title": "Cimarron strip", "text": ""}
{"id": "3419182", "revid": "599013", "url": "https://it.wikipedia.org/wiki?curid=3419182", "title": "Tricloruro di rodio", "text": "La parola tricloruro di rodio pu\u00f2 riferirsi a diversi composti chimici:"}
{"id": "3419185", "revid": "1226", "url": "https://it.wikipedia.org/wiki?curid=3419185", "title": "Vita di Cellini", "text": ""}
{"id": "3419187", "revid": "287204", "url": "https://it.wikipedia.org/wiki?curid=3419187", "title": "Am Abend aber desselbigen Sabbats", "text": "Am Abend aber desselbigen Sabbats (in tedesco, \"Alla sera dello stesso Shabbat\") BWV 42 \u00e8 una cantata di Johann Sebastian Bach.\nStoria.\nLa cantata \"Am Abend aber desselbigen Sabbats\" venne composta da Bach a Lipsia nel 1725 e fu eseguita per la prima volta l'8 aprile dello stesso anno in occasione della \"quasimodogeniti\", la prima domenica dopo pasqua. La cantata venne nuovamente eseguita il 1\u00ba aprile 1731, il 1\u00ba aprile 1742 ed il 7 aprile 1743. Il testo \u00e8 tratto dal vangelo secondo Giovanni, capitolo 20 verso 19, per il secondo movimento, da una poesia di Johann Michael Altenburg o di Jakob Fabricius per il quarto e da Martin Lutero per l'ultimo. L'autore del testi dei restanti movimenti \u00e8 sconosciuto.\nIl tema \u00e8 tratto dal corale \"Verleih' uns Frieden gnadiglich\", pubblicato da Martin Lutero nel suo \"Kirch\u0113 gesenge, mit vil sch\u00f6nen Psalmen unnd Melodey\" del 1531 e nel \"Geistliche Lieder\" di Joseph Klug del 1535. La melodia venne pubblicata nel \"Das christlich Kinderlied D. Martini Lutheri\" nel 1566.\nLa sinfonia di apertura deriva da una perduta cantata profana intitolata \"Der Himmel dacht auf Anhalts Ruhm und Gl\u00fcck\" e catalogata come BWV 66a, composta nel 1718 per celebrare il 24\u00ba compleanno del principe Leopoldo di Anhalt-K\u00f6then.\nStruttura.\nLa cantata \u00e8 composta per soprano solista, contralto solista, basso solista, coro, oboe I e II, fagotto, violino I e II, viola, violoncello piccolo e basso continuo ed \u00e8 suddivisa in sette movimenti:"}
{"id": "3419190", "revid": "110157", "url": "https://it.wikipedia.org/wiki?curid=3419190", "title": "Ju\u017eskij rajon", "text": "LoJu\u017eskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Ju\u017ea. Istituito nel 1929, ricopre una superficie di 1.341 chilometri quadrati e nel 2010 ospitava una popolazione di circa 26.000 abitanti."}
{"id": "3419192", "revid": "1543377", "url": "https://it.wikipedia.org/wiki?curid=3419192", "title": "Giuseppe Vanelli", "text": "Biografia.\nDopo essere stato ordinato sacerdote, nel 1788 viene chiamato alla direzione della \"Gazzetta di Lugano\". Divenne rapidamente un giornale diffusissimo sia a Milano che a Venezia poich\u00e9 stampava notizie e documenti politici della rivoluzione francese, richiestissimi nei due stati sottoposti alla censura austriaca. Stamp\u00f2 integralmente la dichiarazione dei diritti dell'uomo e del cittadino."}
{"id": "3419197", "revid": "599013", "url": "https://it.wikipedia.org/wiki?curid=3419197", "title": "Three's a Crowd", "text": ""}
{"id": "3419198", "revid": "69794", "url": "https://it.wikipedia.org/wiki?curid=3419198", "title": "Mino Bizzarri", "text": ""}
{"id": "3419200", "revid": "124123", "url": "https://it.wikipedia.org/wiki?curid=3419200", "title": "William Tisdale", "text": "Biografia.\nPoco si conosce sulla sua vita se non quanto emerge dalle sue composizioni pervenute a noi. Due William Tisdale morirono a Londra nei primi anni del XVII secolo; uno mor\u00ec nel 1603 e l'altro due anni dopo.\nTutte le composizioni di Tisdale a noi note sono rappresentate da cinque pezzi contenuti nel Fitzwilliam Virginal Book e due presenti nel John Bull Virginal Book legato al compositore inglese John Bull.\nPer il suo inserimento nel Fitzwilliam Virginal Book, Tisdale dovrebbe essere stato, senza dubbio, amico di Tregian appartenente ad una famiglia della Cornovaglia. Anche indicativo del suo rapporto con questa famiglia, che non accett\u00f2 di passare alla religione anglicana, \u00e8 l'inserimento in questa antologia del ricco pezzo cromatico, \"Mrs Katherin Tregians Paven\", probabilmente scritto in occasione della morte della madre di Francis Tregian il vecchio, Katherine Arundell.\nMusica.\nDal Fitzwilliam Virginal Book:\nDal John Bull Virginal Book:"}
{"id": "3419206", "revid": "247222", "url": "https://it.wikipedia.org/wiki?curid=3419206", "title": "Pacifico (cantautore)", "text": ""}
{"id": "3419214", "revid": "287204", "url": "https://it.wikipedia.org/wiki?curid=3419214", "title": "Gott f\u00e4hret auf mit Jauchzen", "text": "Gott f\u00e4hret auf mit Jauchzen (in tedesco, \"Dio ascende con giubilo\") BWV 43 \u00e8 una cantata di Johann Sebastian Bach.\nStoria.\nLa cantata \"Gott f\u00e4hret auf mit Jauchzen\" venne composta da Bach a Lipsia nel 1726 e fu eseguita per la prima volta il 30 maggio dello stesso anno in occasione della solennit\u00e0 dell'ascensione. Il testo \u00e8 tratto dal salmo 47, versi 6 e 7, per il primo movimento, dal vangelo secondo Marco, capitolo 16 verso 19, per il quarto e dall'inno \"Du Lebensf\u00fcrst, Herr Jesu Christ\" di Johann Schop per l'ultimo, mentre il testo dei restanti movimenti \u00e8 di autore sconosciuto.\nIl tema della musica \u00e8 tratto dal corale \"Ermuntre dich, mein schwacher Geist\", composto da Johann Schop nel 1641.\nStruttura.\nLa cantata \u00e8 composta per soprano solista, contralto solista, tenore solista, basso solista, coro, tromba I, II e III, timpani, oboe I e II, violino I e II, viola e basso continuo ed \u00e8 suddivisa in undici movimenti:"}
{"id": "3419216", "revid": "1305772", "url": "https://it.wikipedia.org/wiki?curid=3419216", "title": "Le mie parole", "text": ""}
{"id": "3419218", "revid": "666841", "url": "https://it.wikipedia.org/wiki?curid=3419218", "title": "Arazzi Trivulzio", "text": "Gli Arazzi Trivulzio sono un ciclo di dodici arazzi sui \"Mesi\" (misure varie) realizzati nella manifattura di Vigevano su disegno di Bramantino, databili al 1503-1508 circa e conservati nel Museo d'arte antica del Castello Sforzesco a Milano. Si tratta della pi\u00f9 antica serie d'arazzi realizzata interamente da artefici italiani, senza il ricorso a maestranze fiamminghe.\nStoria.\nGli arazzi vennero commissionati dal Maresciallo di Francia Gian Giacomo Trivulzio, allora governatore di Milano, per celebrare il matrimonio del figlio Gian Niccol\u00f2 Trivulzio con Paola Gonzaga. La creazione dei cartoni venne commissionata a Bramantino, mentre per la tessitura venne usata la neonata manifattura di Vigevano, diretta da Benedetto da Milano.\nSolo due disegni riconosciuti al Bramantino sono parzialmente riferibili a tale opera: uno, nella Pinacoteca Ambrosiana, \u00e8 relativo all'arazzo del mese di \"Luglio\", e l'altro, nell'Accademia di Venezia, si riferisce all'arazzo del mese di \"Aprile\".\nGli arazzi, secondo i documenti pervenuti, furono eseguiti da tale maestro Benedetto, assistito da quattro garzoni e dovettero essere consegnati alla fine del 1509. Il motivo degli arazzi non \u00e8 cortigiano, \u00e8 la rappresentazione del lavoro, ha dunque un contenuto intimamente morale, la dimostrazione che esso \u00e8 l'impegno di tutta la vita, ma non una condanna, bens\u00ec la manifestazione delle virt\u00f9 creative dell'uomo e della pace portata dai governanti.\nDescrizione e stile.\nCiascuno degli arazzi aveva uno schema fisso: entro una cornice di stemmi (i Trivulzio e le altre famiglie imparentate come i Colleoni, i d'Avalos e i Gonzaga), si vede al centro la personificazione allegorica del mese, circondato da figure pi\u00f9 piccole intente ai vari lavori agricoli e manifatturieri; in alto a destra si trova il segno zodiacale corrispondente, mentre a sinistra si trova il sole nelle diverse posizioni astrali, a seconda della stagione, sempre indicato dalla personificazione mensile. "}
{"id": "3419219", "revid": "1566286", "url": "https://it.wikipedia.org/wiki?curid=3419219", "title": "Lucio Rama", "text": "Biografia.\nAttore di formazione teatrale, \u00e8 stato attivo prevalentemente alla Radio Rai e in televisione fra il 1953 ed il 1978.\nHa tra l'altro interpretato il fotoromanzo \"Un destino in prestito\" con \"Gabriella Farinon\", Roel Bos, Lena von Martens, Marco Tulli (\"Sogno\" n.17, marzo 1966).\nPer il cinema ha interpretato essenzialmente \"b-movie\" (poliziotteschi, ecc.).\nNel 1962 ha fatto parte del \"cast\" dello sceneggiato televisivo RAI \"Una tragedia americana\", mentre nel 1963 ha interpretato un'altra importante \"fiction\": lo sceneggiato \"Giuseppe Verdi\", diretto da Mario Ferrero su sceneggiatura di Manlio Cancogni.\n\u00c8 stato sposato con la doppiatrice Alina Moradei."}
{"id": "3419225", "revid": "587663", "url": "https://it.wikipedia.org/wiki?curid=3419225", "title": "FXG", "text": "FXG (Flash XML Graphics) \u00e8 un formato di file grafico XML sviluppato da Adobe, oltre a gestire le funzionalit\u00e0 di Adobe Flash. FXG \u00e8 stato progettato come un formato di interscambio di file per la grafica (cross-application)\nPi\u00f9 specificatamente \u00e8 un formato di file grafico basato su un sottoinsieme di MXML, l'XML basato su linguaggio di programmazione utilizzato dal framework FLEX.\nMark Anders scrive sul suo blog che il disciplinare non \u00e8 stato sviluppato per l'interoperabilit\u00e0 tra i prodotti Adobe e di terze parti, ne \u00e8 solo la specifica di progetto per effettuare il refactoring (riscrittura) di un formato di file ormai datato, mirando alla fidelizzazione piuttosto che allo stile di programmazione; Mark Anders fa osservare che primariamente le specifiche sono disegnate per la \"grafica modulare\".\nFunzioni.\nFa notare sul sito Web alla voce specifica che il modello di rendering di FXG segue da vicino il modello di rendering di Flash Player 10 ed espone tutte le funzionalit\u00e0 di grafica della piattaforma Flash, nonch\u00e9 offrendo supporto espandibile per accogliere future capacit\u00e0 del Flash Player.\nRelazione con gli altri formati XML.\nIl modello XML per FXG si basa il pi\u00f9 vicino possibile su SVG.\nCi sono stati alcuni fraintendimenti come quelli che ritenevano che il formato del file FXG fosse progettato per essere uno standard per lo scambio di file di grafica raster, ma questo si \u00e8 dimostrato essere errato.\nInteroperabilit\u00e0.\nIl formato FXG \u00e8 stato creato per consentire ai prodotti Adobe di condividere un formato comune di file.\nLa tipologia del formato di file \u00e8 stata discussa sulla mailing list di Create Project \n, dove un dipendente di Adobe ha scritto che si trattava di una politica aziendale per documentare formati di file in modo che terze parti potessero scrivere e leggere questi formati.\nIn particolare sono basati su questa tecnologia:"}
{"id": "3419231", "revid": "709565", "url": "https://it.wikipedia.org/wiki?curid=3419231", "title": "Cronologia dei direttori e presidenti del conservatorio Giuseppe Verdi (Milano)", "text": "Direttori (curatori dal 1850 e presidenti dal 1862).\n[incarico vacante dal 1828 al 1830]\n[incarico soppresso dal 1897 al 1935]"}
{"id": "3419234", "revid": "1543377", "url": "https://it.wikipedia.org/wiki?curid=3419234", "title": "Certolizumab pegol", "text": "Il certolizumab pegolo CDP870, nome commerciale \"Cimzia\" \u00e8 un farmaco anticorpo monoclonale prodotto dalla UCB principalmente per il trattamento della Malattia di Crohn e dell'Artrite reumatoide.\nIl certolizumab pegol agisce sul TNF-\u03b1; \u00e8 un frammento Fab' PEGilato di un anticorpo monoclonale umanizzato.\nUsi Medici.\nMorbo di Crohn.\nIl 22 Aprile 2008 la U.S FDA ha approvato Cimzia per il trattamento del Morbo di Crohn in pazienti che non rispondono sufficientemente o adeguatamente alla terapia standard. Attualmente Cimzia in Europa non \u00e8 previsto nel trattamento della patologia.\nArtrite reumatoide.\nIl 26 Giugno 2009, il comitato per i medicinali per uso umano per i medicinali (CHMP) dell'Agenzia europea per i medicinali (EMA) ha emesso un parere positivo sul farmaco, raccomandando che la Commission Europea rilasci un'autorizzazione all'utilizzo di Cimzia solamente nel trattamento dell'artrite reumatoide (il CHMP ha negato l'approvazione nel trattamento del Morbo di Crohn). L'autorizzazione \u00e8 stata concessa a UCB Pharma SA il 1 Ottobre 2009.\nSecondo le indicazioni EMA, Cimzia deve usato in associazione a un altro medicinale, metotressato, in assenza di una risposta adeguata ad altre terapie con farmaci denominati antireumatici modificanti la malattia (DMARD), fra cui metotressato. Cimzia pu\u00f2 anche essere somministrato da solo quando il trattamento con metotressato non \u00e8 adeguato.\nArtrite psoriasica.\nIl 27 settembre 2013, la U.S. FDA ha approvato Cimzia nel trattamento di artrite psoriasica attiva negli adulti; successivamente anche l'EMA.\nSpondiloartrite assiale.\nIn Europa, Cimzia \u00e8 anche usato nel trattamento di spondiloartrite assiale anche nei pazienti affetti da spondilite anchilosante attiva grave.\nCome agisce.\nIl principio attivo di Cimzia, certolizumab pegol, \u00e8 un medicinale immunosoppressivo, che riduce l\u2019attivit\u00e0 del sistema immunitario (il naturale sistema di difesa dell\u2019organismo). \u00c8 formato da un anticorpo monoclonale, certolizumab, che \u00e8 stato \u201cpegilato\u201d (legato a una sostanza chimica detta polietilenglicole). Certolizumab pegol \u00e8 stato sviluppato per legarsi a una proteina-messaggero, denominata fattore di necrosi tumorale alfa (TNF-alfa), che contribuisce al processo infiammatorio e si riscontra a livelli elevati nei pazienti affetti dalle malattie per cui Cimzia \u00e8 usato. Bloccando il TNF-alfa, certolizumab pegol allevia l\u2019infiammazione e altri sintomi delle malattie.\nLa pegilazione riduce la velocit\u00e0 alla quale la sostanza viene eliminata dall\u2019organismo e permette di somministrare il farmaco meno frequentemente.\nQuali benefici ha mostrato Cimzia nel corso degli studi?\nPer l\u2019artrite reumatoide, Cimzia associato a metotressato \u00e8 stato pi\u00f9 efficace del placebo associato a metotressato. Nel primo studio principale, il 57 % dei pazienti che hanno assunto Cimzia (141 su 246) ha raggiunto riduzioni del 20 %, a fronte del 9 % dei pazienti trattati con placebo (11 su 127). Nell\u2019altro studio principale, i risultati sono stati simili: il 59 % dei pazienti che hanno assunto Cimzia (228 su 388) ha raggiunto riduzioni del 20 %, a fronte del 14 % dei pazienti trattati con placebo (27 su 198). Questo studio ha mostrato inoltre che i pazienti trattati con Cimzia presentavano una pi\u00f9 consistente attenuazione del peggioramento della lesione articolare osservata radiograficamente. Nello studio aggiuntivo su Cimzia usato da solo, il numero dei pazienti trattati con Cimzia che ha raggiunto riduzioni del 20 % \u00e8 stato superiore rispetto a quello dei pazienti che hanno assunto placebo. Nell\u2019ultimo studio su pazienti precedentemente non trattati con DMARD, quasi il 29 % dei pazienti (189 su 655) trattati con Cimzia in associazione a metotressato ha raggiunto una remissione prolungata dopo 52 settimane di trattamento, rispetto al 15 % (32 su 213) dei pazienti che hanno ricevuto placebo con metotressato.\nNello studio principale sulla spondiloartrite assiale, ha raggiunto una riduzione pari ad almeno il 20 % il 58 % dei pazienti che hanno assunto Cimzia 200 mg ogni due settimane e il 64 % dei pazienti che hanno ricevuto Cimzia 400 mg ogni quattro settimane, rispetto al 38 % dei pazienti trattati con placebo.\nNello studio sull\u2019artrite psoriasica, ha raggiunto una riduzione pari ad almeno il 20 % il 58 % dei pazienti che hanno assunto Cimzia 200 mg ogni due settimane e il 52 % dei pazienti che hanno ricevuto Cimzia 400 mg ogni quattro settimane, rispetto al 24 % dei pazienti trattati con placebo. Tuttavia, non \u00e8 stata riscontrata alcuna differenza significativa tra Cimzia e placebo per quanto riguarda la riduzione del peggioramento della lesione articolare.\nRischi e controindicazioni.\nGli effetti indesiderati pi\u00f9 comuni di Cimzia (osservati in 1-10 pazienti su 100) sono infezioni batteriche, fra cui ascessi (presenza di pus nelle cavit\u00e0), infezioni virali (fra cui herpes, papillomavirus e influenza), disturbi eosinofilici (disturbi degli eosinofili, un tipo di globuli bianchi), leucopenia (bassa conta dei globuli bianchi nel sangue, con bassi livelli di neutrofili e linfociti), nausea, mal di testa (compresa emicrania), alterazioni sensoriali (quali intorpidimento, formicolio e sensazione di bruciore), ipertensione (alta pressione del sangue), epatite (infiammazione del fegato), anche con un aumento dei livelli degli enzimi epatici, eruzione cutanea, febbre, dolore, astenia (debolezza), prurito e reazioni in corrispondenza del sito di iniezione. Per l\u2019elenco completo degli effetti indesiderati rilevati con Cimzia, vedere il foglio illustrativo.\nCimzia non deve essere usato in pazienti con tubercolosi attiva e altre gravi infezioni o con insufficienza cardiaca da moderata a grave. Per l\u2019elenco completo delle limitazioni, vedere il foglio illustrativo."}
{"id": "3419235", "revid": "287204", "url": "https://it.wikipedia.org/wiki?curid=3419235", "title": "Sie werden euch in den Bann tun BWV 44", "text": "Sie werden euch in den Bann tun (in tedesco, \"Vi metteranno al bando\") BWV 44 \u00e8 una cantata di Johann Sebastian Bach.\nStoria.\nLa cantata \"Sie werden euch in den Bann tun\" venne composta da Bach a Lipsia nel 1724 e fu eseguita per la prima volta il 21 maggio dello stesso anno, in occasione della sesta domenica dopo pasqua. Il testo \u00e8 tratto dal vangelo secondo Giovanni, capitolo 16 versetto 2, per il primo e secondo movimento, da tasti di Martin Moller per il quarto, di Paul Fleming per il settimo, e di autore anonimo per i rimanenti.\nStruttura.\nLa cantata \u00e8 composta per soprano solista, contralto solista, tenore solista, basso solista, coro, oboe I e II, fagotto, violino I e II, viola e basso continuo ed \u00e8 suddivisa in sette movimenti:"}
{"id": "3419240", "revid": "1543377", "url": "https://it.wikipedia.org/wiki?curid=3419240", "title": "Daniel Bacheler", "text": "Biografia.\nBacheler nacque nel Buckinghamshire, figlio di Richard Bachelor e di Elizabeth Cardell. Studi\u00f2 con suo zio, Thomas Cardell, liutista e maestro di danza alla Corte di Elisabetta I.\nFu poi al servizio di Sir Francis Walsingham, Robert Devereux, II conte d'Essex e quindi venne nominato \"valletto di camera\" della regina Anna di Danimarca, consorte di Giacomo I.\nAlla Corte reale compose una cinquantina di pezzi per liuto. Fra questi pavan, gagliarde, allemande e fantasie oltre ad un pezzo di variazioni sul tema popolare \"Monsieurs Almaine\". Elizabeth Roche, recensendo un CD per il \"Daily Telegraph\" scrisse che l'abbandono odierno della musica di Bacheler, \u00e8 dovuto alla \"difficolt\u00e0 del suo stile ornamentale, pieno di arpeggi, trilli, e anche i tremoli abbaglianti che concludono le sue variazioni sul Mounsieurs Almaine\".\nL\"'Heralds Visitation\" riporta che Bacheler ricevette un \"grant of arms\" nel 1606.\nEgli venne seppellito il 29 gennaio del 1618 o 1619 nel cimitero della chiesa di \"St Margaret's\" a Lee, nel Kent."}
{"id": "3419242", "revid": "599013", "url": "https://it.wikipedia.org/wiki?curid=3419242", "title": "Onomastica islandese", "text": "I nomi islandesi, nell'onomastica di quel Paese, sono patronimici (occasionalmente matronimici) in cui si riflette il nome del padre (o della madre) e non il cognome storico della famiglia. Essi si aggiungono al nome proprio attribuito dai genitori al momento della nascita e non sono quindi veri e propri cognomi in senso occidentale, poich\u00e9 accompagnano la persona nel corso della propria vita ma non si tramandano ai figli.\nStoria.\nL'Islanda condivide questa eredit\u00e0 culturale con le nazioni scandinave come Norvegia, Svezia e Danimarca e con la popolazione delle Isole F\u00e6r \u00d8er. Gli islandesi comunque, a differenza degli scandinavi, stanno continuando ad utilizzare il loro tradizionale sistema di nomi, che fu originariamente usato in tutta la Scandinavia e nelle isole nordiche. Questo sistema \u00e8 stato inoltre reintrodotto nelle Isole F\u00e6r \u00d8er. Un esempio storico molto conosciuto \u00e8 quello di Leif Erikson, figlio di Erik il Rosso.\nCognomi familiari.\nAlcuni cognomi esistono in Islanda, ma sono normalmente ereditati da genitori di origine straniera. Esempi di islandesi famosi che hanno ereditato il cognome della propria famiglia sono l'ex-primo ministro Geir Haarde, il calciatore Ei\u00f0ur Sm\u00e1ri Gu\u00f0johnsen, l'attrice Kristbj\u00f6rg Kjelld, l'attore Magn\u00fas Scheving, il regista Baltasar Korm\u00e1kur e la cantante Emil\u00edana Torrini. Prima del 1925 era legale adottare nuovi cognomi; un islandese che fece cos\u00ec fu Halld\u00f3r Laxness, vincitore di premio Nobel. Dal 1925 una legge ha stabilito che non sarebbe stato possibile adottare un cognome a meno di essere vincolati ad un diritto ereditario.\nNuovi nomi.\nI nomi propri che non sono mai stati precedentemente utilizzati in Islanda devono essere approvati dal \"Comitato Islandese dei Nomi\" prima di poter essere usati. Il criterio di accettazione \u00e8 se possa o meno essere ammesso nel linguaggio islandese. In primo luogo esso deve contenere solo lettere presenti nell'alfabeto islandese; in secondo luogo deve poter essere declinato a seconda del caso grammaticale.\nTipici nomi islandesi.\nPer esempio un uomo chiamato \"J\u00f3n Einarsson\" ha un figlio chiamato \"\u00d3lafur\". Il cognome di \u00d3lafur non sar\u00e0 \"Einarsson\", come quello di suo padre: egli diverr\u00e0 \"J\u00f3nsson\", letteralmente indicante che \"\u00d3lafur\" \u00e8 il figlio di \"J\u00f3n\" (J\u00f3ns + son).\nLa stessa pratica \u00e8 usata per le figlie. La figlia di J\u00f3n Einarsson, Sigr\u00ed\u00f0ur, non avr\u00e0 Einarsson come cognome; lei adotter\u00e0 il cognome J\u00f3nsd\u00f3ttir, che significa letteralmente \"la figlia di J\u00f3n\" (J\u00f3ns + d\u00f3ttir).\nIn qualche caso un cognome pu\u00f2 essere derivato da un secondo nome parentale invece che dal nome proprio. Per esempio, se J\u00f3n \u00e8 figlio di Hj\u00e1lmar Arnar Vilhj\u00e1lmsson egli potrebbe essere chiamato sia J\u00f3n Hj\u00e1lmarsson (J\u00f3n, figlio di Hj\u00e1lmar) che J\u00f3n Arnarsson (J\u00f3n, figlio di Arnar). La ragione di questa logica \u00e8 che un genitore potrebbe preferire essere chiamato con il proprio secondo nome invece che col primo, e ci\u00f2 \u00e8 comunemente accettato. La ragione di questa scelta potrebbe anche essere che, a detta del genitore, il nome del figlio \"sta meglio\" con il proprio secondo nome invece che col primo.\nNei casi in cui due persone nello stesso ambito sociale siano in possesso dello stesso nome e dello stesso cognome patronimo, potrebbero essere familiarmente distinte col nome del proprio nonno, per esempio J\u00f3n \u00de\u00f3rsson Bjarnarsonar (J\u00f3n, figlio di \u00de\u00f3r, figlio di Bjarni) e J\u00f3n \u00de\u00f3rsson Hallssonar (J\u00f3n, figlio di \u00de\u00f3r, figlio di Hallur). Sebbene questo metodo sia poco comune (di solito sono usati i secondi nomi), questo genere di nomenclatura pu\u00f2 essere comunque riscontrata nelle famiglie islandesi.\nNome matronimico per scelta.\nLa grande maggioranza dei cognomi islandesi ingloba il solo nome del padre, ma occasionalmente \u00e8 usato \"anche\" il nome della madre: per esempio nei casi in cui il figlio o la madre desiderano chiudere la memoria sociale del padre biologico. Alcune donne vedono in questo sistema un elemento di distinzione sociale, oppure lo usano per semplice scelta stilistica. Un altro caso \u00e8 dato dagli islandesi la cui identit\u00e0 paterna \u00e8 sconosciuta: utilizzano un cognome matronimico.\nIn tutti questi casi il sistema di formazione del nome \u00e8 identica: \u00d3lafur, figlio di Brynd\u00eds, adotter\u00e0 il nome completo \u00d3lafur Brynd\u00edsarson (\"figlio di Brynd\u00eds\"). Un islandese famoso con un nome matronimico \u00e8 il calciatore Hei\u00f0ar Helguson, un'altra \u00e8 la scrittrice Gu\u00f0r\u00fan Eva M\u00ednervud\u00f3ttir. Un esempio medievale \u00e8 Eil\u00edfr Go\u00f0r\u00fanarson.\nAlcune persone hanno sia matronimico che patronimico: per esempio Dagur Berg\u00fe\u00f3ruson Eggertsson, ex-sindaco di Reykjav\u00edk.\nNomi di genere patronimici/matronimici di genere neutro.\nUna legge approvata dal parlamento islandese nel 2019, permette ai singoli che registrano il loro genere come \"neutro\" di usare il suffisso \"-bur\" invece del suffisso -\"son\" o \"-d\u00f3ttir\".\nFigli di coppie dello stesso sesso.\nIn seguito all'apertura dell'Islanda alle adozioni da coppie dello stesso sesso si \u00e8 posta la questione su che patronimico dovesse avere il figlio. Non vi \u00e8 ancora una legge specifica, ma le alternative sono due: prendere il patronimico dalla madre naturale oppure, scelta pi\u00f9 usata, prendere il patronimico da entrambi i genitori. Ad esempio un bambino di nome \u00d3lafur adottato dalla coppia J\u00f3n e \u00c6si avr\u00e0 come nome completo \u00d3lafur J\u00f3nson \u00c6sison oppure \u00d3lafur J\u00f3nog \u00c6sison.\nConseguenze culturali.\nIn Islanda elenchi come l'elenco telefonico sono ordinati in base al nome proprio invece che per cognome. Per ridurre l'ambiguit\u00e0 l'elenco telefonico va oltre, catalogando i soggetti anche in base alla professione. In Russia, dove \u00e8 storicamente attestato l'uso del patronimico accanto al nome proprio (come \"Ivan Petrovi\u010d\"), la presenza di una popolazione notevolmente pi\u00f9 numerosa ha reso necessaria l'introduzione dei cognomi ed ha relegato il patronimico a secondo nome, con funzioni di memoria storica o di appellativo onorifico.\nFormalmente gli islandesi si rivolgono l'un l'altro utilizzando nomi propri. Per esempio i media islandesi non chiamano l'ex primo ministro J\u00f3hanna Sigur\u00f0ard\u00f3ttir come primo ministro Sigur\u00f0ard\u00f3ttir, ma con il suo nome proprio o il suo nome completo.\nSe ci sono due uomini nello stesso gruppo entrambi chiamati J\u00f3n, magari chiamati rispettivamente J\u00f3n Einarsson e J\u00f3n \u00deorl\u00e1ksson, uno potrebbe chiamare J\u00f3n Einarsson come \"J\u00f3n Einars\" e J\u00f3n \u00deorl\u00e1ksson come \"J\u00f3n \u00deorl\u00e1ks\". Quando qualcuno intrattiene una conversazione con entrambi allo stesso tempo non \u00e8 necessario utilizzare l'appendice \"son\"; in questo caso il nome del padre pu\u00f2 essere utilizzato come soprannome, sebbene ci\u00f2 non sia molto comune dato che molta gente utilizza allo scopo i secondi nomi.\nL'attrice e cantante islandese Bj\u00f6rk non usa un nome d'arte ma semplicemente il suo primo nome (il suo nome completo \u00e8 Bj\u00f6rk Gu\u00f0mundsd\u00f3ttir). \"Bj\u00f6rk\" \u00e8 proprio come un islandese la chiamerebbe, sia formalmente che familiarmente. Se un intervistatore volesse utilizzare un appellativo pi\u00f9 comune potrebbe utilizzare \"signora Bj\u00f6rk\".\nCome risultato di questo largo uso dei patronimici, una famiglia avr\u00e0 normalmente una grande variet\u00e0 di nomi: i genitori potrebbero chiamarsi J\u00f3n Einarsson e Brynd\u00eds Atlad\u00f3ttir, e i loro figli essere \u00d3lafur J\u00f3nsson e Sigr\u00ed\u00f0ur J\u00f3nsd\u00f3ttir. Con i matronimici, i figli di questo esempio sarebbero \u00d3lafur Brynd\u00edsarson e Sigr\u00ed\u00f0ur Brynd\u00edsard\u00f3ttir.\nIl sistema islandese dei nomi potrebbe occasionalmente causare dei problemi per le famiglie che viaggiano all'estero, specialmente con figli piccoli, dal momento che agenti doganali non islandesi abitualmente non sono al corrente di questo sistema e si aspettano di vedere per i figli lo stesso cognome dei propri genitori.\nComunque le persone di discendenza islandese che vivono in nazioni straniere, come per esempio i membri dell'importante comunit\u00e0 islandese del Manitoba (Canada), spesso non utilizzano il tradizionale sistema per i nomi e preferiscono invece adattarsi alle convenzioni del loro Stato di residenza, di solito adottando il loro patronimico come nuovo cognome familiare permanente. In alcuni Paesi, tra cui l'Italia, questa scelta \u00e8 obbligata in quanto il sistema italiano non consente l'adozione delle norme onomastiche dello stato di origine per i residenti in Italia, anche se mantengono la cittadinanza straniera."}
{"id": "3419243", "revid": "729019", "url": "https://it.wikipedia.org/wiki?curid=3419243", "title": "Embassy", "text": "La Embassy \u00e8 stata un'etichetta discografica italiana attiva negli anni cinquanta.\nStoria.\nL'etichetta, che aveva sede a Milano, faceva parte, insieme ad altre etichette come la Silver, la SIR, la Pig e l'IPM, del gruppo Italmusica, ed era guidata, per quel che riguarda la direzione artistica, da Vanni Moretto.\nTra gli artisti pi\u00f9 noti che incisero per l'etichetta vi furono Enzo Amadori, Angela e Pippo Starnazza.\nDischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "3419253", "revid": "1915706", "url": "https://it.wikipedia.org/wiki?curid=3419253", "title": "Eculizumab", "text": "L'eculizumab (nome commerciale \"Soliris\") \u00e8 un anticorpo monoclonale che agisce contro il sistema del complemento sulla frazione proteica C5. L'anticorpo blocca la scissione del frammento C5 interrompendo il processo di distruzione cellulare complemento mediato. Viene studiata dalla Alexion Pharmaceuticals, mostrando di essere efficace nel trattamento della emoglobinuria parossistica e anche nella sindrome emolitico-uremica (SUE o HUS).\nMeccanismo di azione.\nIl farmaco agisce legandosi alla proteina C5 del complemento inibendo in tal modo la formazione del complesso di attacco alla membrana ed evita la emolisi.\nApprovazione da parte dell'FDA.\nEculizumab \u00e8 stato approvato per l'uso clinico dall'FDA il 16 marzo 2007 ed \u00e8 stato successivamente approvato dall'EMEA il 20 giugno 2007.\nIl 27 giugno 2019 \u00e8 stato approvato dall'FDA per il trattamento della neuromielite ottica in adulti positivi per anticorpi anti acquaporina 4 (AQP4)."}
{"id": "3419260", "revid": "1573940", "url": "https://it.wikipedia.org/wiki?curid=3419260", "title": "Venusia (zoologia)", "text": "Venusia \u00e8 un genere di Lepidotteri appartenente alla famiglia Geometridae, diffuso in Eurasia e America Settentrionale.\nDescrizione.\nAdulto.\nLe ali anteriori mostrano colorazioni pallide e peculiari disegni bruno-grigiastri. Nella maggior parte delle specie le ali posteriori hanno colorazione uniforme. Il margine esterno presenta lunule scure, particolarmente evidenti nei varianti melanici.\nLe antenne sono pennate nei maschi. Per il resto i sessi sono simili (Carter, 1993).\nLarva.\nI bruchi di questo taxon sono glabri con una colorazione di fondo verde brillante, e possono presentare macchie rossastre lungo i lati (Carter, 1993).\nDistribuzione e habitat.\nLa distribuzione \u00e8 olartica, con specie che vanno dagli Stati Uniti all'Europa, fino alla Siberia ed al Giappone (Carter, 1993).\nL'habitat corrisponde di regola alle pianure e alle foreste temperate, ma alcune specie possono spingersi fino al limitare della tundra.\nBiologia.\nGli adulti hanno attivit\u00e0 prettamente crepuscolare e/o notturna (Leraut, 1992).\nPeriodo di volo.\nNella fascia pi\u00f9 settentrionale dell'areale (Canada, Scandinavia, Siberia) le specie tendono ad essere univoltine, mentre a latitudini meno estreme possono essere bivoltine.\nAlimentazione.\nI bruchi attaccano le foglie di piante di vari generi, tra cui:\nTassonomia.\nGeneri.\nIl genere si suddivide in varie specie, tra cui:\nSinonimi.\nSono stati riportati due sinonimi:"}
{"id": "3419261", "revid": "229945", "url": "https://it.wikipedia.org/wiki?curid=3419261", "title": "Palivizumab", "text": "Il palivizumab (nome commerciale \"Synagis\", prodotto dalla MedImmune) \u00e8 un anticorpo monoclonale ottenuta dalla tecnologia del DNA ricombinante. viene usato per la prevenzione delle infezioni da virus respiratorio sinciziale (RVS). \u00c8 indicato nei neonati ad alto rischio per la prematurit\u00e0 o altri problemi.\nIl Palivizumab \u00e8 un anticorpo monoclonale umanizzato (IgG) diretto contro l'epitopo di un sito antigenico A della proteina F del RVS.\nIn uno studio clinico di fase III su una popolazione pediatrica ha ridotto il rischio di ospedalizzazione dovuto ad infezione da RVS in una buona percentuale di casi.\nIl target farmacologico del Palivizumab \u00e8 la proteina di fusione del RSV di cui ne viene inibita l'entrata dentro la cellula, grazie al legame con il farmaco, e prevenedo cos\u00ec l'infezione.\nIl farmaco va somministrato per via intramuscolare per tutta la durata stagionale delle infezioni da RVS.\nUso medico.\nPalivizumab \u00e8 usato per ridurre il rischio di virus respiratorio sinciziale nei bambini ad aumentato rischio di malattia grave. L'American Academy of Pediatrics ha pubblicato le linee guida per l'uso di palivizumab. Gli aggiornamenti pi\u00f9 recenti a queste raccomandazioni si basano su nuove informazioni riguardanti la stagionalit\u00e0 del VRS, la farmacocinetica del palivizumab, l'incidenza dei ricoveri in bronchiolite, l'effetto dell'et\u00e0 gestazionale e altri fattori di rischio sui tassi di ricovero del VRS, la mortalit\u00e0 dei bambini ricoverati con infezione da VRS, l'effetto di profilassi su respiro sibilante e isolati RSV resistenti al palivizumab. \nTutti i bambini di et\u00e0 inferiore a un anno che sono nati a &lt;29 settimane (cio\u00e8 \u226428 settimane, 6 giorni) di gestazione sono raccomandati per usare palivizumab. Neonati di et\u00e0 inferiore a un anno con displasia broncopolmonare (cio\u00e8 nati a una gestazione &lt;32 settimane e necessitavano di ossigeno supplementare per i primi 28 giorni dopo la nascita) e neonati di et\u00e0 inferiore ai due anni con displasia broncopolmonare che richiedono terapia medica (ad es. Ossigeno supplementare, glucocorticoidi, diuretici) entro sei mesi dall'anticipata stagione di RSV si raccomanda di usare palivizumab come profilassi. \nAltri potenziali gruppi target per la profilassi del palivizumab includono:"}
{"id": "3419271", "revid": "6923", "url": "https://it.wikipedia.org/wiki?curid=3419271", "title": "Gilera Saturno 500 Bialbero", "text": ""}
{"id": "3419274", "revid": "124433568", "url": "https://it.wikipedia.org/wiki?curid=3419274", "title": "Darro (fiume)", "text": "Il Darro \u00e8 un fiume che scorre nella provincia di Granada, in Andalusia, al sud della Spagna.\n\u00c8 un affluente del fiume Genil, che a sua volta lo \u00e8 del Guadalquivir, appartenendo pertanto al bacino idrografico di questi fiumi.\nAttraversa il territorio dei comuni di Hu\u00e9tor Santill\u00e1n, Alfacar, V\u00edznar e Granada."}
{"id": "3419277", "revid": "1305772", "url": "https://it.wikipedia.org/wiki?curid=3419277", "title": "Tecmo World Cup '94", "text": "Tecmo World Cup '94 \u00e8 un Videogioco di calcio sviluppato e pubblicato nel 1994 dalla Tecmo.\n\u00c8 il seguito di \"Euro League\" del 1990, bench\u00e9 ne riscriva per intero il sistema di gioco che poi far\u00e0 da base per la giocabilit\u00e0 di tutti i successivi capitoli della serie.\nSistema di gioco.\nIl giocatore ha la possibilit\u00e0 di effettuare una partita singola oppure un incontro a pi\u00f9 giocatori per una durata di tempo del match variabile a seconda del numero di crediti che si desidera utilizzare.\nSi ha la possibilit\u00e0 di scegliere una squadra nazionale tra sedici disponibili, divise in due gironi di otto squadre ciascuna; una volta scelta la squadra si affronteranno le rimanenti sette nazionali del girone e, come ottavo incontro, la finale contro la squadra campione dell'altro girone.\nPrima di ogni incontro il giocatore ha la possibilit\u00e0 di scegliere un modulo di gioco tra quattro: 4-4-2, 3-5-2, 4-3-3 e il \"Tipo Brasile\", ovvero un 4-3-3 con difesa a zona.\nIl sistema di gioco \u00e8 stato completamente rivoluzionato rispetto ad \"Euro League\", diventato molto simile a quello del videogioco rivale \"Super Sidekicks\" della SNK: non a caso le serie nate dai due giochi si contenderanno il mercato dei videogiochi arcade 2-D di calcio per i rimanenti anni novanta.\nCon il primo pulsante in fase di possesso palla si passa il pallone in direzione del compagno indicato da un cursore a forma di freccia, mentre quando si \u00e8 senza palla si interviene in scivolata allo scopo di togliere il pallone all'avversario.\nCon il secondo pulsante si calcia la palla alta e lunga nella direzione verso la quale il giocatore che si controlla \u00e8 rivolto, ma se il giocatore \u00e8 in prossimit\u00e0 dell'area di rigore avversaria e sopra di esso appare la scritta \"SHOOT\" con il secondo pulsante si effettuer\u00e0 un tiro teso e radente verso la porta; inoltre se si riceve un passaggio a media altezza sempre con il secondo pulsante \u00e8 possibile colpire la palla in acrobazia con un colpo di testa o una rovesciata.\nUna delle novit\u00e0 introdotte dal gioco \u00e8 lo zoom sul giocatore che controlla la palla se questo \u00e8 pressato da vicino da uno o pi\u00f9 avversari: questa feature rende pi\u00f9 avvincenti gli uno-contro-uno e limita la visione di gioco del giocatore quando finisce per essere chiuso dagli avversari.\nUn'ulteriore novit\u00e0 \u00e8 la possibilit\u00e0 di effettuare dei dribbling quando la scritta \"FEINT\" appare sopra il giocatore che si controlla: per effettuarla basta muovere rapidamente il controllo direzionale a sinistra e a destra in modo alternato, e se realizzata correttamente gli avversari vicini al giocatore cadono a terra.\nSe si termina un incontro in parit\u00e0 si andr\u00e0 ai calci di rigore ad oltranza.\nTra i difetti del gioco c'\u00e8 una curiosa fisica della palla quando questa collide con il portiere, con i tentativi da parte di quest'ultimo di parare semplici tiri che si trasformano in clamorose papere."}
{"id": "3419281", "revid": "1494169", "url": "https://it.wikipedia.org/wiki?curid=3419281", "title": "Darro", "text": ""}
{"id": "3419287", "revid": "339392", "url": "https://it.wikipedia.org/wiki?curid=3419287", "title": "VideoCalabria 8", "text": ""}
{"id": "3419291", "revid": "1543377", "url": "https://it.wikipedia.org/wiki?curid=3419291", "title": "EarMaster", "text": "EarMaster \u00e8 un software per esercitare l'orecchio musicale.\nLanciato nel 1996 dalla software house danese Miditec - poi ribattezzata EarMaster ApS nel 2005 - \u00e8 disponibile su Microsoft Windows e macOS in 3 versioni: Essential (versione base), Pro (per professionisti) e School (per Conservatori e Accademie Musicali).\nModalit\u00e0 d'uso.\nIndipendentemente dalla versione scelta, sar\u00e0 possibile scegliere tra la possibilit\u00e0 di essere seguiti da tutor virtuali attraverso una serie di esercizi sempre diversi e di difficolt\u00e0 variabile, e la possibilit\u00e0 di customizzare il proprio percorso di apprendimento secondo esigenze specifiche.\nIn entrambi i casi si avr\u00e0 un feedback istantaneo in base alla percentuale di risposte esatte fornite.\nIl primo tutor (Standard Tutor) ha un approccio pi\u00f9 generalista e le sue lezioni di ear training sono ad ampio spettro; il secondo tutor \u00e8 invece focalizzato sulle particolarit\u00e0 della musica Jazz, permettendo all'utente di allenare la sua capacit\u00e0 di riconoscere accordi e ritmi (come lo swing) caratteristici del Jazz.\nTra le tipologie di esercizi di EarMaster figurano: Confronto Intervalli, Identificazione Intervallo, Intervallo Cantato, Riconoscimento Accordi, Accordi Rivolti, Progressioni Armoniche, Identificazione Scale, Lettura Ritmica, Imitazione Ritmica, Dettato Ritmico, Correzione Ritmica, Dettato Melodico.\nLe risposte vengono inserite su una vasta scelta di interfacce on-screen: pentagramma, chitarra, basso, violino, violoncello, banjo o altri attraverso un microfono o uno strumento MIDI.\nI punteggi relativi a ciascuna lezione vengono archiviati e analizzati in una finestra di statistiche, e possono essere esportati e inviati al proprio insegnante per email nella versione School.\nCaratteristiche Tecniche.\nEarMaster \u00e8 distribuito su CD-ROM o come download istantaneo dal sito del produttore: la dimensione del programma \u00e8 tra i 12 e i 14 MB a seconda della versione installata. Il software \u00e8 compatibile con Windows (98, Me, 2000, XP, Vista) e Mac OS X e disponibile in 16 lingue tra cui italiano.\nL'input di risposte \u00e8 permesso via MIDI o strumenti acustici (anche voce) attraverso la tecnologia Sound2Midi, che converte i segnali audio in MIDI. La riproduzione dei suoni avviene attraverso librerie MIDI interne.\nLa versione Cloud di EarMaster \u00e8 pensata per essere utilizzata in un contesto scolastico. Pu\u00f2 essere installata su una rete e include funzionalit\u00e0 utili agli insegnanti, anche in remoto e compatibilmente con le modalit\u00e0 di e-learning.\nEsiste anche una versione Free, con funzionalit\u00e0 limitate.\nStoria.\nEarMaster nacque dalla necessit\u00e0 dello sviluppatore Hans Jakobsen di esercitare il proprio orecchio per gli esami di ingresso del Conservatorio.\nLa prima versione di EarMaster, basata su DOS, venne distribuita da Roland in Scandinavia a partire dal 1996.\nNel 1998, venne realizzata la prima versione come Software per l'educazione, sotto il nome di EarMaster School, in collaborazione con 29 docenti di musica.\nLa versione corrente di EarMaster \u00e8 la Pro 7, disponibile sia per Windows che per Mac OS. Di questa versione 7 ne esiste anche una variante specificatamente sviluppata per IPad."}
{"id": "3419295", "revid": "287204", "url": "https://it.wikipedia.org/wiki?curid=3419295", "title": "Panitumumab", "text": "Il panitumumab o ABX-EGF, nome commerciale: \"Vectibix\", \u00e8 un anticorpo monoclonale interamente umano specifico contro epidermal growth factor receptor (EGFR) o \"ErbB-1\" 0 \"HER1\" (nell'uomo).\nIl Panitumumab viene prodotto dalla Amgen e commercializzato negli USA con il nome \"Vectibix\". In origine fu studiato dalla Abgenix Inc.\nEsso \u00e8 stato approvato dalla FDA, nel settembre del 2006, per il trattamento dell'espressione del EGFR del tumore metastatico del colon retto con progressione di malattia nonostante un trattamento preventivo precedente.\nIl Panitumumab \u00e8 stato approvato dell'EMEA nel 2007, e in Canada nel 2008.\nIl farmaco agisce legandosi al dominio extracellulare dell'EGFR impedendone cos\u00ec la sua attivazione.\nCi\u00f2 si traduce in arresto della cascata di segnali intracellulari dipendenti da questo recettore."}
{"id": "3419296", "revid": "709565", "url": "https://it.wikipedia.org/wiki?curid=3419296", "title": "Chizzy Akudolu", "text": ""}
{"id": "3419297", "revid": "125728341", "url": "https://it.wikipedia.org/wiki?curid=3419297", "title": "Pala Sforzesca", "text": "La Pala Sforzesca \u00e8 un dipinto a tempera e olio su tavola (230x165 cm) del Maestro della Pala Sforzesca, databile al 1494-1495 e conservato nella Pinacoteca di Brera a Milano.\nStoria.\nL'opera, di un maestro anonimo generalmente detto \"della Pala Sforzesca\" (attivo in Lombardia dal 1490 al 1520), \u00e8 emblematica dell'epoca di Ludovico il Moro, che vi \u00e8 ritratto con tutta la famiglia. Si tratta di un'opera dai chiari intenti politici, tesa a ribadire la legittimazione del potere dopo l'esautorazione alla morte di Gian Galeazzo Sforza (1494), l'erede legittimo di Galeazzo Maria Sforza.La pala era destinata alla chiesa di Sant'Ambrogio ad Nemus a Milano ed entr\u00f2 nel museo con le soppressioni, nel 1808.\nDocumenti d'archivio ne hanno confermato la commissione al 1494, ma non hanno sciolto l'enigma del nome dell'autore (tra le ipotesi c'\u00e8 quella di Francesco Napoletano).\nDescrizione e stile.\nIn una sfarzosa architettura ricca di elementi decorativi dorati si svolge una sacra conversazione, con la Madonna col Bambino in trono al centro, circondata dai Dottori della Chiesa: sant'Ambrogio, san Gregorio Magno, sant'Agostino e san Girolamo. Due angeli volano in alto per porgere la corona ducale sulla testa di Maria, la quale ha un aspetto leonardesco.\nAssistono alla scena, inginocchiati in un rigido profilo, Ludovico il Moro e sua moglie Beatrice d'Este, insieme ai due pargoli: il primogenito Ercole Massimiliano, ancora in fasce, a destra accanto alla madre, e Cesare, figlio illegittimo di Ludovico, a sinistra accanto al padre. Errano coloro che confondono il fanciullo sulla sinistra col piccolo Ercole Massimiliano, in quanto quest'ultimo ebbe sempre una capigliatura tendente al biondo e non pu\u00f2 essere dunque scambiato col bruno Cesare, figlio dell'amante Cecilia Gallerani.\nLa presenza di un figlio illegittimo in un dipinto ufficiale pu\u00f2 sembrare strana, ma i tempi erano assai tolleranti e inoltre Beatrice non nutr\u00ec mai nei confronti del figliastro alcuna ostilit\u00e0 e difatti permise che il bambino crescesse a corte insieme ai propri fratelli. A maggior ragione se la datazione dell'opera \u00e8, come si crede, da collocarsi sul finire del 1494, poco dopo l'investitura ducale dei due coniugi, il secondogenito Francesco non poteva essere presente nel dipinto in quanto ancora nel grembo materno.Nel dipinto domina l'opulenza, a ricordare l'altissimo rango di Ludovico, con un'insistenza sui numerosi elementi decorativi che dovette piacere molto alla committenza. Lo stesso Ambrogio, patrono di Milano, mette una mano su Ludovico come per presentarlo al gruppo divino al centro, e il Bambino lo appoggia indirizzandogli la sua benedizione."}
{"id": "3419298", "revid": "129019", "url": "https://it.wikipedia.org/wiki?curid=3419298", "title": "Arte mud\u00e9jar", "text": "Si definisce arte mud\u00e9jar quell'espressione artistica elaborata in terra iberica nel periodo immediatamente successivo alla fine del dominio musulmano di al-Andalus.\nLo stile \"mud\u00e9jar\" costituisce la prosecuzione dello stile cosiddetto mozarabo ed \u00e8 rappresentato esemplarmente dall'Alc\u00e1zar di Siviglia, ricostruito tra il 1353 e il 1364 da Pietro I il Crudele, (re di Castiglia e Le\u00f3n -1334-1350-1369).\nCeramiche ispano-moresche.\nDal XII alXVI secolo l'arte della ceramica a riflessi metallici (gli \"azulejo\", vasi, piatti, vasche) come la fabbricazione dei lampadari conobbero uno sviluppo considerevole in centri quali Malaga, Valencia, Siviglia o Granada.\nAcciaio Damasco.\nErede diretta di Damasco nell'arte di forgiare lame, Toledo non demerit\u00f2 mai l'insegnamento siriano.\nArchitettura islamica.\nIn architettura i \"mud\u00e9jar\" utilizzarono tecniche loro proprie (archi a ferro di cavallo, arcate cieche, campanili a forma di minareti) e ornamenti lori propri (arabeschi, soffitti a cassettone (\"artesonados\") con intarsi). Applicati agli edifici romanici, ma soprattutto gotici e anche rinascimentali, questi elementi crearono uno stile ibrido di grande interesse. Le sue caratteristiche principali sono l'arco a ferro di cavallo, l'utilizzo di mattoni, la decorazione a stucco cesellata policroma \"(yeserias)\" e in ceramica \"(azulejos)\". Fu l'utilizzo delle tecniche apportate dai musulmani per edifici costruiti dai cristiani."}
{"id": "3419299", "revid": "88740", "url": "https://it.wikipedia.org/wiki?curid=3419299", "title": "Rolland", "text": ""}
{"id": "3419309", "revid": "6923", "url": "https://it.wikipedia.org/wiki?curid=3419309", "title": "Lago di Afframont", "text": "Il lago di Afframont (1.986\u00a0m s.l.m.) si trova in Val d'Ala nel comune di Balme (TO).\nToponimo.\nL'origine del nome \u00e8 da ricollegarsi a \"Lac fra Mount\" ovvero \"lago fra i monti\", vista la sua posizione incastonata nell'anfiteatro roccioso dominato dal \"Bec del Fausset\".\nAccesso.\nIl lago \u00e8 raggiungibile a piedi tramite un sentiero che parte dalla localit\u00e0 Villaggio Albaron, frazione di Balme. Il tempo di salita \u00e8 stimato in 1 ora e 45 minuti. Il lago \u00e8 caratteristico per \"per l'aspro e solitario bacino che lo circonda e perch\u00e8 rispecchia le simpatiche velle dell'Uja di Mondrone e della Ciamarella\"."}
{"id": "3419310", "revid": "36426", "url": "https://it.wikipedia.org/wiki?curid=3419310", "title": "Pala sforzesca", "text": ""}
{"id": "3419312", "revid": "1369234", "url": "https://it.wikipedia.org/wiki?curid=3419312", "title": "Dax McCarty", "text": ""}
{"id": "3419313", "revid": "765341", "url": "https://it.wikipedia.org/wiki?curid=3419313", "title": "Tennis ai Giochi della XXIV Olimpiade - Singolare femminile", "text": "Il torneo di singolare femminile ai Giochi olimpici di Seul 1988 si \u00e8 svolto dal 20 settembre al 1\u00ba ottobre al Seoul Olympic Park Tennis Center su campi in cemento. I match si sono svolti al meglio dei due set su tre. Non \u00e8 previsto il tiebreak nei set finali.\nVincendo la medaglia d'oro Steffi Graf completa il Career Golden Slam.\nTeste di serie.\nTutte le teste di serie ricevono un bye per il secondo turno."}
{"id": "3419318", "revid": "15756", "url": "https://it.wikipedia.org/wiki?curid=3419318", "title": "Jos\u00e9 Amengual", "text": "Biografia e carriera.\nHa frequentato una scuola di nuoto che in seguito ha lasciato a causa di un tumore di cui \u00e8 stato affetto in giovent\u00f9. Inizi\u00f2 a praticare pesca subacquea utilizzando un'arma realizzata in proprio.\nA 19 anni viene proclamato campione junior delle Isole Baleari. Nello stesso anno ha debuttato nel campionato di Spagna che si svolge a Roses, Girona. Quattro anni dopo, nel 1967 \u00e8 stato selezionato per il Campionato del Mondo in corso a Cuba, ma \u00e8 solo riserva e non riesce a fare il suo debutto.\nNel 1968 \u00e8 stato proclamato campione di Spagna per la prima volta, a cui fece seguito il suo debutto internazionale nel Campionato Europeo di Cabrera.\nNel 1993, ha ricevuto la Medaglia d'oro dell'Ordine di Merito e un anno dopo, nel 1994 si \u00e8 ritirato dopo aver vinto il campionato del mondo a squadre di Ilo in Per\u00f9.\nNella vita privata si \u00e8 sposato a 28 anni ed \u00e8 padre di due figlie."}
{"id": "3419319", "revid": "62748", "url": "https://it.wikipedia.org/wiki?curid=3419319", "title": "Al-Muqtadir (hudide)", "text": "Biografia.\nSuccessore del padre Sulaym\u0101n ibn H\u016bd al-Judham\u012b, detto al-Musta\u02bf\u012bn I, nella \"\u1e6d\u0101\u02beifa\" di Saragozza (Saraqus\u1e6da), dopo che questi aveva soppiantato nell'autunno del 1039 la dinastia tugibide, il futuro al-Muqtadir si distinse per aver conquistato nel 1061 \u1e6car\u1e6d\u016bsh (Tortosa) e nel 1075-76 D\u00e9nia, nelle Baleari, cacciandone il suo signore, l'Amiride \u02bfAl\u012b b. Muj\u0101hid \"Iqb\u0101l al-Dawla\", figlio di Mugetto (adattamento del nome Muj\u0101hid nelle cronache italiche). Riprese infine anche il controllo della roccaforte di Barbastro, di cui s'erano impadroniti i Normanni nel 1064.\nPoco prima della sua morte, avvenuta nel 1081 (o 1082), convinse El Cid a entrare al suo servizio, dopo che questi, nel 1067, combattendo per re Sancho II di Castiglia (figlio di Ferdinando I il Grande), aveva reso proprio il sovrano hudide tributario di quel regno cristiano.\nDue anni prima, nella primavera del 1065, truppe castigliane, compreso El Cid, avevano sconfitto con il concreto sostegno militare di al-Muqtadir, il fratellastro di Ferdinando I, Ramiro I di Aragona.\nLa vittoriosa battaglia, che il 17 aprile 1065 aveva portato alla conquista della citt\u00e0 di Graus, dette modo a Rodrigo Diaz de Vivar di fregiarsi del soprannome per cui diventer\u00e0 famoso di El Cid Campeador, in virt\u00f9 di un duello \"a singolar tenzone\" che lo aveva visto prevalere per il suo coraggio e la sua sagacia contro un cavaliere aragonese, cos\u00ec come l'Emiro hudide si guadagner\u00e0 a sua volta il \"laqab\" di al-Muqtadir bi-ll\u0101h (Il reso potente da Allah)."}
{"id": "3419321", "revid": "183666", "url": "https://it.wikipedia.org/wiki?curid=3419321", "title": "Ranibizumab", "text": "Il ranibizumab (nome commerciale \"Lucentis\") \u00e8 un anticorpo monoclonale frammento (Fab) derivato dall'anticorpo similare murino bevacizumab (\"Avastin\"). Esso \u00e8 pi\u00f9 piccolo della molecola madre ed \u00e8 stato realizzato per migliorare l'affinit\u00e0 per la VEGF-A.\nHa attivit\u00e0 antiangiogenica ed \u00e8 stato approvato per il trattamento della Degenerazione maculare et\u00e0 correlata (AMD) di tipo umido; che \u00e8 una comune causa di cecit\u00e0 nell'anziano.\nIl ranibizumab \u00e8 stato sviluppato dalla Genentech, ed \u00e8 commercializzato da questa negli Stati Uniti; mentre altrove da Novartis.\nIl ranibizumab si lega ed inibisce una serie di sottotipi del fattore di crescita vascolare endoteliale A (VEGF-A).\nQuesti recettori vascolari VEGF possono innescare la crescita di nuovi vasi, che portano a perdere sangue e liquido (stravaso) nell'occhio (edema maculare).\nA maggio del 2014, l'Autorit\u00e0 garante della concorrenza e del mercato ha inflitto una multa record da 92 milioni e 90.5 milioni di euro a La Roche e Novartis, con l'accusa di aver formato un cartello nella vendita di due farmaci aventi lo stesso principio attivo ed efficacia terapeutica, l'Avastin e il Lucentis, venduti rispettivamente a un prezzo di 15-80 euro e di 900 euro a dose. Il primo trovava impiego nella cura di forme gravi di tumore, mentre il Lucentis nella terapia della degenerazione maculare senile, che in Italia impatta un ultrasessantenne su tre, portandolo alla completa cecit\u00e0."}
{"id": "3419324", "revid": "1543377", "url": "https://it.wikipedia.org/wiki?curid=3419324", "title": "Thermaikos", "text": "Thermaikos () \u00e8 un comune della Grecia situato nella periferia della Macedonia Centrale (unit\u00e0 periferica di Salonicco) con 37.126 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 133\u00a0km\u00b2 e la popolazione \u00e8 passata da 20.253 a 37.126 abitanti."}
{"id": "3419327", "revid": "1543377", "url": "https://it.wikipedia.org/wiki?curid=3419327", "title": "Thermi", "text": "Thermi () \u00e8 un comune della Grecia situato nella periferia della Macedonia Centrale (unit\u00e0 periferica di Salonicco) con 34.436 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 382\u00a0km\u00b2 e la popolazione \u00e8 passata da 16.546 a 34.436 abitanti."}
{"id": "3419328", "revid": "1543377", "url": "https://it.wikipedia.org/wiki?curid=3419328", "title": "Visaltia", "text": "Visaltia () \u00e8 un comune della Grecia situato nella periferia della Macedonia Centrale (unit\u00e0 periferica di Serres) con 23.158 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 658\u00a0km\u00b2 e la popolazione \u00e8 passata da 8.563 a 23.158 abitanti.\nCon tale riforma, il nuovo comune di Visaltia un\u00ec i seguenti 4 comuni preesistenti, che divennero quindi \"unit\u00e0 municipali\":"}
{"id": "3419330", "revid": "1543377", "url": "https://it.wikipedia.org/wiki?curid=3419330", "title": "Volvi (Macedonia Centrale)", "text": "Volvi () \u00e8 un comune della Grecia situato nella periferia della Macedonia Centrale (unit\u00e0 periferica di Salonicco) con 24.454 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3419332", "revid": "324090", "url": "https://it.wikipedia.org/wiki?curid=3419332", "title": "Abbazia di Monteveglio", "text": ""}
{"id": "3419336", "revid": "1048993", "url": "https://it.wikipedia.org/wiki?curid=3419336", "title": "\u0160pela Rozin", "text": "Nata in Jugoslavia, dove esord\u00ec molto giovane, nel 1959. Agli inizi degli anni '60 venne notata, grazie al film \"Cudna devojka\", dai produttori italiani di \"Via Veneto\". Da allora ha recitato in molti film di produzione italiana, in particolare del genere peplum (\"Ercole l'invincibile\", \"La valle dell'eco tonante\") e western (\"Joko invoca Dio... e muori\", \"Testa o croce\"), ma anche statunitense (\"5 per la gloria\").\nNegli anni '70 ritorna in patria, stabilendosi a Sarajevo, dove comincia a lavorare per la televisione jugoslava, alternando al piccolo schermo alcune apparizioni in film di produzione jugoslava (\"La battaglia della Neretva\", \"A Est suonavano una canzone\").\nNella sua attivit\u00e0 cinematografica ha utilizzato anche gli pseudonimi Mia Massini, Sheyla Rosin, Sheila Rossin e Sheyla Rozin."}
{"id": "3419337", "revid": "339392", "url": "https://it.wikipedia.org/wiki?curid=3419337", "title": "Mia Massini", "text": ""}
{"id": "3419338", "revid": "16758", "url": "https://it.wikipedia.org/wiki?curid=3419338", "title": "Sheyla Rosin", "text": ""}
{"id": "3419339", "revid": "339392", "url": "https://it.wikipedia.org/wiki?curid=3419339", "title": "Sheila Rossin", "text": ""}
{"id": "3419340", "revid": "339392", "url": "https://it.wikipedia.org/wiki?curid=3419340", "title": "Sheyla Rozin", "text": ""}
{"id": "3419341", "revid": "38120", "url": "https://it.wikipedia.org/wiki?curid=3419341", "title": "Citadel miniatures", "text": ""}
{"id": "3419343", "revid": "599013", "url": "https://it.wikipedia.org/wiki?curid=3419343", "title": "Joseph Ngwenya", "text": ""}
{"id": "3419348", "revid": "256896", "url": "https://it.wikipedia.org/wiki?curid=3419348", "title": "Vena del Gesso Romagnola", "text": ""}
{"id": "3419349", "revid": "1504506", "url": "https://it.wikipedia.org/wiki?curid=3419349", "title": "Meganisi", "text": " \nMeganisi () \u00e8 un comune della Grecia situato nella periferia delle Isole Ionie (unit\u00e0 periferica di Leucade) con 1.092 abitanti secondo i dati del censimento 2001.\nIl territorio comunale comprende l'isola omonima, l'isola di Skorpios e l'isola di Sparti.\nLocalit\u00e0.\nNell'isola di Maganisi sono presenti 3 localit\u00e0 (popolazione al 2001):"}
{"id": "3419353", "revid": "33689", "url": "https://it.wikipedia.org/wiki?curid=3419353", "title": "Boschi di Carrega", "text": ""}
{"id": "3419354", "revid": "767487", "url": "https://it.wikipedia.org/wiki?curid=3419354", "title": "Clyde Simms", "text": ""}
{"id": "3419359", "revid": "125861495", "url": "https://it.wikipedia.org/wiki?curid=3419359", "title": "Il giovane Mussolini", "text": "Il giovane Mussolini \u00e8 una miniserie televisiva di produzione italo/ceco/tedesco/spagnola trasmessa nel 1994 in tre puntate da novanta minuti ciascuna da Rai Due. La serie \u00e8 stata coprodotta da Rai Due, della tedesca Zweitel Unitel e dalla spagnola TVE.\nLa serie \u00e8 stata principalmente girata a Praga, per l'impossibilit\u00e0 economica della produzione di ricreare i luoghi dell'epoca in Italia. Alcune sequenze della seconda puntata sono state girate nel centro storico di Imola.\nLa miniserie rievoca gli anni della militanza socialista di Benito Mussolini, e i rapporti con tre donne che hanno fortemente segnato la sua vita: la moglie Rachele Guidi, la rivoluzionaria Angelica Balabanoff e l'intellettuale Margherita Sarfatti.\nTrama.\nPrima parte.\nIl racconto della vita di Benito Mussolini parte nel 1901, quando il futuro dittatore riceve un'incarico come maestro elementare in una scuola elementare a Gualtieri, nella Bassa reggiana, che per\u00f2 dura poco quando tra egli e la figlia del direttore si intesse una relazione amorosa. Alla ricerca di nuove esperienze, Mussolini parte alla volta della Svizzera, ove, squattrinato e senza soldi, conoscer\u00e0 il sindacalista socialista Giacinto Menotti Serrati e la russa Angelica Balabanoff, con cui Benito intraprende un tortuoso rapporto sentimentale. Arrestato per aver falsificato il passaporto, Mussolini rischia di essere estradato in Italia, dove verrebbe incarcerato per renitenza alla leva, ma grazie all'impegno dei socialisti svizzeri e della Balabanoff riesce ad essere rilasciato nel canton Ticino. Alla fine della prima parte, ambientata nella Trento austro-ungarica del 1907, Mussolini viene cacciato dall'impero per la diffamazione del clero locale e, tornato a Forl\u00ec, viene nominato segretario cittadino del PSI e si fidanza con Rachele Guidi. \nSeconda parte.\nA Forl\u00ec, nel 1910, Mussolini guida le cooperative socialiste contro quelle repubblicane capitanate da Nenni. Dopo aver partecipato al XI Congresso del PSI di Milano, dove si inaspriscono le tensioni all'interno del partito, Benito arriva a dirigere il quotidiano l'Avanti! dopo una manifestazione di successo contro la guerra in Libia. Lo osteggia solo Angelica Balabanoff, sua ex amante, che teme che la sua ambizione possa causare solo danni. Nel frattempo, Mussolini, diventato padre, \u00e8 in preda a degli scatti d'ira, facendo vivere in un clima di terrore Rachele e la suocera. Alla fine, al XII Congresso del PSI di Reggio Emilia, Mussolini fa un discorso in cui riesce ad additare la classe dirigente del partito come alleata del potere e della monarchia, facendo espellere il riformista ed acerrimo nemico Leonida Bissolati.\nTerza parte.\nAlla vigilia della Prima Guerra Mondiale, Benito Mussolini sostiene la neutralit\u00e0 dell'Italia, al contrario di Filippo Naldi, direttore de Il Resto del Carlino, che cerca di orientare i politici verso l'interventismo e che decide difatto di mettere dalla sua parte Mussolini per fare in modo di manovrarlo per i propri interessi. Angelica Balabanoff, di ritorno dalla riunione dell'Internazionale Socialista, comunica a Mussolini che la maggior parte dei partiti socialisti europei sono favorevoli all'ingresso in guerra: Mussolini \u00e8 quindi diviso fra il suo partito e le sue convinzioni. Infine, dimettendosi dall'Avanti!, fonda \"Il Popolo d'Italia\" e viene espulso dal partito socialista, perci\u00f2 segnando l'inizio della sua spirale discendente."}
{"id": "3419360", "revid": "486946", "url": "https://it.wikipedia.org/wiki?curid=3419360", "title": "Torrente Stirone", "text": ""}
{"id": "3419365", "revid": "228587", "url": "https://it.wikipedia.org/wiki?curid=3419365", "title": "Tositumomab", "text": "Il tositumomab, nome commerciale \"Bexxar\" \u00e8 un anticorpo monoclonale usato nel trattamento del linfoma follicolare; esso \u00e8 un anticorpo antiIgG2a anti CD20, derivato da cellule immortali di topo.\nIl farmaco \u00e8 usato, legato covalentemente con lo iodio radionuclide, in infusione sequenziale iodio (131I)tositumomab,\nLo 131I emette radiazioni beta e gamma e decade con un'emivita di 8 giorni.\nStudi clinici hanno stabilito l'efficacia del farmaco nel linfoma follicolare in regimi di chemioterapia refrattari al rituximab.\nViene prodotto da Corixa ora GlaxoSmithKline.\nAlcuni studi indicherebbemo una minore piastrinopenia rispetto all'ibritumomab tiuxetan."}
{"id": "3419368", "revid": "109094574", "url": "https://it.wikipedia.org/wiki?curid=3419368", "title": "Thomas Tomkins", "text": "Biografia.\nTomkins nacque nel Pembrokeshire da Thomas, che si era trasferito l\u00ec nel 1565 dalla casa natale sita a Lostwithiel in Cornovaglia, vicario corale e organista della \"St David's Cathedral\". Tre fratellastri di Thomas, John, Giles e Robert, divennero anch'essi eminenti musicisti, ma non raggiunsero la fama di Thomas. Dal 1594, ma probabilmente anche dal 1586, Thomas e la sua famiglia si spostarono a Gloucester, dove suo padre ottenne il posto di canonico minore alla Cattedrale di Gloucester. Thomas, quasi certamente, studi\u00f2 per un certo tempo con William Byrd, poich\u00e9 una delle sue canzoni reca l'iscrizione: \"Al mio ex e molto reverendo maestro, William Byrd\", e potrebbe essere stato in questo periodo della sua carriera, dal momento che Byrd aveva in locazione una casa a Longney, nei pressi di Gloucester. Anche se mancano prove documentali, \u00e8 anche possibile che Byrd sia stato determinante nella ricerca del giovane Thomas, di un posto di cantore nel coro della Cappella reale. In ogni caso, a tutti gli ex coristi della Cappella reale era richiesto un posto all'universit\u00e0, e Tomkins venne affiliato al Magdalen College di Oxford nel 1607.\nMa gi\u00e0 nel 1596 era stato nominato organista e maestro del coro alla Cattedrale di Worcester. L'anno seguente spos\u00f2 Alice Patrick, una vedova di nove anni pi\u00f9 anziana, il cui marito Nathaniel, era morto nel 1595 ed era stato predecessore di Tomkins a Worcester. L'unico figlio di Thomas, Nathaniel, nacque a Worcester nel 1599, dove poi pass\u00f2 il resto della sua vita e divenne un rispettabile musicista.\nTomkins conobbe senza dubbio Thomas Morley, anche lui allievo di Byrd, poich\u00e9 la sua copia firmata della pubblicazione di Morley \"Plaine and Easie Introduction to Practicall Musicke\" (1597) \u00e8 stata conservata, insieme alle molte annotazioni di Thomas; e nel 1601 Morley incluse uno del madrigali di Tomkins nella sua importante collezione \"The Triumphs of Oriana\".\nNel 1612 Tomkins fece da supervisore nella costruzione di un nuovo organo nella Cattedrale di Worcester, un magifico strumento di Thomas Dallam, il pi\u00f9 famoso organaro del tempo. Egli continu\u00f2 a scrivere degli anthem e la sua collezione di 28 madrigali e le \"Songs of 3, 4, 5 and 6 parts\" vennero pubblicate nel 1622 con un poema di dedica al suo fratellastro John Tomkins (circa 1587-1638), allora organista al King's College di Cambridge (dopo anche alla St Paul's Cathedral e alla Cappella reale), con il quale mantenne ottime relazioni.\nProbabilmente intorno al 1603, Thomas venne nominato \"Gentleman Extraordinary\" della Cappella reale. Questo era un titolo onorifico, ma nel 1621 divenne \"Gentleman Ordinary\" e organista aggiunto con il suo amico Orlando Gibbons che era il titolare. Gli obblighi relativi al suo incarico prevedevano continui viaggi fra Worcester e Londra, che Tomkins fece fino al 1639.\nIn occasione della morte di Giacomo I nel 1625, Tomkins, assieme ad altri Gentlemen della Cappella reale, vennero incaricati di comporre la musica per i funerali di re Giacomo e per la successiva incoronazione di Carlo I. Questo monumentale sforzo fu troppo pesante per Gibbons, che mor\u00ec per un ictus a Canterbury, dove Carlo si suppone si incontr\u00f2 con la futura moglie, Enrichetta Maria di Francia, ponendo maggiori responsabilit\u00e0 su Tomkins. A seguito di una epidemia, l'incoronazione venne fortunatamente posposta al febbraio 1626, dando cos\u00ec a Tomkins il tempo necessario a comporre gli otto anthem cantati durante la cerimonia.\nNel 1628 Tomkins venne nominato \"Composer of [the King's] Music in ordinary\" con un salario annuale di \u00a3 40, succedendo a Alfonso Ferrabosco il giovane che mor\u00ec nel marzo di quell'anno. Ma questo incarico prestigioso, il pi\u00f9 elevato per i musicisti inglesi, fu presto revocato per il fatto che era stato promesso al figlio di Ferrabosco. Questo trattamento doveva essere solo la prima di una serie di avversit\u00e0 che il compositore dovette superare negli ultimi quattordici anni della sua vita. Continu\u00f2 comunque a svolgere le sue funzioni presso la Cattedrale di Worcester e la Corte di Londra fino al 1639.\nLa sua devota moglie Alice mor\u00ec nel 1642, l'anno in cui scoppi\u00f2 la guerra civile. Worcester fu fra le prime citt\u00e0 ad essere toccata: la cattedrale venne sconsacrata, e l'organo di Tomkins selvaggiamente danneggiato dai Parlamentaristi. L'anno seguente, la casa di Tomkins, vicina alla cattedrale, venne colpita da un colpo di cannone divenendo inabitabile per un lungo periodo. In questa occasione andarono distrutti gran parte degli arredi e probabilmente alcuni dei suoi manoscritti. Intorno a questo periodo Tomkins si spos\u00f2 per la seconda volta, con Martha Browne, vedova del vicario della Cattedrale di Worcester.\nUlteriori conflitti e un assedio, nel 1646, causarono danni incalcolabili alla citt\u00e0. Con il coro sciolto e la cattedrale chiusa, Tomkins trasform\u00f2 il suo genio nella composizione di alcune delle sue pi\u00f9 belle opere per tastiera e musiche per consort. Nel 1647 compose un tributo alla memoria di Thomas Wentworth, I conte di Strafford e di William Laud, arcivescovo di Canterbury, entrambi decapitati nel 1641 ed entrambi ammirati da Tomkins. Carlo I fu giustiziato nel 1649 e pochi giorni dopo Tomkins, sempre \"realista\", compose la sua superba \"Sad Pavan: for these distracted times\". La sua seconda moglie Marta mor\u00ec intorno al 1653, ed egli privato della sua sposa all'et\u00e0 di 81 anni, si trov\u00f2 in gravi difficolt\u00e0 finanziarie. Nel 1654 suo figlio Nathaniel spos\u00f2 Isabella Folliott, una ricca vedova, e Thomas and\u00f2 a vivere con loro a Martin Hussingtree, a circa sei chilometri da Worcester. Egli espresse la sua gratitudine alla nuora componendo la gagliarda \"Galliard, The Lady Folliot's\" in suo onore. Due anni dopo mor\u00ec e fu sepolto nel cimitero di Martin Hussingtree il 9 giugno 1656.\nOpere.\nTomkins compose madrigali, musiche per tastiera, per consort, anthem e musica sacra. Stilisticamente fu molto conservatore, anche anacronistico: sembra che abbia completamente ignorato la musica barocca che fioriva intorno a lui, con le sue influenze italiane, ed evit\u00f2 di comporre in molte delle forme in auge ai suoi tempi, come le canzoni per liuto o gli \"ayre\". Il suo linguaggio polifonico, anche nella quarta decade del XVII secolo, era quello della musica rinascimentale. Alcuni dei suoi madrigali sono estremamente espressivi, con testi fioriti di cromatismi degni di madrigalisti italiani come Marenzio o Luzzaschi.\nFu anche un prolifico scrittore di versi per anthem, pi\u00f9 di ogni altro compositore inglese del XVII secolo, ad eccezione di William Child. I suoi pezzi sono stati apprezzati al momento e sono ben rappresentati nelle collezioni di manoscritti contemporanei. Fortunatamente, per la sopravvivenza della sua musica, suo figlio Nathaniel cur\u00f2 l'edizione della maggior parte di essa e pubblic\u00f2, nel 1668, una collezione enorme (dal titolo \"Musica Deo sacra et ecclesiae Anglicanae; or Music dedicated to the Honor and Service of God, and to the Use of Cathedral and other Churches of England\"). Senza quest'opera, pubblicata dopo la sua morte, molte delle sue composizioni sarebbero andate perdute durante la guerra civile."}
{"id": "3419369", "revid": "33689", "url": "https://it.wikipedia.org/wiki?curid=3419369", "title": "Sassi di Roccamalatina e di Sant'Andrea", "text": ""}
{"id": "3419370", "revid": "1566286", "url": "https://it.wikipedia.org/wiki?curid=3419370", "title": "Le gladiatrici", "text": "Le gladiatrici \u00e8 un film del 1963, diretto da Antonio Leonviola.\nTrama.\nUn uomo deve liberare la sua amata, fatta prigioniera dalle amazzoni e costretta a diventare una di loro apprendendo l'arte della guerra."}
{"id": "3419372", "revid": "1442080", "url": "https://it.wikipedia.org/wiki?curid=3419372", "title": "Miami Open 1972 - Singolare", "text": "Il singolare del torneo di tennis Miami Open 1972, facente parte della categoria World Championship Tennis, ha avuto come vincitore Ken Rosewall che ha battuto in finale Cliff Drysdale 3-6, 6-2, 6-4."}
{"id": "3419381", "revid": "33689", "url": "https://it.wikipedia.org/wiki?curid=3419381", "title": "Medio Taro", "text": ""}
{"id": "3419385", "revid": "1442080", "url": "https://it.wikipedia.org/wiki?curid=3419385", "title": "Chicago WCT 1972 - Singolare", "text": "Il singolare del torneo di tennis Chicago WCT 1972, facente parte della categoria World Championship Tennis, ha avuto come vincitore Tom Okker che ha battuto in finale Arthur Ashe 4-6, 6-2, 6-3."}
{"id": "3419388", "revid": "1516566", "url": "https://it.wikipedia.org/wiki?curid=3419388", "title": "Catumaxomab", "text": "Il catumaxomab nome commerciale \"Removab\" \u00e8 un anticorpo monoclonale ibrido ratto/topo che viene usato per il trattamento dell'ascite maligna, una patologia che \u00e8 presente nei pazienti con tumore metastatizzato. Esso lega l'antigene CD3 ed EpCAM.\nIl farmaco \u00e8 stato sviluppato dalla Fresenius Biotech and Trion Pharma."}
{"id": "3419391", "revid": "1442080", "url": "https://it.wikipedia.org/wiki?curid=3419391", "title": "Houston Open 1972 - Singolare", "text": "Il singolare del torneo di tennis Houston Open 1972, facente parte della categoria World Championship Tennis, ha avuto come vincitore Rod Laver che ha battuto in finale Ken Rosewall 6-2, 6-4."}
{"id": "3419392", "revid": "767487", "url": "https://it.wikipedia.org/wiki?curid=3419392", "title": "Ellis Gibbons", "text": "Biografia.\nSuo padre William era uno dei suonatori di cornamusa della citt\u00e0 di Oxford, ma si trasfer\u00ec a Cambridge fra la nascita ed il battesimo di Orlando. Il fratello maggiore di Ellis, Edward Gibbons (1568-1650) divenne maestro del coro a Cambridge.\nEllis Gibbons era evidentemente considerato come una grande promessa dai suoi contemporanei, se all'et\u00e0 di 28 anni fu l'unico compositore, diverso dall'editore Thomas Morley, a contribuire con due madrigali all'opera \"The Triumphs of Oriana\" (1601).\nEllis Gibbons non fu mai, e non avrebbe potuto esserlo, organista alla Cattedrale di Salisbury come riportato in alcune fonti."}
{"id": "3419395", "revid": "122183933", "url": "https://it.wikipedia.org/wiki?curid=3419395", "title": "Una citt\u00e0 o l'altra", "text": "Una citt\u00e0 o l'altra. Viaggi in Europa (\"Neither Here nor There: Travels in Europe\") \u00e8 un reportage di viaggio in Europa di Bill Bryson, pubblicato nel 1991.\nTema.\nIl saggio racconta l'esperienza, col suo tipico stile umoristico, del giornalista e scrittore americano nel Vecchio Continente in un viaggio di quattro mesi nel 1990, dall'estremo nord della Norvegia fino in Turchia, coi flashback di due altri tour estivi compiuti nel 1972 e 1973 durante i suoi anni di college. Nel viaggio del 1973, Bryson era accompagnato dall'amico Matt Angerer, nel libro pseudonimizzato col nome di \"Stephen Katz\", e che si ritrova in primo piano in altri due successivi libri dell'autore, \"Una passeggiata nei boschi\" e \"Vestivamo da Superman\".\nPaesi.\nDurante il suo viaggio, Bryson visita quattordici nazioni europee e soggiorna in trentadue citt\u00e0:\nEdizioni.\nLa prima edizione del libro risale al 1991 da parte di Secker &amp; Warburg, nel Regno Unito, assieme ad un altro libro di Bryson, \"America perduta\", mentre nel 1999 viene pubblicato singolarmente negli Stati Uniti da parte di Avon Publications. \nIn Italia il libro venne pubblicato solo nel 2002 da Guanda con pesanti tagli, non presentando alcuna pagina sui viaggi dell'autore nello stato italiano. Nel 2006 ne venne pubblicata una nuova versione da TEA con l'aggiunta dei capitoli: Roma, Napoli Sorrento e Capri, Firenze, Milano e Como."}
{"id": "3419416", "revid": "39533955", "url": "https://it.wikipedia.org/wiki?curid=3419416", "title": "Caterina II di Valois Courtenay", "text": ""}
{"id": "3419418", "revid": "39533959", "url": "https://it.wikipedia.org/wiki?curid=3419418", "title": "Filippo I di Courtenay", "text": ""}
{"id": "3419428", "revid": "1305772", "url": "https://it.wikipedia.org/wiki?curid=3419428", "title": "Milly", "text": ""}
{"id": "3419437", "revid": "1305772", "url": "https://it.wikipedia.org/wiki?curid=3419437", "title": "Yehoshua Kenaz", "text": "Biografia.\nNato nella Palestina sotto mandato britannico nel 1937, primogenito di due fratelli (il secondo, Hilik, era di 13 anni pi\u00f9 giovane), nell'adolescenza impar\u00f2 a suonare il violino; studi\u00f2 poi filosofia presso l'Universit\u00e0 Ebraica di Gerusalemme e letteratura francese alla Sorbona di Parigi.\nFuy redattore della rivista letteraria \"Keshet\" (Arc) (rivista trimestrale, dove, nel 1960, pubblic\u00f2 i primi racconti sotto lo pseudonimo di Othniel Avi) e di \"le'Sifrut Mahbarot\", rivista mensile (nel 1980), oltre che del supplemento letterario del quotidiano \"Haaretz\".\nTradusse in ebraico diversi classici della letteratura francese (\"Il rosso e il nero\" di Stendhal, e qualche libro di Andr\u00e9 Gide, Fran\u00e7ois Mauriac, George Sand, Patrick Modiano, Henry de Montherlant, Honor\u00e9 de Balzac, Gustave Flaubert, Georges Simenon).\nGli vennero assegnati nel 1991 il premio Alterman, nel 1992 il premio Newman, nel 1993 il premio Agnon, e il premio Bialik Akuma nel 1994 e nel 1995.\nNel 2007 il suo romanzo \"Non temere e non sperare\" fu scelto fra i dieci romanzi pi\u00f9 importanti della letteratura israeliana dalla fondazione dello Stato. Da questo romanzo fu ricavato un lungometraggio per la regia di Dover Koshashvili. Un altro romanzo, \"Voci di muto amore\", venne adattato per il cinema dal regista Jorge Gurevitch, mentre \"Ripristinando antichi amori\" ha ispirato il film francese \"Alila\" al regista israeliano Amos Gitai.\nKenaz \u00e8 morto il 12 ottobre del 2020 all'et\u00e0 di 83 anni, vittima del COVID-19."}
{"id": "3419444", "revid": "1343317", "url": "https://it.wikipedia.org/wiki?curid=3419444", "title": "Elstar", "text": "Elstar \u00e8 una cultivar di mela. Fu creata nel 1950 nei Paesi Bassi incrociando le variet\u00e0 Golden Delicious e Ingrid Marie.\nLa variet\u00e0 \u00e8 divenuta subito molto popolare in tutta Europa e negli anni settanta venne introdotta in America dove non ha raggiunto la stessa popolarit\u00e0.\nNome.\nMalus communis pumila variet\u00e0 Elstar.\nDescrizione.\nFrutto di medie dimensioni la cui buccia \u00e8 per lo pi\u00f9 rossa e gialla. La polpa \u00e8 bianca, morbida e croccante. Pu\u00f2 essere usata in cucina ed \u00e8 particolarmente buona per la purea o salsa di mele. Pi\u00f9 in generale, per il suo sapore, \u00e8 utilizzata per i dolci.\nOrigine della variet\u00e0.\nIncrocio realizzato negli anni cinquanta nei Paesi Bassi tra le variet\u00e0 Golden Delicious e Ingrid Marie.\nDisponibilit\u00e0.\nDa agosto a fine febbraio."}
{"id": "3419446", "revid": "226458", "url": "https://it.wikipedia.org/wiki?curid=3419446", "title": "CAR Development 2010", "text": "Nel 2010 il torneo di secondo livello per nazionali africane di rugby a 15, ha mantenuto la denominazione di CAR Development. Organizzato dalla Conf\u00e9d\u00e9ration Africaine de Rugby. Il torneo \u00e8 riservato alle squadre di terzo livello del rugby africano l'edizione 2010 ha visto le squadre divise in tre zone (Nord, Centro e Sud)\nZona Nord.\nIl torneo si \u00e8 svolto al Cairo ed ha visto l'esrodio delle nazionali Libica ed Egiziana, al loro primo impegno internazionale della storia.\nGirone centro.\nA causa della rinuncia (per il secondo anno consecutivo) della Repubblica Democratica del Congo, il torneo si \u00e8 limitato ad una doppia sfida tra Ruanda e Burundi.\nGirone Sud.\nNon disputato."}
{"id": "3419447", "revid": "122990099", "url": "https://it.wikipedia.org/wiki?curid=3419447", "title": "Il cane di pap\u00e0", "text": "Il cane di pap\u00e0 (\"Empty Nest\") \u00e8 una serie televisiva statunitense in 170 episodi andati in onda per la prima volta nel corso di sette stagioni dal 1988 al 1995 sull'emittente televisiva NBC. In Italia \u00e8 stato trasmesso su Raiuno a partire dal 1990.\nLa serie \u00e8 uno spin-off della serie televisiva \"Cuori senza et\u00e0\", fu ideata da Susan Harris e prodotta dalla Touchstone Television. Il \"concept\" della serie riprende quello di un'altra sitcom inglese, \"Caro pap\u00e0\": in entrambe le serie c'\u00e8 un uomo senza la moglie che vive insieme alle due figlie e ad un grosso cane.\nLo spin-off.\nIl tutto ha inizio nell'episodio finale della seconda stagione della serie \"Cuori senza et\u00e0\", nell'episodio \"Empty Nests\" in cui George e Renee Corliss vengono introdotti come vicini di casa, una coppia di mezza et\u00e0 che soffre della sindrome del nido vuoto (in lingua inglese \"empty nest syndrome\", da cui il titolo originale della serie). La casa dei Corliss \u00e8 la stessa casa dei Weston, poi protagonisti de \"Il cane di pap\u00e0\", ed hanno anche loro un noioso vicino di nome Oliver (interpretato da David Leisure che \u00e8 un attore fisso del cast de \"Il cane di pap\u00e0\" in cui interpreta Charley). In ogni caso, alcuni particolari di questa coppia non convinsero del tutto e alcuni dei dettagli vennero poi cambiati nella stesura definitiva del cast e della sceneggiatura de \"Il cane di pap\u00e0\".\nTrama.\nIl pediatra Harry Wetson di Miami \u00e8 un uomo solo dopo la morte della moglie Libby. Ora si trova affiancato dalle figlie Carol e Barbara. Dai primi episodi si comprende chiaramente che le donne protagoniste di \"Cuori senza et\u00e0\" sono vicine di casa dei Wetson (le attrici Bea Arthur, Rue McClanahan e Betty White fanno tutte un'apparizione).\nLa figlia maggiore di Harry, Carol, \u00e8 una nevrotica divorziata di recente, mentre la figlia Barbara (Kristy McNichol) \u00e8 un ufficiale della polizia. Le due sorelle spesso litigano e si contendono l'attenzione del padre. Altro personaggio spesso in primo piano \u00e8 il grosso cane di famiglia, Dreyfuss.\nNel 1992, Kristy McNichol lascia la casa e si trasferisce a Tucson e la terza delle figlie, la pi\u00f9 giovane, Emily Weston (Lisa Rieffel), si unisce al cast per prenderne il posto. Il suo personaggio non era mai apparso prima, ma se ne era comunque parlato e si era saputo che stava al college.\nLa Rieffel poi lascia dopo una sola stagione e per le ultime due stagioni rimane soltanto Carol come figlia di Harry Wetson. Barbara ritorna per il finale della serie solo nel 1995.\nUn altro personaggio principale \u00e8 il vicino di casa dei Weston, Charley, un donnaiolo che spesso fa irruzione nella casa senza preavviso, prende in prestito cibo e fa commenti sessisti. Charley ha un particolare rapporto di amore-odio con Carol.\nIl lavoro di Harry \u00e8 un altro punto importante per lo svolgersi della trama. Per le prime cinque stagioni Harry lavora in un ospedale dove \u00e8 affiancato dalla infermiera Laverne. Nella sesta stagione Harry comincia a lavorare per una clinica diretta dal dottor Maxine Douglas. Laverne, licenziata dal sostituto di Harry all'ospedale, viene ingaggiata poi nella clinica di Douglas.\nAltri personaggi che si uniscono al cast nel corso della serie sono il fidanzato di Carol, Patrick, un artista eccentrico. Patrick convince i Weston a fargli usare il loro garage vuoto come suo nuovo studio di pittura, e quando il suo rapporto con Carol si fa serio, vi si trasferisce addirittura in maniera definitiva. Comunque la loro storia d'amore \u00e8 abbastanza breve perch\u00e9 si interrompe all'inizio della sesta stagione, quando Carol scopre di essere incinta. Dopo la nascita del bambino Carol decide di crescerlo da sola.\nProduzione.\nNel 1991 \"Il cane di pap\u00e0\" genera a sua volta uno spin-off, la sitcom \"Corsie in allegria\" (\"Nurses\", 68 episodi), una serie televisiva incentrata su un gruppo di infermiere impiegate nello stesso ospedale dove lavora il dottor Weston.\n\"Cuori senza et\u00e0\", \"Il cane di pap\u00e0\" e \"Corsie in allegria\" rappresentano uno dei pochi casi nella storia della televisione americana di tre serie TV ideate dalla stessa persona (Susan Harris), ambientate nella stessa citt\u00e0, con i personaggi che si conoscono tra loro e trasmesse sullo stesso canale televisivo nello stesso periodo.\nNel 1989, Richard Mulligan vinse il premio Emmy e il Golden Globe come Miglior Attore Protagonista in una serie comica. La serie ha ricevuto altre nomination per Emmy e Golden Globe nel corso degli anni, soprattutto per Mulligan e Park Overall (quest'ultima nominata tre volte per il Golden Globe)."}
{"id": "3419454", "revid": "46931", "url": "https://it.wikipedia.org/wiki?curid=3419454", "title": "Empty Nest", "text": ""}
{"id": "3419458", "revid": "46931", "url": "https://it.wikipedia.org/wiki?curid=3419458", "title": "The Golden Girls", "text": ""}
{"id": "3419464", "revid": "1543377", "url": "https://it.wikipedia.org/wiki?curid=3419464", "title": "John Bartlet", "text": "Biografia.\nFu al servizio di Sir Edward Seymour, conte di Hertford (1539\u20131621), accompagnandolo in una missione diplomatica a Bruxelles nel 1605. Nella sua unica pubblicazione si autodescrive \"Gentleman e praticante di quest'arte\" riferendosi ad un accostamento con lo stemma.\nLa sua unica pubblicazione fu \"A Booke of Ayres with a Triplicitie of Musicke\", pubblicata nel 1606. Le composizioni della prima parte sono costituite da pezzi a quattro voci accompagnate dal liuto o orpharion e viola da gamba (il liuto, nella maggior parte dei casi, raddoppia le quattro voci). La seconda parte comprende pezzi per due alti e la terza pezzi per sola voce.\nAnche se \"A Book of Ayres\" viene descritto da Peter Warlock come contenente \"un bel po' di cose molto banali\", molta della sua musica \u00e8 molto buona, specialmente alcuni pezzi simil-madrigali in omoritmia. La musica di Bartlet fu molto popolare al suo tempo ed appare in molti manoscritti e stampe anche successive alla sua morte."}
{"id": "3419470", "revid": "92723", "url": "https://it.wikipedia.org/wiki?curid=3419470", "title": "Pavol Hnilica", "text": "Biografia.\nMonsignor Pavol M\u00e1ria Hnilica nacque a U\u0148at\u00edn il 30 marzo 1921 in una famiglia di contadini poveri. Era il primo di otto figli.\nFormazione e ministero sacerdotale.\nDopo la scuola dell'obbligo, lavor\u00f2 come operaio alla costruzione di strade. Fra il 1939 e il 1940 torn\u00f2 a scuola a Krupina, con l'intenzione di proseguire gli studi al liceo di Kl\u00e1\u0161tor pod Znievom, che interruppe per\u00f2 nel 1941 per entrare nel noviziato dei gesuiti a Ru\u017eomberok. Ripresi gli studi liceali nel 1943, li termin\u00f2 nel 1945 a Trnava. Dopo la maturit\u00e0 pot\u00e9 affrontare gli studi ecclesiastici passando gli anni di filosofia a Brno e a D\u011b\u010d\u00edn e tornando a Trnava per gli anni di teologia. Nell'aprile del 1950, messi fuori legge gli ordini religiosi, fu deportato nel carcere di Jasov. Fu poi trasferito al convento dei piaristi di Podol\u00ednec, trasformato in campo di internamento per religiosi, e a Pezinok. Poich\u00e9 il 9 ottobre 1950 avrebbe dovuto incominciare il servizio militare, fu rilasciato alla fine di settembre.\nSubito dopo la liberazione, avuta la notizia che monsignor Robert Pobo\u017en\u00fd, amministratore apostolico di Ro\u017e\u0148ava, ordinava sacerdoti di nascosto, si rec\u00f2 in quella citt\u00e0 e il 29 settembre fu ordinato presbitero.\nMinistero episcopale.\nPer istruzioni segrete impartite dalla Santa Sede, fu consacrato vescovo, sempre clandestinamente e sempre dal vescovo Robert Pobo\u017en\u00fd, il 2 gennaio 1951. In questo modo monsignor Hnilica pot\u00e9 a sua volta consacrare altri religiosi clandestini che avevano terminato gli studi dopo la chiusura forzata dei monasteri. Il 24 agosto 1951 consacr\u00f2 vescovo, sempre in clandestinit\u00e0, il futuro cardinale J\u00e1n Chryzostom Korec.\nNel dicembre del 1951 riusc\u00ec a passare la frontiera cecoslovacca per recarsi a Roma, dove pot\u00e9 proseguire gli studi teologici alla Pontificia Universit\u00e0 Gregoriana.\nIl 13 maggio 1964 papa Paolo VI pubblic\u00f2 la sua condizione di vescovo e lo nomin\u00f2 vescovo titolare di Rusado. Questa pubblicazione gli diede titolo per partecipare al Concilio Vaticano II, intervenendo nella quarta sessione per richiedere l'inserimento di una condanna del comunismo nella costituzione dogmatica \"Gaudium et Spes\". La sua richiesta di denunciare l'\"oppressione dell'ateismo militante\" aveva anche ragioni autobiografiche:\nCollabor\u00f2 con Chiara Lubich e con Madre Teresa di Calcutta, che aiut\u00f2 ad aprire la sua prima casa a Roma e la sua prima casa slovacca a \u010cadca nel 1991.\nIl 24 marzo 1984 si rec\u00f2 a Mosca, dove segretamente, dalla chiesa sulla Piazza Rossa consacr\u00f2 la Russia al Cuore Immacolato di Maria, secondo la richiesta che la Vergine avrebbe fatto a F\u00e1tima nel 1917, con preghiere e testi consegnatili dal papa stesso.\nNel giugno dello stesso anno, quando mor\u00ec Enrico Berlinguer, chiese a un prete di accompagnarlo per andare a rendere omaggio al defunto. Disse: \"Ora non \u00e8 un politico, non \u00e8 pi\u00f9 un comunista, \u00e8 solo una persona che \u00e8 di fronte a Dio, che ora considero fratello, perch\u00e9 siamo tutti figli di Dio e quindi desidero andare a rendere i miei omaggi pregando davanti al suo corpo\". Si recarono a Piazza Venezia, dove migliaia di persone stavano aspettando di dare l'ultimo saluto a Berlinguer. Monsignor Hnilica si present\u00f2 all'ingresso e fu immediatamente riconosciuto. Rimase in piedi davanti al corpo dell'ex leader comunista per alcuni minuti, in preghiera, recit\u00f2 poi una benedizione e se ne and\u00f2. I leader comunisti rimasero stupiti e apprezzarono profondamente la sua presenza. Sebbene fosse un duro oppositore dell'ideologia comunista infatti, non aveva nulla di personale contro le persone che condividevano queste idee. Per lui, ogni essere umano era un fratello.\nIl 23 marzo 1993, monsignor Hnilica inizialmente fu condannato a tre anni dal tribunale di Roma per la ricettazione della borsa di Roberto Calvi in relazione allo scandalo del Banco Ambrosiano degli anni ottanta, venendo successivamente assolto per avere agito in stato di necessit\u00e0.\nNegli anni novanta fu rettore dell'istituto romano Opus Sanctorum Angelorum, un movimento spirituale fondato dal mistico Gabriele Bitterlich che tra le altre cose promuove \"l'adorazione dei santi angeli nella Chiesa\".\nFond\u00f2 l'Associazione \"Pro Deo et Fratribus - Famiglia di Maria\".\nPass\u00f2 gli anni della vecchiaia a Roma. Nell'estate del 2006 si rec\u00f2 per un periodo di villeggiatura nel monastero della Divina Misericordia di Nov\u00e9 Hrady nella Repubblica Ceca, mor\u00ec alle 6 dell'8 ottobre. Le esequie si tennero il 18 ottobre alle ore 11 nella cattedrale di San Giovanni Battista a Trnava. Al termine del rito fu sepolto nella cripta dello stesso edificio. Il 25 ottobre 2006 alle ore 18 il cardinale Jozef Tomko celebr\u00f2 una messa in suffragio presso la basilica di Santa Maria Maggiore a Roma.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3419481", "revid": "599013", "url": "https://it.wikipedia.org/wiki?curid=3419481", "title": "Bruno Carotti", "text": "Carriera.\nNato in Spagna da una famiglia francese di origine italiana, si \u00e8 trasferito giovanissimo in Francia.\nDebutta nel calcio professionistico nel 1991 con la maglia del Montpellier dove rimane per quattro stagioni vincendo una Coupe de la Ligue.\nNel 1995 passa al Nantes ed alla prima stagione prende parte alla Champions League (dove i transalpini furono eliminati in semifinale dalla Juventus, poi vincitrice del trofeo).\nNel 1998 passa al PSG che dopo un anno lo cede in prestito al Saint-\u00c9tienne.\nSuccessivamente ha giocato per un anno nel Tolosa, prima di fare ritorno al Montpellier dove rimane per otto stagioni, chiudendovi la carriera a 37 anni."}
{"id": "3419484", "revid": "11959", "url": "https://it.wikipedia.org/wiki?curid=3419484", "title": "Mud\u00e9jar (arte)", "text": ""}
{"id": "3419485", "revid": "28592", "url": "https://it.wikipedia.org/wiki?curid=3419485", "title": "Trattato di Kuchuk-Kainarji", "text": ""}
{"id": "3419488", "revid": "92723", "url": "https://it.wikipedia.org/wiki?curid=3419488", "title": "Pavol M\u00e1ria Hnilica", "text": ""}
{"id": "3419489", "revid": "28592", "url": "https://it.wikipedia.org/wiki?curid=3419489", "title": "Flotta baltica russa", "text": ""}
{"id": "3419490", "revid": "92723", "url": "https://it.wikipedia.org/wiki?curid=3419490", "title": "Pavel M\u00e1ria Hnilica", "text": ""}
{"id": "3419491", "revid": "92723", "url": "https://it.wikipedia.org/wiki?curid=3419491", "title": "Pavel Hnilica", "text": ""}
{"id": "3419499", "revid": "115682", "url": "https://it.wikipedia.org/wiki?curid=3419499", "title": "Jean Guillaume Audinet-Serville", "text": "Fonti storiche non confermate affermano che Audinet-Serville sia stato iniziato alla chimica ed allo studio degli insetti da Madame de Grost\u00eate-Tigny e da suo marito, che ne erano appassionati.\nGrazie a costei egli conobbe anche Pierre Andr\u00e9 Latreille (1762-1833), che lo fece collaborare alla stesura del \"\"Dizionario degli insetti\" dell' '\"Enciclopedia metodica\". E nel 1830 termin\u00f2 il testo \"La fauna francese\" iniziato e lasciato incompiuto da Guillaume-Antoine Olivier (1756-1814).\nMa Audinet-Serville (che prima della Rivoluzione si chiamava Audinet de Serville) \u00e8 particolarmente famoso per i suoi studi sugli Ortotteri.\nPubblic\u00f2 la \"Rassegna metodica dell'ordine degli Ortotteri\", edita negli \"Annali di Scienze naturali\" nel 1831. Fu amico di Charles Jean-Baptiste Amyot e con lui scrisse, nel 1835, la \"Storia naturale degli insetti Ortotteri\"\" per la collana \"Suites \u00e0 Buffon\" dell'editore Roret di Parigi."}
{"id": "3419502", "revid": "767487", "url": "https://it.wikipedia.org/wiki?curid=3419502", "title": "Ahmed Oudjani", "text": "Anche suo figlio Ch\u00e9rif \u00e8 stato un calciatore.\nCarriera.\nGioc\u00f2 le sue migliori stagioni nel Lens, club di cui \u00e8 il miglior marcatore della storia. Vi giunse nel 1958 dall'US Vendome e vi milit\u00f2 fino al 1960, quando fu costretto ad interrompere la carriera a causa della Guerra d'Algeria. Nel 1962 fece il suo ritorno sui campi da gioco e l'anno successivo si laure\u00f2 capocannoniere della Division1 con 30 reti."}
{"id": "3419503", "revid": "1442080", "url": "https://it.wikipedia.org/wiki?curid=3419503", "title": "Sam Cronin", "text": ""}
{"id": "3419506", "revid": "767487", "url": "https://it.wikipedia.org/wiki?curid=3419506", "title": "Walter Kaiser", "text": "Carriera.\nGioc\u00f2 per tutta la carriera nel Rennes; fu capocannoniere della Division 1 1932-1933 assieme a Robert Mercier."}
{"id": "3419514", "revid": "12190", "url": "https://it.wikipedia.org/wiki?curid=3419514", "title": "Falsa dicotomia", "text": "Una falsa dicotomia (chiamata anche falso dilemma, fallacia della falsa scelta, o molto pi\u00f9 informalmente pensare solo bianco o nero) \u00e8 un tipo di fallacia che consiste nel presentare due soluzioni a un problema come se fossero le uniche possibili, fra cui scegliere alternativamente, quando in realt\u00e0 ce ne sono altre.\nViene spesso utilizzata intenzionalmente come strategia retorica per forzare una scelta (\"O con noi o contro di noi\"), come accidentale omissione di opzioni aggiuntive oppure risulta come espressione di un modello della realt\u00e0 o di un paradigma incapace di descrivere scenari alternativi.\nTrova largo uso nelle orazioni politiche o nelle invettive come strategia retorica per forzare una scelta a proprio favore utilizzando domande retoriche, per esempio affermazioni come \"Sei con noi o con i terroristi?\" oppure \"Siete contrari a questa liberalizzazione: proponete alternative ad un mercato capitalistico? Voi volete instaurare un sistema sovietico!\" rappresentano esempi di applicazione di questa fallacia."}
{"id": "3419515", "revid": "6923", "url": "https://it.wikipedia.org/wiki?curid=3419515", "title": "Dendrosenecio battiscombei", "text": "Dendrosenecio battiscombei \u00e8 una pianta appartenente alla famiglia delle Asteraceae, diffusa in Africa centro-orientale.\nDistribuzione e habitat.\n\u00c8 una specie endemica del Kenya, con areale ristretto alle zone di alta quota dei monti Aberdare e del monte Kenya."}
{"id": "3419519", "revid": "599013", "url": "https://it.wikipedia.org/wiki?curid=3419519", "title": "Jon Busch", "text": ""}
{"id": "3419521", "revid": "219110", "url": "https://it.wikipedia.org/wiki?curid=3419521", "title": "OAI-PMH", "text": ""}
{"id": "3419523", "revid": "1318658", "url": "https://it.wikipedia.org/wiki?curid=3419523", "title": "Toshiaki Iwashiro", "text": "Inizia la sua carriera su \"Weekly Sh\u014dnen Jump\", pubblicando tre one-shot tra 2003 e 2004; la sua prima serializzazione \u00e8 \"Mieru Hito\", pubblicata tra 2005 e 2006, seguita da \"Psyren\" tra 2007 e 2010. Queste due serie sono quelle che conferirono maggior successo all'autore che dopo gli one-shot \"Godland Society\" e \"Sakuran\" inizia la serializzazione di \"Kagamigami\" nel 2015. Essa tuttavia fu cancellata.\nTra i suoi allievi Ryuhei Tamura, l'autore di \"Beelzebub\", Naoya Matsumoto, l'autrice di \"Kaiju No. 8\" e Y\u016bki Tabata, autore di \"Black Clover\"."}
{"id": "3419528", "revid": "6923", "url": "https://it.wikipedia.org/wiki?curid=3419528", "title": "Dendrosenecio keniodendron", "text": "Dendrosenecio keniodendron \u00e8 una pianta appartenente alla famiglia delle Asteraceae, diffusa in Africa centro-orientale.\nDistribuzione e habitat.\n\u00c8 una specie endemica del Kenya, con areale ristretto alle zone di alta quota dei monti Aberdare e del monte Kenya."}
{"id": "3419529", "revid": "599013", "url": "https://it.wikipedia.org/wiki?curid=3419529", "title": "Jules Bocand\u00e9", "text": "\u00c8 scomparso nel 2012 all'et\u00e0 di 53 anni a seguito di un'operazione chirurgica.\nCarriera.\nA livello di club gioc\u00f2 nelle massime divisioni di Senegal, Belgio e Francia (di quest'ultima fu anche capocannoniere nel 1986). Con la nazionale senegalese prese parte a tre Coppe d'Africa (1986, 1990, 1992) pi\u00f9 ad una nel 1994 nelle vesti di allenatore."}
{"id": "3419530", "revid": "1442080", "url": "https://it.wikipedia.org/wiki?curid=3419530", "title": "Michael Parkhurst", "text": "Presenze e reti nei club.\n\"Statistiche aggiornate al 29 marzo 2016.\""}
{"id": "3419534", "revid": "33689", "url": "https://it.wikipedia.org/wiki?curid=3419534", "title": "The Music Shop", "text": "The Music Shop, meglio noto come Music Shop, \u00e8 un programma di notazione musicale, realizzato da Don Williams e pubblicato dalla Br\u00f8derbund nel 1985 per Commodore 64, computer dotato del sintetizzatore sonoro SID a tre voci.\nProgramma.\nMusic Shop presenta una barra dei comandi con dei menu di tipo a tendina e dei menu popup, all'epoca interfacce tipiche dei pi\u00f9 potenti Macintosh. Il puntatore di comando pu\u00f2 essere controllato anche con il joystick. Le note vengono visualizzate tramite un doppio pentagramma con colori personalizzabili, che pu\u00f2 avanzare su un elevato numero di pagine, con il solo limite della capacit\u00e0 del floppy disk di salvataggio.\nI menu a tendina riguardano la gestione dei file su dischetto e la gestione del programma, mentre i menu popup aprono delle finestre sugli editor musicali, ossia la scelta delle note, delle pause e altre notazioni musicali. Un altro men\u00f9 popup propone la scelta degli strumenti con forme d'onda gi\u00e0 impostate ma cambiabili, ossia il programma permette di impostare qualsiasi inviluppo per ognuna delle tre voci possibili, ossia anche suoni elettronici non esistenti negli strumenti reali. Queste sue propriet\u00e0 ne facevano un programma molto apprezzato dalla critica."}
{"id": "3419536", "revid": "287204", "url": "https://it.wikipedia.org/wiki?curid=3419536", "title": "John Bennet", "text": "Biografia.\nNulla si conosce della sua vita se non quel poco che \u00e8 stato possibile ricavare dalle sue opere pervenute fino a noi. Fra i suoi madrigali si ricordano \"All creatures now\" e \"Weep, O Mine Eyes\". L'ultimo dei quali \u00e8 un omaggio a John Dowland e nel quale viene utilizzato un tema del pi\u00f9 noto pezzo di Dowland, \"Flow my Tears\". Lo stesso tema venne utilizzato nella pavane dal titolo \"Lachrymae Antiquae\". Uno dei suoi pezzi figura nella collezione di madrigali The Triumphs of Oriana pubblicata a Londra nel 1601."}
{"id": "3419538", "revid": "223320", "url": "https://it.wikipedia.org/wiki?curid=3419538", "title": "Detective Trap", "text": ""}
{"id": "3419540", "revid": "599013", "url": "https://it.wikipedia.org/wiki?curid=3419540", "title": "Japhet N'Doram", "text": "Biografia.\nAnche i suoi figli Rodrigue e K\u00e9vin sono calciatori.\nCarriera.\nCalciatore.\nClub.\nHa giocato dal 1984 al 1987 in patria, al Tourbillon. Nel 1988 si \u00e8 trasferito in Camerun, al Tonnerre Yaound\u00e9. In due anni ha vinto una MTN Elite One e una Coppa del Camerun. Nel 1990 si \u00e8 trasferito in Francia, al Nantes, con cui ha vinto la Division 1 nel 1995. Nel 1997 viene acquistato dal , con cui gioca l'ultima stagione della sua carriera.\nNazionale.\nHa debuttato in Nazionale nel 1989. Ha collezionato in totale, con la maglia della Nazionale, 36 presenze e 13 reti. Nel 2000 \u00e8 stato selezionato come calciatore del secolo del Ciad.\nAllenatore.\nIl 12 febbraio 2007 viene nominato allenatore del Nantes. Mantiene l'incarico fino al termine della stagione."}
{"id": "3419542", "revid": "287204", "url": "https://it.wikipedia.org/wiki?curid=3419542", "title": "Hans Thoger Winther", "text": ""}
{"id": "3419549", "revid": "62748", "url": "https://it.wikipedia.org/wiki?curid=3419549", "title": "Flow my Tears", "text": ""}
{"id": "3419557", "revid": "18323", "url": "https://it.wikipedia.org/wiki?curid=3419557", "title": "Patrick Brink", "text": "\u00c8 stato sotto contratto con la World Wrestling Entertainment e lottava in Florida Championship Wrestling con il ring name di Calvin Raines.\nCarriera.\nBrink fa il suo debutto nell'agosto del 2001 in un match contro Chad Austin a Martinsburg, in West Virginia, vincendo.\nMaryland Championship Wrestling (2002-2007).\nBrink passa alla MCW con il nome di Genesis e debutta il 16 febbraio 2002 perdendo contro Head Banger Mosh. Un mese dopo, combatte ancora sconfiggendo Julio Dinero. Dopo vari match combattuti in singolo forma un tag team con Bruiser con il quale vince i titoli di coppia MCW il 10 settembre 2006, sconfiggendo Scott Fawler &amp; Jason Static. Partecipa poi al torneo per decretare l'MCW Heavyweight Champion. Al primo turno, sconfigge The Blue Meanie, al secondo Josh Daniels ma in finale, perde contro Julio Dinero che si laurea campione MCW. Difendono il titolo il 10 novembre contro i Gemini Trojans (Buck Chyld &amp; Doyle Day) e il giorno dopo lo difendono in un 4-Way tag team match contro i Rehobet Beach Club, i Phat Blues Security e The Slackers. Perdono definitivamente il titolo il 28 dicembre 2006 contro Kelly Bell &amp; Buzz Stryker.\nContinua poi la sua carriera in singolo come Patrick Brink, dove debutta sconfiggendo D.J. Hyde. Vince il titolo Rage TV MCW contro Tyler Hilton il 9 settembre 2007 e lo difende il 9 novembre contro lo stesso Hilton.\nWWE.\nFlorida Championship Wrestling (2008-2009).\nBrink firma un contratto di sviluppo con la WWE e viene mandato in FCW dove debutta il 26 agosto con il nome di Caleb O'Neal, sconfiggendo Trent Baretta. Subisce la prima sconfitta contro Tyler Reks il 9 settembre. Inanella poi una serie di sconfitte contro Lucky Cannon, Johnny Curtis e Eric Escobar prima di sconfiggere Kris Logan il 28 ottobre. Il 6 novembre, viene sconfitto da Heath Slater. Il 20 novembre 2008, Drew McIntyre sconfigge Heath Slater, Johnny Curtis e Caleb O'Neal. Il 18 dicembre 2008, Lucky Cannon &amp; Caleb O'Neal sconfiggono Wade Barrett &amp; Michael Tarver in un tag team match. Il 13 febbraio 2009, Wade Barrett, O'Neal e Michael Tarver sconfiggono in un 6-man tag team match il team composto da Maverick Darsow, Tank Mulligan &amp; Brett DiBiase. Nel marzo 2009, Brink viene rilasciato dalla WWE.\nRitorno in MCW (2009-2010).\nBrink ritorna in MCW con il nome di Kent Brink, dove fa il suo ritorno perdendo contro Cobian. Il 6 novembre 2009, perde contro Josh Daniels ma nella stessa sera, a sorpresa, vince il titolo MCW contro Ruckus. Il giorno dopo lo difende con successo dall'attacco di Ronnie Zukko ma, dopo quasi un anno di regno, lo perde contro Ryan McBride il 31 luglio 2010.\nRitorno in WWE.\nFlorida Championship Wrestling (2010-2012).\nIl 21 agosto 2010, Brink firma nuovamente un contratto di sviluppo con la WWE e viene mandato in FCW dove assume il nome di Calvin Raines. Dopo aver combattuto vari 6-man e 8-man tag team match, il 16 gennaio 2011 vince una battle royal e conquista il diritto di sfidare Mason Ryan per l'FCW Florida Heavyweight Championship la stessa sera. Poco dopo, affronta Ryan per il titolo in un match combattutissimo dove per\u00f2, Raines viene sconfitto. Nei tapings FCW del 12 febbraio, Calvin Raines viene sconfitto da Abraham Washington. Successivamente sconfigge per ben due volte Xavier Woods prima di perdere contro Tito Colon il 3 marzo. Il 17 marzo vince un 6-man tag team match insieme a Byron Saxton e Leo Kruger contro Donny Marlow, Percy Watson e Roman Leakee. Nei tapings FCW del 7 aprile, Raines sconfigge Tito Colon e in quelli del 28, ha la meglio su DeSean Bishop. Nei tapings del 19 maggio, Raines e Big E Langston conquistano gli FCW Florida Tag Team Championship sconfiggendo Seth Rollins &amp; Richie Steamboat. Difendono i titoli il 9 giugno, sconfiggendo Percy Watson e Tito Colon. All'FCW Gainesville Show dell'8 luglio, Langston e Raines difendono i titoli contro Donny Marlow e Leakee. Il 16 luglio, all'FCW Summer SlamaRama, Raines e Langston difendono i titoli di coppia dall'assalto di CJ Parker e Donny Marlow. Tuttavia, il 21 luglio, perdono i titoli contro gli stessi Marlow e Parker. Dopo lo scioglimento del tag team con Langston, Raines compete ancora da singolo e, il 1\u00ba settembre, sconfigge Peter Orlov. Nei tapings del 22 settembre, Raines tenta l'assalto ai titoli di coppia stavolta con James Bronson come partner, ma perde contro i campioni Marlow e Parker. Nei tapings del 3 novembre, vince per squalifica contro Kevin Hackman.\nNel primo show del 2012, Raines perde un match di coppia a 6 uomini insieme a James Bronson e Antonio Cesaro contro Big E Langston, Mike Dalton e Dean Ambrose. Nei tapings del 12 gennaio, Raines viene sconfitto da Kenneth Cameron.\nNella giornata del 3 febbraio 2012, viene ufficializzato il licenziamento del wrestler Calvin Raines.\nTitoli e riconoscimenti.\nNational Wrestling League\nMaryland Championship Wrestling\nFlorida Championship Wrestling\nPro Wrestling Illustrated"}
{"id": "3419564", "revid": "122665257", "url": "https://it.wikipedia.org/wiki?curid=3419564", "title": "Miss Universo 1997", "text": "Miss Universo 1997, quarantaseiesima edizione di Miss Universo, si \u00e8 tenuta presso il Miami Beach Convention Center di Miami Beach negli Stati Uniti d'America, il 16 maggio 1997. L'evento \u00e8 stato presentato da George Hamilton, Marla Maples Trump. Brook Lee, Miss USA, \u00e8 stata incoronata Miss Universo 1997 dalla detentrice del titolo uscente, Alicia Machado del Venezuela.\nGiudici della trasmissione televisiva.\nLe seguenti celebrit\u00e0 hanno fatto da giudici durante la serata finale:"}
{"id": "3419567", "revid": "2110845", "url": "https://it.wikipedia.org/wiki?curid=3419567", "title": "\u00c9douard Kargu", "text": "Carriera.\nGioc\u00f2 tutta la carriera nel Bordeaux, con cui vinse da neopromosso il titolo nel 1950. Fu capocannoniere della Division 1 nel 1954."}
{"id": "3419570", "revid": "39536518", "url": "https://it.wikipedia.org/wiki?curid=3419570", "title": "\u00c9douard Kargulewicz", "text": ""}
{"id": "3419572", "revid": "287204", "url": "https://it.wikipedia.org/wiki?curid=3419572", "title": "Edouard Kargu", "text": ""}
{"id": "3419574", "revid": "39536579", "url": "https://it.wikipedia.org/wiki?curid=3419574", "title": "Jozef Humpal", "text": ""}
{"id": "3419582", "revid": "767487", "url": "https://it.wikipedia.org/wiki?curid=3419582", "title": "William Simmes", "text": "Biografia.\nQuasi nulla si conosce sulla sua vita e sulla sua produzione musicale, se non che era al servizio del conte di Dorset nel 1608."}
{"id": "3419597", "revid": "610351", "url": "https://it.wikipedia.org/wiki?curid=3419597", "title": "Miss Mondo 1997", "text": "Miss Mondo 1997, la quarantasettesima edizione di Miss Mondo, si \u00e8 tenuta il 22 novembre 1997, presso il Plantation Club alle Seychelles. Il concorso \u00e8 stato presentato da Richard Steinmetz e Khanyi Dhlomo-Mkhonze. Diana Hayden, rappresentante dell'India \u00e8 stata incoronata Miss Mondo 1997."}
{"id": "3419611", "revid": "1442080", "url": "https://it.wikipedia.org/wiki?curid=3419611", "title": "Miss International 1997", "text": "Miss International 1997, trentasettesima edizione di Miss International, si \u00e8 tenuta presso il Kyoto Hall di Kyoto il 20 settembre 1997. La venezuelana Consuelo Adler \u00e8 stata incoronata Miss International 1997."}
{"id": "3419612", "revid": "559014", "url": "https://it.wikipedia.org/wiki?curid=3419612", "title": "Il Trono di Spade (gioco di ruolo)", "text": ""}
{"id": "3419613", "revid": "767487", "url": "https://it.wikipedia.org/wiki?curid=3419613", "title": "John Holmes (compositore)", "text": "Biografia.\nNel corso della sua carriera, Holmes lavor\u00f2 presso la Cattedrale di Winchester e quella Salisbury. Venne nominato maestro del coro a Salisbury nel 1621 e mantenne il ruolo fino alla morte.\nIl suo madrigale \"Thus Bonny-boots The Birthday Celebrated\" venne incluso in \"The Triumphs of Oriana\", una collezione di pezzi vocali pubblicata nel 1601."}
{"id": "3419628", "revid": "31269", "url": "https://it.wikipedia.org/wiki?curid=3419628", "title": "Combat!", "text": "Combat! \u00e8 una serie televisiva statunitense prodotta dalla rete American Broadcasting Company dal 1962 al 1967.\nLa serie, la pi\u00f9 lunga ambientata nel corso della seconda guerra mondiale, consta di 5 stagioni per un totale di 152 episodi tutti in bianco e nero con la sola eccezione dell'ultima stagione a colori.\nI protagonisti sono i componenti della \"compagnia K\" di un battaglione dell'Esercito degli Stati Uniti d'America sul fronte europeo della guerra."}
{"id": "3419629", "revid": "1543377", "url": "https://it.wikipedia.org/wiki?curid=3419629", "title": "Basket Club Ferrara 2010-2011", "text": "Il Basket Club Ferrara 2010-2011, sponsorizzato \"Naturhouse\", ha preso parte al campionato professionistico italiano di pallacanestro di Legadue.\nRoster.\n\"Legaduebasket: Dettaglio statistico\""}
{"id": "3419633", "revid": "124833550", "url": "https://it.wikipedia.org/wiki?curid=3419633", "title": "N\u00fcrburgring Nordschleife", "text": "Il Nordschleife (in tedesco, \"anello nord\") \u00e8 il pi\u00f9 celebre dei circuiti del complesso del N\u00fcrburgring. Ha ospitato ventidue edizioni del Gran Premio di Germania di Formula 1 (dal 1951 al 1954, dal 1956 al 1958, dal 1961 al 1969 e dal 1971 al 1976), otto del Gran Premio di Germania del Motomondiale (nel 1955, nel 1958, nel 1970, nel 1972, nel 1974, nel 1976, nel 1978 e nel 1980) e attualmente ospita la 1000 km del N\u00fcrburgring e la 24 Ore del N\u00fcrburgring.\nStoria.\nGli albori.\nInaugurato il 18 giugno 1927 assieme al pi\u00f9 piccolo S\u00fcdschleife, il Nordschleife divenne subito il circuito principale del complesso, per la sua lunghezza e complessit\u00e0 tecnica. L'intento di coloro che l'avevano disegnato era quello di realizzare un circuito che mettesse in crisi anche le migliori vetture in quanto, sin dall'inizio, era previsto che il tracciato potesse essere affittato alle case costruttrici per collaudare nuovi modelli; inoltre la pista fu immediatamente aperta al pubblico, caratteristica che ha ancora oggi. A parte le prime tre edizioni, il Gran Premio di Germania si tenne sempre sul solo Nordschleife, a suggellare la superiorit\u00e0 che era stata evidente sin dall'inizio. Uscito illeso dai bombardamenti della Seconda guerra mondiale, durante la quale fu inattivo, fu invece gravemente danneggiato dalla decisione di alcuni militari alleati di percorrere i suoi 23 chilometri coi carrarmati; questo obblig\u00f2 i gestori del circuito a rifare completamente la sede stradale.\nLa Formula 1.\nA partire dal 1951 il Gran Premio di Germania fu inserito stabilmente nel mondiale di Formula 1, fatta eccezione per il 1955 e il 1960; la gara lasci\u00f2 la sua sede tradizionale per la prima volta nel 1959, quando si corse all'AVUS. La prima modifica significativa al tracciato originale si ebbe nel 1967 quando, per limitare la velocit\u00e0 con cui le vetture arrivavano al traguardo, fu inserita una chicane alla fine del lungo rettilineo di \"Antoniusbuche\"; nonostante ci\u00f2, il Nordschleife restava un circuito estremamente pericoloso, teatro ogni anno di decine di incidenti mortali. I piloti, guidati in questa battaglia da Jackie Stewart, ottennero che il circuito fosse modificato (ragion per cui nel 1970 il Gran Premio di Germania fu spostato al Hockenheimring).\nIn quell'occasione il tracciato sub\u00ec modifiche molto importanti: fu interamente rifatta la sede stradale con l'addolcimento di moltissimi dossi, la carreggiata del rettilineo fu allargata e lungo tutti i 23 chilometri furono installati dei guard-rail; inoltre fu realizzato un muretto per separare la corsia dei box dalla pista. Questi interventi fecero mugugnare molti appassionati, ma permisero allo storico circuito di tornare nel calendario del campionato del mondo l'anno successivo. Tuttavia il Nordschleife restava un circuito di estrema pericolosit\u00e0: durante il Gran Premio di Germania 1976 Niki Lauda ebbe un gravissimo incidente fra l'ottavo e il nono chilometro del tracciato. Lo schianto contro una parete rocciosa al margine del tracciato fece prendere fuoco alla Ferrari dell'austriaco che si salv\u00f2 solo grazie all'intervento di alcuni colleghi: Arturo Merzario, Harald Ertl, Guy Edwards e Brett Lunger; infatti l'eccessiva lunghezza del tracciato impediva di dislocare i commissari lungo tutto il percorso. Questo evento segn\u00f2 la fine definitiva del matrimonio fra la Formula 1 e la vecchia pista: il sindacato dei piloti, guidato dallo stesso Lauda, ottenne lo spostamento definitivo della corsa ad Hockenheim.\nIl Nordschleife oggi.\nL'anno seguente iniziarono i lavori per costruire la nuova pista di 4.556 metri che utilizzava solo una porzione del breve rettilineo dei box del precedente circuito e per realizzare contestualmente una bretella di collegamento che riduceva a 20.832 metri la lunghezza del \"Nordschleife\". Quest'ultima configurazione, che \u00e8 tuttora in uso per i giri turistici, venne utilizzata per la prima volta in occasione della 1000 km del N\u00fcrburgring del 1983, gara endurance per sport prototipi, mentre i lavori per la nuova pista si avviavano alla conclusione. Nelle prove di qualificazione per questa gara Stefan Bellof, alla guida della Porsche 956, sigl\u00f2 la pole position con un tempo di 6:11.13 a una media di oltre 200\u00a0km/h, stabilendo il \"record\" della pista sui 20.832 metri del \"Nordschleife.\" Una prestazione rimasta imbattuta in competizioni ufficiali, sebbene il 29 giugno 2018 il tedesco Timo Bernhard abbia registrato sul cronometro il tempo di 5:19.546 alla guida di una Porsche 919 Hybrid Evo, in occasione della sesta tappa del \"Porsche 919 Tribute Tour\"..\nA livello di competizioni ufficiali il circuito viene utilizzato annualmente per la 24 Ore del N\u00fcrburgring attraverso l'uso di due raccordi che lo collegano alla pista Gp-Strecke, di cui sfrutta i box e tutto il tracciato tranne la porzione della \"Mercedes Arena\", per un totale di 25.378 metri di lunghezza. Inoltre sin dalla sua fondazione la pista \u00e8 accessibile a pagamento al pubblico che pu\u00f2 percorrere un giro sui 20.832 metri di tracciato. La zona del traguardo, che \u00e8 stata inglobata nella nuova pista, \u00e8 vietata ai turisti. Ancor oggi il vecchio anello nord del N\u00fcrburgring \u00e8 meta di un vasto numero di appassionati delle due e quattro ruote che vengono da tutto il mondo per percorrere un giro su quello che \u00e8 a tutti gli effetti uno dei tracciati maggiormente ricchi di fascino nella storia degli sport motoristici. Durante il periodo invernale il \"Nordschleife\" \u00e8 stato per anni sede dell'Elefantentreffen, uno dei pi\u00f9 famosi raduni motociclistici europei. Alcune riviste motoristiche, come le italiane \"alVolante\" e \"Superwheels\", portano alla \"Nordschleife\" alcune auto e moto in prova per testarle nelle impegnative condizioni che la pista impone. \nDa alcuni anni a questa parte il tracciato \u00e8 sempre pi\u00f9 utilizzato dalle case automobilistiche di tutto il mondo come pista di prova per testare e sviluppare i prototipi dei nuovi modelli di vetture da lanciare sul mercato. La particolare conformazione del circuito, che alterna curve lente a curve veloci, rettilinei a saliscendi, lo rende difatti completo dal punto di vista tecnico e perci\u00f2 un ottimo banco di prova per stabilire la validit\u00e0 di un progetto. Inoltre viene utilizzato da molte case automobilistiche per scopi promozionali in quanto il blasone del circuito, teatro in passato di sfide epiche, si presta molto bene a prove di automobili stradali e i tempi ottenuti sul giro sono un buon termine di paragone per appassionati o potenziali acquirenti. In questo contesto, l'attuale \"record\" assoluto di percorrenza del circuito per vetture omologate per uso stradale ed equipaggiate con pneumatici stradali appartiene alla Radical SR8 LM guidata dal pilota olandese Michael Vergers che, con il tempo di 6 minuti e 48 secondi stabilito il 20 agosto 2009, ha migliorato di 8 secondi il precedente primato ottenuto da lui stesso nel 2005. \nPer quello che riguarda il record di un'auto derivata da un modello stradale il primato, precedentemente della Ferrari 599XX col tempo di 6:58.160 stabilito il 23 aprile 2010 dal test driver Raffaele De Simone, appartiene alla Pagani Zonda R (6 minuti e 47 secondi) ed \u00e8 stato stabilito il 30 giugno 2010. Il 28 aprile 2007, per la prima volta dopo trent'anni, una vettura di Formula 1 ha di nuovo girato sul \"Nordschleife\" con alcune tornate dimostrative effettuate da Nick Heidfeld sulla BMW Sauber. Nel 2011 la Porsche Supercup ha disputato una gara su questo tracciato, mentre nel 2013 la Renault Wind \u00e8 diventata la sportiva compatta pi\u00f9 veloce di tutti i tempi su questo tracciato."}
{"id": "3419638", "revid": "570966", "url": "https://it.wikipedia.org/wiki?curid=3419638", "title": "Callian (Var)", "text": ""}
{"id": "3419639", "revid": "570966", "url": "https://it.wikipedia.org/wiki?curid=3419639", "title": "Le Castellet (Var)", "text": ""}
{"id": "3419641", "revid": "570966", "url": "https://it.wikipedia.org/wiki?curid=3419641", "title": "Ch\u00e2teaudouble (Var)", "text": ""}
{"id": "3419642", "revid": "570966", "url": "https://it.wikipedia.org/wiki?curid=3419642", "title": "Ch\u00e2teauvieux (Var)", "text": ""}
{"id": "3419644", "revid": "570966", "url": "https://it.wikipedia.org/wiki?curid=3419644", "title": "Esparron (Var)", "text": ""}
{"id": "3419645", "revid": "570966", "url": "https://it.wikipedia.org/wiki?curid=3419645", "title": "La Garde (Var)", "text": ""}
{"id": "3419652", "revid": "570966", "url": "https://it.wikipedia.org/wiki?curid=3419652", "title": "Montferrat (Var)", "text": ""}
{"id": "3419653", "revid": "570966", "url": "https://it.wikipedia.org/wiki?curid=3419653", "title": "La Motte (Var)", "text": ""}
{"id": "3419655", "revid": "570966", "url": "https://it.wikipedia.org/wiki?curid=3419655", "title": "Rians (Var)", "text": ""}
{"id": "3419656", "revid": "570966", "url": "https://it.wikipedia.org/wiki?curid=3419656", "title": "Saint-Julien (Var)", "text": ""}
{"id": "3419657", "revid": "486946", "url": "https://it.wikipedia.org/wiki?curid=3419657", "title": "Saint-Martin (Var)", "text": ""}
{"id": "3419658", "revid": "570966", "url": "https://it.wikipedia.org/wiki?curid=3419658", "title": "Saint-Rapha\u00ebl (Var)", "text": ""}
{"id": "3419664", "revid": "33689", "url": "https://it.wikipedia.org/wiki?curid=3419664", "title": "Thomas Greaves", "text": "Biografia.\nQuasi nulla si conosce sulla sua vita se non che fu liutista presso Sir Henry Pierrepont. Pubblic\u00f2 a Londra nel 1604 \"Songes of sundrie kinds\". La collezione conteneva quattro madrigali tre dei quali, \"Come away, sweet love\", \"Lady, the melting crystal of thine eyes\" e \"Sweet nymphs\", sono stati ripubblicati nel XIX secolo (1843 and 1857), con accompagnamento di pianoforte da G. W. Budd."}
{"id": "3419666", "revid": "110157", "url": "https://it.wikipedia.org/wiki?curid=3419666", "title": "Chanyasorn Sakornchan", "text": " La Sakornchan \u00e8 stata incoronata presso il Royal Paragon Hall, a Bangkok, da Miss Thailandia 2010 Fonthip Watcharatrakul, e da Miss Universo 2010 Ximena Navarrete.\nChanyasorn Sakornchan, nata e cresciuta a Sattahip, Chonburi, \u00e8 la figlia di Suebsamoot Sakornchan, ex militare che lavora come pilota per la linea aerea Bangkok Airwayse di Ratree Tangthamsatit. Al momento dell'incoronazione, la modella thailandese era una studentessa di architettura interna e design presso l'universit\u00e0 di Assumption. Parla fluentemente thai, inglese ed un po' di giapponese.\nIn qualit\u00e0 di rappresentante ufficiale della Thailandia, Chanyasorn Sakornchan ha partecipato al concorso di bellezza internazionale Miss Universo 2011, che si \u00e8 tenuto a S\u00e3o Paulo, in Brasile il 12 settembre 2011."}
{"id": "3419667", "revid": "2036644", "url": "https://it.wikipedia.org/wiki?curid=3419667", "title": "Johnathan Aparecido da Silva", "text": "Carriera.\nClub.\nDopo aver giocato 4 partite con il Goi\u00e1s nel campionato brasiliano, nel 2010 viene ceduto in prestito all'Arles-Avignone in Ligue 1."}
{"id": "3419675", "revid": "1983214", "url": "https://it.wikipedia.org/wiki?curid=3419675", "title": "John Holmes (disambigua)", "text": ""}
{"id": "3419682", "revid": "16758", "url": "https://it.wikipedia.org/wiki?curid=3419682", "title": "Suzanne von Borsody", "text": "Biografia.\n\u00c8 nata a Monaco da Hans von Borsody e Rosemarie Fendel, entrambi attori; \u00e8 anche pronipote di Eduard von Borsody, regista, cameraman e produttore, e sorellastra di Cosima von Borsody, attrice. Vive fra Monaco e Berlino assieme al compagno Jens Schniedenharn.\n\u00c8 una convinta sostenitrice dell'UNICEF e dell'associazione Hand in Hand for Children, nonch\u00e9 di altre associazioni umanitarie. Nel 2005 \u00e8 andata in Namibia per far aprire una mensa. \u00c8 inoltre presidente della giuria del Premio CIVIS, riguardante i programmi televisivi e radiofonici che favoriscono l'integrazione pacifica degli immigrati in Europa.\nCarriera.\nIl suo primo ruolo importante fu nella mini-serie \"Beate S.\", per il quale ha ricevuto il Premio Adolf Grimme e la Goldene Kamera. Per la miniserie televisiva \"Jahrestage\", tratta dal celebre romanzo omonimo di Uwe Johnson e diretta da Margarethe von Trotta, dove recitava il ruolo di Gesine Cresspahl, la von Borsody ha ricevuto il Deutscher Fernsehpreis (premio televisivo) come miglior attrice.\nHa partecipato a film di successo internazionale come \"Lola corre\" (nel ruolo di Frau J\u00e4ger), \"\u00bfBin ich sch\u00f6n?\" (nel ruolo di Lucy) e \"Marlene\" (interpretando Charlotte Seidlitz). \u00c8 stata inoltre nel cast di \"Bis nichts mehr bleibt\", film prodotto nel 2010 da Niki Stein riguardo a Scientology e ai suoi effetti sui membri dell'organizzazione. Dato che il film prende posizione contro Scientology, \u00e8 stato prodotto sotto stretto riserbo.\nHa svolto anche esperienze teatrali fra il 1987 e il 1993."}
{"id": "3419686", "revid": "599013", "url": "https://it.wikipedia.org/wiki?curid=3419686", "title": "F\u00e9licien Chapuis", "text": "Biografia.\nDottore in Scienze e in Medicina (1848), parallelamente alla carriera di medico produsse una notevole mole di lavori di entomologia, pur essendo un dilettante, interessandosi particolarmente ai Coleotteri. \nPort\u00f2 a compimento l'opera \"\"Genera des Col\u00e9opt\u00e8res\", vasto trattato di Jean Th\u00e9odore Lacordaire (1801-1870) che era rimasto incompiuto per la scomparsa dell'autore."}
{"id": "3419696", "revid": "438678", "url": "https://it.wikipedia.org/wiki?curid=3419696", "title": "La colpa di Giovanna", "text": "La colpa di Giovanna \u00e8 un film muto italiano del 1914 diretto da Ugo Falena."}
{"id": "3419697", "revid": "547034", "url": "https://it.wikipedia.org/wiki?curid=3419697", "title": "Les Bor\u00e9ades", "text": "Les Bor\u00e9ades, o Abaris, \u00e8 un'opera in cinque atti di Jean-Philippe Rameau. Fu l'ultima delle cinque tragedie in musica di Rameau. Il libretto, attribuito a Louis de Cahusac, \u00e8 basato in parte sulla leggenda greca di Abari e include elementi massonici."}
{"id": "3419698", "revid": "1318658", "url": "https://it.wikipedia.org/wiki?curid=3419698", "title": "Ken'ichi Suzumura", "text": "Carriera.\nHa debuttato come doppiatore nella serie televisiva \"Macross 7\" del 1994. \u00c8 principalmente conosciuto per i ruoli di Hikaru Hitachiin in \"Ouran High School Host Club\", Shinn Asuka in \"Mobile Suit Gundam SEED Destiny\", Sogo Okita in \"Gintama\", Lavi in \"D.Gray-man\", e Ryutaros in \"Kamen Rider Den-O\". Viene spesso chiamato Suzu o Muraken da Soichiro Hoshi e dai suoi fansi, o Suzuken da altri doppiatori. Suzumura fa anche parte del gruppo musicale STA MEN insieme a Junichi Suwabe, Daisuke Kishio, Hiroki Takahashi, Hiroyuki Yoshino, Makoto Yasumura e Kosuke Toriumi. Curiosamente, Suzumura \u00e8 apparso in numerose opere in cui compare Maaya Sakamoto, e i personaggi dei due doppiatori sono sempre sentimentalmente coinvolti l'uno con l'altra (\"Mobile Suit Gundam SEED Destiny\", \"Ouran High School Host Club\", \"Final Fantasy VII\", \"Kara no ky\u014dkai).\"\nNel 2009 ha firmato un contratto con l'etichetta discografica Lantis con cui ha pubblicato nello stesso anno il suo primo album da solista, in cui Suzumara ha scritto personalmente tutti i brani interpretati. Nel 2009 ha pubblicato l'album \"Becoming\", giunto sino alla quattordicesima posizione degli album pi\u00f9 venduti in Giappone, a cui \u00e8 seguito \"CHRONICLE to the future\" nel 2011. Nel 2008 Kenichi Suzumura \u00e8 anche uno dei conduttori dell'evento annuale Original Entertainment Paradise (OrePara), insieme ad altri artisti della Lantis: Showtaro Morikubo, Daisuke Ono e Mitsuo Iwata."}
{"id": "3419700", "revid": "287204", "url": "https://it.wikipedia.org/wiki?curid=3419700", "title": "Les Boreades", "text": ""}
{"id": "3419701", "revid": "287204", "url": "https://it.wikipedia.org/wiki?curid=3419701", "title": "Les boreades", "text": ""}
{"id": "3419702", "revid": "38120", "url": "https://it.wikipedia.org/wiki?curid=3419702", "title": "Les bor\u00e9ades", "text": ""}
{"id": "3419716", "revid": "438678", "url": "https://it.wikipedia.org/wiki?curid=3419716", "title": "La pi\u00f9 forte", "text": "La pi\u00f9 forte \u00e8 un film muto italiano del 1914 diretto da Ugo Falena."}
{"id": "3419718", "revid": "1494169", "url": "https://it.wikipedia.org/wiki?curid=3419718", "title": "Abaris", "text": ""}
{"id": "3419719", "revid": "124836768", "url": "https://it.wikipedia.org/wiki?curid=3419719", "title": "N\u00fcrburgring Gp-Strecke", "text": "Il N\u00fcrburgring Gp-Strecke (in tedesco, \"circuito Gp\") \u00e8 il circuito principale del complesso del N\u00fcrburgring. Ha ospitato quattro edizioni del Gran Premio di Germania di Formula 1 (nel 1985, nel 2009, nel 2011 e nel 2013), dodici del Gran Premio d'Europa di Formula 1 (nel 1984, dal 1995 al 1996 e dal 1999 al 2007), due del Gran Premio del Lussemburgo di Formula 1 (dal 1997 al 1998), una del Gran Premio dell'Eifel di Formula 1 (nel 2020), sette del Gran Premio di Germania del Motomondiale (nel 1984, nel 1986, nel 1988, nel 1990 e dal 1995 al 1997) e otto del Gran Premio di superbike del N\u00fcrburgring (dal 1998 al 1999 e dal 2008 al 2013).\nStoria.\nDopo l'incidente occorso a Niki Lauda durante il Gran Premio di Germania 1976, i piloti ottennero che il vecchio circuito della \"Nordschleife\" fosse escluso dal calendario del campionato mondiale. Pur continuando a essere tappa del Motomondiale, di alcune formule minori e di gare di durata, ai gestori del circuito interessava tornare a ospitare la massima serie del panorama delle corse automobilistiche, e per questo si decise di costruire una pista pi\u00f9 moderna e corta per consentire il ritorno della Formula 1.\nDopo varie proposte e qualche problema finanziario, nel 1984 fu inaugurato il nuovo tracciato che fu costruito nella zona dove in passato era situata la \"S\u00fcdschleife\", il \"Gp-Strecke\" o pi\u00f9 comunemente \"Nuovo N\u00fcrburgring\", che per\u00f2 non ha nulla in comune con il vecchio tracciato, se non la zona dove \u00e8 costruito il nuovo rettilineo dei box. Importanti modifiche furono effettuate nel 2002, con la costruzione di una nuova sezione subito dopo il rettilineo dei box denominata \"Mercedes Arena\". A parte un'occasione nel 1985, il Gran Premio di Germania rest\u00f2 all'Hockenheimring, cos\u00ec col tempo il N\u00fcrburgring divent\u00f2 sede della seconda corsa tedesca del mondiale, ospitando negli anni il Gran Premio d'Europa e quello del Lussemburgo.\nA partire dal campionato 2008 si alterna col circuito di Hockenheim nell'organizzazione del GP di Germania, anche se le difficolt\u00e0 finanziarie di quest'ultimo fanno temere per il suo mantenimento nel calendario. Tuttavia, nel settembre 2009, venne esteso il contratto con la FOA per ospitare la manifestazione fino al 2018, con l'impegno della stessa di coprire eventuali perdite. Anche la permanenza al \"Nuovo N\u00fcrburgring\" \u00e8 messa in dubbio dalla volont\u00e0 del governo della Renania-Palatinato di non supportare finanziariamente la gara. Il responsabile del circuito, J\u00f6rg Lindner, ha affermato che il mantenimento della gara avverr\u00e0 solo se vi saranno condizioni politiche ed economiche accettabili. L'edizione 2013 della corsa, prevista al N\u00fcrburgring, \u00e8 stata a lungo tempo in dubbio a causa delle difficolt\u00e0 degli organizzatori ad addivenire alle richieste di Bernie Ecclestone; si prospett\u00f2 cos\u00ec la possibilit\u00e0 che il gran premio restasse a Hockenheim, pur nelle difficolt\u00e0 finanziarie anche di questo tracciato. Sulla situazione pesa anche la diversa propriet\u00e0 dei due circuiti: l'AvD (\"Automobilclub von Deutschland\"), proprietario del N\u00fcrburgring, era contrario all'effettuazione della corsa all'Hockenheimring, di propriet\u00e0 dell'ADAC (\"Allgemeiner Deutscher Automobil-Club\"). Per tale ragione Ecclestone propose di chiamare la gara, in caso di permanenza a Hockenheim, GP d'Europa, vista la sua assenza nel calendario 2013.\nNella stagione 2015, il Grand Prix di Germania sarebbe dovuto tornare al N\u00fcrburgring, ma le difficolt\u00e0 finanziarie del tracciato avevano aperto la possibilit\u00e0 che la gara si svolgesse all'Hockenheimring. Gli organizzatori del N\u00fcrburgring avevano successivamente proposto di tenere la gara sul loro tracciato, cedendo per\u00f2 l'organizzazione direttamente alla Formula One Management. Poco prima del Gran Premio d'Australia, Ecclestone aveva messo in forte dubbio la tenuta del gran premio, annunciando anche che, in caso di sua mancata tenuta, la gara non sarebbe stata sostituita. Il 20 marzo 2015, dopo che il tracciato ha rinunciato a organizzare l'evento a causa delle difficolt\u00e0 finanziarie, viene comunicata la decisione definitiva di cancellare la gara tedesca dal calendario iridato, ponendo cos\u00ec fine all'alternanza con Hockenheim che durava dal 2008. Nonostante la crisi economica del tracciato metteva a rischio lo svolgimento della gara nel 2017, il N\u00fcrburgring era comunque disposto a ospitare la Formula 1.\nIl 16 dicembre 2015, Ecclestone conferma che anche nel 2017 il GP di Germania non si svolger\u00e0 al \"Gp-Strecke\". Successivamente, dopo che gli organizzatori della pista di Hockenheim non sono riusciti a subentrare per via dei problemi economici, Georg Seiler, CEO dell'Hockenheimring, conferma che la corsa non si disputer\u00e0 nel 2017. Cos\u00ec come la \"Nordschleife\", anche il \"Gp-Strecke\" \u00e8 aperto al pubblico che, dietro pagamento di un pedaggio, pu\u00f2 percorrere il circuito con il proprio veicolo.\nNella stagione di Formula 1 viene annunciato che il circuito ospita l'edizione del Gran Premio dell'Eifel, introdotto dalla FIA per garantire un certo numero di gare durante il campionato, condizionato dalla pandemia di COVID-19, segnando a distanza di sette anni il suo ritorno nel calendario mondiale, dopo aver ospitato l'ultima volta il Gran Premio di Germania 2013.\nIl record assoluto del circuito \u00e8 di 1'25\"269 stabilito da Valtteri Bottas su Mercedes nelle qualifiche del Gran Premio dell'Eifel 2020."}
{"id": "3419721", "revid": "767487", "url": "https://it.wikipedia.org/wiki?curid=3419721", "title": "John Maynard", "text": "Biografia.\nPoco si conosce di lui: probabilmente dal tardo 1599 al 1601 fu al servizio di Cristiano IV di Danimarca, come cantore. Dal 1601 fu in Irlanda. Successivamente (dopo il 1607 ma prima del 1611) fu liutista presso la scuola di St Julians, vicino a St Albans.\nTra i suoi pezzi, il pi\u00f9 noto \u00e8 \"The XII Wonders of the World\", su testi di Sir John Davies, probabilmente scritto per essere eseguito in occasione di un banchetto organizzato dal poeta Thomas Sackville, I conte di Dorset, durante il periodo dell'Epifania, servito in \"trencher\" (grandi piatti di legno) in gruppi di dodici, nella cui parte inferiore vi erano degli epigrammi o versi per gli ospiti che avrebbero dovuto condividerli con gli altri commensali. I dodici versi sono stati musicati da Maynard dopo che la poesia aveva gi\u00e0 acquisito popolarit\u00e0. Oltre ai dodici brani, l'opera comprende sei duetti per liuto e viola basso e sette pezzi per viola all'inglese con viola basso opzionale."}
{"id": "3419722", "revid": "287204", "url": "https://it.wikipedia.org/wiki?curid=3419722", "title": "Effetto Snoek", "text": "In fisica dello stato solido, l'effetto Snoek \u00e8 il fenomeno di rilassamento che si verifica nei metalli aventi struttura cristallina cubica a facce centrate e comporta un riassetto della struttura cristallina come risposta ad una deformazione locale, indotta da una sollecitazione direzionale che tende a fare migrare gli atomi presenti negli interstizi ottaedrici nella stessa direzione della sollecitazione.\nDescrizione.\nGli atomi interstiziali sono distribuiti omogeneamente negli interstizi del reticolo cristallino (nel nostro caso negli interstizi ottaedrici). Se viene applicata, al cristallo, una tensione (o trazione) in una direzione specifica, ad esempio sulla asse Z, l'anisotropia dei punti dell'interstizio ottaedrico allineati lungo l'asse Z si riduce, mentre aumenta quella dei punti allineati lungo l'asse X e Y. Cio\u00e8 si deforma la gabbia ottaedrica a seconda della direzione del disturbo applicato.\nQuesta deformazione pu\u00f2 portare ad una riallocazione degli atomi interstiziali, tramite diffusione, dove la gabbia deformata non offre pi\u00f9 lo spazio necessario. Questa diffusione termina al termine dello stress della tensione (o trazione) applicata, perch\u00e9 a questo punto si verifica di nuovo la riallocazione degli atomi allo stato iniziale (diffusione statistica). Ma questo \u00e8 un processo breve nel tempo e gli effetti sono troppo veloci per essere misurati.\nUn importante esempio di materiale, in cui \u00e8 marcato l'effetto Snoek, \u00e8 il ferro \u03b1 contenente carbonio. In cui il carbonio \u00e8 sito negli interstizi ottaedrici della struttura cristallina del ferro e viene riallocato se il ferro \u00e8 sottoposto ad uno stress di trazione o tensione direzionale. Questa riallocazione ha un limite, se la gabbia ottaedrica diviene troppo deformata (lo stress \u00e8 troppo elevato) si verifica la rottura delle celle e la conseguente fessurazione o rottura del materiale.\nStoria.\nLa scoperta di questo effetto \u00e8 attribuita allo scienziato olandese Jacob Louis Snoek."}
{"id": "3419725", "revid": "599013", "url": "https://it.wikipedia.org/wiki?curid=3419725", "title": "Museo russo (disambigua)", "text": ""}
{"id": "3419726", "revid": "438678", "url": "https://it.wikipedia.org/wiki?curid=3419726", "title": "Il re fantasma", "text": "Il re fantasma \u00e8 un film muto italiano del 1914 diretto da Ugo Falena."}
{"id": "3419733", "revid": "767487", "url": "https://it.wikipedia.org/wiki?curid=3419733", "title": "Rivelazione e fatalit\u00e0", "text": "Rivelazione e fatalit\u00e0 \u00e8 un film muto italiano del 1914 diretto da Ugo Falena."}
{"id": "3419736", "revid": "15756", "url": "https://it.wikipedia.org/wiki?curid=3419736", "title": "Arnd Peiffer", "text": "Biografia.\nCarriera nel biathlon.\nHa partecipato ad una sola edizione dei Mondiali juniores, a Ruhpolding nel 2008, manifestazione in cui ha conquistato due medaglie di bronzo.\nLa stagione successiva \u00e8 stato inserito nella squadra tedesca per disputare l'IBU Cup, e grazie alla sua costanza di rendimento si \u00e8 trovato a primeggiare in classifica generale quando erano stati disputati poco pi\u00f9 di un terzo degli eventi in programma. Grazie a questi buoni risultati \u00e8 stato convocato per la tappa di Coppa del Mondo a Oberhof l'8 gennaio 2009, esordendo nella staffetta, gara in cui ha ottenuto il suo primo podio giungendo terzo alle spalle dell'Austria e della Russia, podio successivamente corretto in seconda posizione a causa della squalifica del quartetto russo, poich\u00e9 uno dei componenti (Dmitrij Jaro\u0161enko) era stato trovato positivo ad un precedente controllo antidoping, che ha causato la cancellazione di tutti i risultati da lui ottenuti in data successiva al controllo medesimo; due giorni dopo Peiffer ha preso il via anche nella sprint dove si \u00e8 piazzato 8\u00ba, poi corretto in 7\u00b0 sempre per via della squalifica di Jaro\u0161enko che si era classificato due posizioni avanti a lui.\n per i Mondiali di Pyeongchang, nei quali ha gareggiato solo nelle due staffette, conquistando in entrambi i casi la medaglia di bronzo. Alla fine della stessa stagione \u00e8 arrivata la prima vittoria in Coppa del Mondo nella sprint di Chanty-Mansijsk.\nL'anno successivo ha preso parte ai XXI Giochi olimpici invernali di ottenendo come migliore piazzamento il 5\u00ba posto nella staffetta, e, a livello individuale, il 17\u00b0 nella partenza in linea; nello stesso anno ha vinto il titolo mondiale nella staffetta mista a Chanty-Mansijsk.\nNel 2011 ha ottenuto sempre nella localit\u00e0 di Chanty-Mansijsk una medaglia d'oro nella sprint e una d'argento nella staffetta mista ai campionati mondiali; inoltre \u00e8 giunto quarto nella classifica finale di Coppa del Mondo. Ai Mondiali di Ruhpolding dell'anno seguente ha vinto due medaglie di bronzo, nelle due staffette, mentre a quelli di Nov\u00e9 M\u011bsto na Morav\u011b 2013 ha nuovamente vinto il bronzo in staffetta.\nAi XXII Giochi olimpici invernalisi ha vinto l'argento nella staffetta e si \u00e8 classificato 34\u00ba nella sprint, 19\u00ba nell'inseguimento e 18\u00ba nella partenza in linea, mentre ai Mondiali di Kontiolahti 2015 ha vinto la medaglia d'oro nella staffetta ed \u00e8 stato 30\u00ba nella sprint, 14\u00ba nell'inseguimento, 22\u00ba nella partenza in linea e 22\u00ba nell'individuale.\nNel 2016 ha preso parte ai Mondiali di Oslo, vincendo la medaglia d'argento nella staffetta e nella staffetta mista, e nel 2017 a quelli di Hochfilzen, vincendo la medaglia d'oro nella staffetta mista.\nAi XXIII Giochi olimpici invernali di ha vinto la medaglia d'oro nella sprint, la medaglia di bronzo nella staffetta e si \u00e8 classificato 8\u00ba nell'inseguimento, 21\u00ba nell'individuale, 13\u00ba nella partenza in linea e 4\u00ba nella staffetta mista.\nCarriera nello sci di fondo.\nDal 2012 prende saltuariamente parte ad alcune competizioni di sci di fondo; in Coppa del Mondo ha esordito il 28 dicembre 2013 nella tappa di Oberhof del Tour de Ski (66\u00ba) e ai XXII Giochi olimpici invernali di ha disputato la 50 km, chiudendo al 40\u00ba posto.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = mass start\nRL = staffetta\nMX = staffetta mista"}
{"id": "3419746", "revid": "33751", "url": "https://it.wikipedia.org/wiki?curid=3419746", "title": "Kaba Diawara", "text": "Carriera.\nClub.\nDurante la sua carriera ha giocato con numerose squadre di club, tra cui , (con cui ha vinto il campionato francese), Arsenal, , , e .\nNazionale.\nConta 27 presenze e 10 reti con la nazionale guineana; ha partecipato alla ."}
{"id": "3419747", "revid": "1543377", "url": "https://it.wikipedia.org/wiki?curid=3419747", "title": "Karina Buttner", "text": "In seguito, ha rappresentato il Paraguay a Miss Universo 2005 che si \u00e8 svolto a Bangkok il 31 maggio dove per\u00f2 la Buttner non \u00e8 riuscita ad entrare nella rosa delle quindici finaliste del concorso, alla fine vinto dalla canadese Natalie Glebova.\nIn precedenza Karina Buttner aveva rappresentato il Paraguay a Miss Mondo 2003, ma anche in questo caso non era andata oltre alla fase preliminare del concorso."}
{"id": "3419748", "revid": "486946", "url": "https://it.wikipedia.org/wiki?curid=3419748", "title": "Tre giorni di La Panne", "text": ""}
{"id": "3419750", "revid": "39538811", "url": "https://it.wikipedia.org/wiki?curid=3419750", "title": "San Rabano Mauro", "text": ""}
{"id": "3419751", "revid": "39538828", "url": "https://it.wikipedia.org/wiki?curid=3419751", "title": "San Rabano", "text": ""}
{"id": "3419753", "revid": "1782831", "url": "https://it.wikipedia.org/wiki?curid=3419753", "title": "Episodi di Nurse Jackie - Terapia d'urto (terza stagione)", "text": "La terza stagione della serie televisiva Nurse Jackie - Terapia d'urto \u00e8 stata trasmessa in prima visione negli Stati Uniti d'America da Showtime dal 28 marzo al 20 giugno 2011.\nIn Italia la stagione \u00e8 andata in onda in prima visione da Sky Uno dal 1\u00ba marzo al 5 aprile 2012.\nTra due fuochi.\nTrama.\nJackie e Kevin hanno una discussione per la recente scoperta di quest'ultimo, ma Jackie nega di essere una tossicodipendente, dando altre motivazioni per giustificare la sua carta di credito e la casella postale. Jackie torna al lavoro, ma in ospedale O'Hara si mostra fredda con lei. Intanto Zoey racconta soddisfatta di essere andata a letto con Lenny, e tra Cooper e Sam rimane ancora una forte ostilit\u00e0. Kevin cede al ricatto emotivo di Jackie relativo alle differenze fatte per l'istruzione delle figlie, e iscrive Fiona alla stessa scuola di Grace, pagando di propria tasca la retta scolastica.\nUna tregua difficile.\nTrama.\nFiona inizia a frequentare la sua nuova scuola. In ospedale, O'Hara continua ad essere fredda con Jackie e a darle le spalle. Eddie chiede a Jackie di rendere pi\u00f9 facile la sua amicizia con Kevin, ovvero di non doversi nascondere quanto il marito la viene a trovare sul posto di lavoro. Lei gli consiglia di fingere con l'amico di aver perso il lavoro e di cercarne uno in farmacia, in modo tale che Kevin le chieda di fare il suo nome in ospedale."}
{"id": "3419754", "revid": "767487", "url": "https://it.wikipedia.org/wiki?curid=3419754", "title": "Il conquistatore di Atlantide", "text": "Il conquistatore di Atlantide \u00e8 un film del 1965, diretto da Alfonso Brescia. \u00c8 una coproduzione italo-egiziana e rientra nel filone del \"peplum\" fanta-mitologico, popolare all'epoca.\nTrama.\nTante avventure per Ercole: questa volta l'eroe greco naufraga sulle coste dell'Africa e viene salvato dalla bella Virna e accolto da alcuni sceicchi. Insieme a loro deve combattere le \"Ombre\", mercenari di due potenti re sopravvissuti dalla distruzione della mitica Atlantide."}
{"id": "3419758", "revid": "228587", "url": "https://it.wikipedia.org/wiki?curid=3419758", "title": "Rassegna di Nuova Musica", "text": "La Rassegna di Nuova Musica \u00e8 una manifestazione di musica contemporanea che si svolge ogni anno a Macerata.\nStoria.\nFondata nel 1983 da Stefano Scodanibbio, la Rassegna di Nuova Musica svolge un ruolo di primaria grandezza nel panorama italiano ed internazionale della musica contemporanea.\nPi\u00f9 di 250 compositori e 300 interpreti sino ad oggi hanno trovato nella Rassegna un luogo ideale per proporre esecuzioni di brani che raramente vengono eseguiti nelle sale da concerto, offrendo agli appassionati e soprattutto ai giovani performance di altissimo livello qualitativo.\nIn questi anni la Rassegna di Nuova Musica ha ospitato e presentato, in alcuni casi per la prima volta in Italia, i pi\u00f9 affermati solisti di tutto il mondo, tenuto concerti monografici con commissioni d'opere prime dedicati a Giacinto Scelsi, Sylvano Bussotti, Karlheinz Stockhausen, Franco Donatoni, Salvatore Sciarrino, Brian Ferneyhough, Iannis Xenakis, G\u00e9rard Grisey, Julio Estrada, Conlon Nancarrow, Luigi Nono, Morton Feldman, John Cage, Vinko Globokar, Fernando Mencherini e Luciano Berio ed ha proposto inoltre pi\u00f9 di settecento opere molte delle quali in prima esecuzione assoluta offrendo debutti importanti a giovanissimi interpreti e compositori.\nTra i gli interpreti ricordiamo: il Quartetto Arditti, il Quartetto Prometeo, l'Ensemble Recherche, i Neue Vocalsolisten di Stoccarda, Butch Morris, Rohan de Saram, Lloren\u00e7 Barber, David Moss, Fatima Miranda, Elliott Sharp, Fred Frith, Bob Ostertag, Mike Svoboda, Roberto Paci Dal\u00f2 e Marino Formenti.\nLa prima edizione si svolse all'Abbazia di Fiastra e vedeva in cartellone Roberto Fabbriciani, Stefano Scodanibbio, il duo Casta\u00f1on/Ba\u00f1uelos, Giancarlo Schiaffini, Marco de Santi e Ciro Scarponi. Dal 1990 la rassegna si svolge nel Teatro Lauro Rossi di Macerata.\nDi assoluto rilievo l'edizione del 1999 dedicata a Luciano Berio e Edoardo Sanguineti (presenti al Festival), quella del 2004 con la partecipazione dell'icona del minimalismo Terry Riley e l'edizione del 2007 nella quale Karlheinz Stockhausen ha tenuto il suo ultimo concerto in Italia. Per l'etichetta tedesca col legno \u00e8 stato pubblicato il primo CD della Rassegna di Nuova Musica intitolato Playtime dedicato al compositore Fernando Mencherini prematuramente scomparso nel 1997 realizzato in co-produzione con il Teatro comunale di Cagli.\nNel 2003, per l'etichetta californiana New Albion, \u00e8 stato prodotto il CD \"Preludi\" ostinati dedicato alle musiche per pianoforte di Tonino Tesei e nel 2004, con la casa milanese Stradivarius, \"My new address\" dedicato alle musiche del contrabbassista e compositore Stefano Scodanibbio.\nSempre per l'etichetta Stradivarius \u00e8 uscito il CD \"From the new world\" che contiene le registrazioni dei concerti dedicati alla musica americana dalla Rassegna nelle edizioni 2004/2005. \nDi recente uscita (2011) con la casa discografica tedesca Wergo un disco contenente le registrazioni della XXVIII edizione con le musiche della compositrice russa Galina Ustvolskaya.\nSignificativa \u00e8 l'attenzione che RAI Radio3 ha sempre dedicato al Festival maceratese trasmettendo nel corso degli anni intere edizioni.\nNel 2007 \u00e8 stato pubblicato da Quodlibet un volume per il 25\u00ba anniversario dal titolo \"Absolument moderne - Rassegna di Nuova Musica. Macerata 1983 - 2007\" ed \u00e8 in programma per il prossimo anno l'archiviazione in digitale di tutti i documenti, registrazioni e testimonianze dei 30 anni della Rassegna. Dal 2009 l'Orchestra Filarmonica Marchigiana partecipa regolarmente ai concerti della Rassegna con vari organici orchestrali.\nNel 2011 si \u00e8 costituita l'Associazione Nuova Musica cui fanno parte come soci fondatori: Stefano Scodanibbio, Gianluca Gentili e Tonino Tesei.\nPer il 2012 \u00e8 stata attivata una collaborazione con l'Accademia di belle arti di Macerata per la creazione, ad opera degli studenti, di manifesti celebrativi del trentennale.\nDopo la scomparsa di Stefano Scodanibbio (Cuernavaca, 8 gennaio 2012) gli organizzatori della Rassegna intendono proseguire la programmazione del Festival mantenendo la rigorosa linea artistica tracciata dal Maestro maceratese. In tal senso l'Associazione Nuova Musica promuove, in collaborazione con altre associazioni, enti pubblici, ed istituzioni, eventi finalizzati alla conoscenza e alla divulgazione delle opere del repertorio contemporaneo con particolare attenzione ai lavori delle ultime generazioni di compositori.\nDal 2013 il Festival \u00e8 a cura di Gianluca Gentili con la collaborazione di Maresa Bonugli Scodanibbio e la consulenza artistica di Tonino Tesei.\nLa Rassegna di Nuova Musica \u00e8 sostenuta dal Comune di Macerata, dalla Provincia di Macerata e dalla Regione Marche.\nInterpreti e compositori 1983/2012.\nInterpreti.\nAdriano Achei, Robert Aitken. David Alberman, Magnus Andersson, Levine Andrade, Marco Angius, Gianpaolo Antongirolami, Teodoro Anzellotti, Guillermo Anzorena, Mircea Ardeleanu, Arditti String Quartet, Irvine Arditti, Marielena Arizpe, Pierre-Yves Artaud, Atem Quartet, Andrea Bacchetti, Dov Baer Scheindlin, Banda Comunale \u201cVerdi\u201d di Pollenza, Federico Ba\u00f1uelos, Lloren\u00e7 Barber, Maurizio Barbetti, Davide Bartelucci, Lisa Bartolini, Stefano Battaglia, Giorgio Battistelli, Belli Piano Duo, Enrico Belli, Maurizio Ben Omar, Aldo Bennici, Naomi Berrill, Daniela Biava, Lucia Biondo, Carlo Bonelli, Fausto Bongelli, Gabriella Bosio, Lucia Bova, Athos Bovi, Mario Bracalente, Hans Br\u00fcnig, David Brutti, Maurizio Bucci, Sylvano Bussotti, Antonio Caggiano, Dario Calderone, Claudia Calvaresi, Aldo Campagnari, Gabriella Capasso, Stefano Cardi, Giancarlo Cardini, Silvia Cardini, Alessandro Carlini, Giorgio Casadei, Giorgio Casati, Paolo Casiraghi, Elena Casoli, Gabriele Cassone, Margarita Casta\u00f1\u00f3n, Luisa Castellani, Serena Cavalletti, Tito Ceccherini, Matteo Cesari, Chris Chafe, Giacomo Coletti, Isabella Consoli, Guido Corti, Gabriele Croci, Andrea Crosara, Alvin Curran, Ivan Curzi, Massimiliano Damerini, Giovanni Damiani, Paolo Damiani, Maria Isabella De Carli, Mauro De Federicis, Marco De Santi, Rohan de Saram, Jon Deak, Marcella Decray, Kathleen Delaney, Lucy Derosier, Robert Dick, Christian Dierstein, Paolo Di Gironimo, Francesco Dillon, Francesco D\u2019Orazio, Duo Casta\u00f1\u00f3n-Ba\u00f1uelos, Duo Contemporain, Henry Domenico Durante, Ensemble Algoritmo, Ensemble Alter Ego, Ensemble Italiano di Sassofoni, Ensemble l\u2019Art pour l\u2019Art, Ensemble Recherche, Ensemble Vocale Laboratorio \u201887, Julio Estrada, Roberto Fabbriciani, Martin Fahlenbock, Daniel Fantova, Filippo Farinelli, Lucas Fels, Ciro Ferraro, Stephanie Field, Orchestra Filarmonica Marchigiana, Ensemble Andreas Fisher, Marino Formenti, Matteo Fratesi, Paolo Fratini, Paolo Fresu, Fred Frith, Cecilia Gallia, Bernhard G\u00e4rtner, Juan Carlos Garvayo, Gianluca Gentili, Carmelo Giallombardo, Massimo Gianangeli, Paolo Giaro, Vinko Globokar, Daniel Gloger, Roberta Gottardi, Danilo Grassi, Giulio Garavaglia, Mel Graves, Martina Grossi, Wolfgang G\u00fcttler, Michiko Hirayama, Luca Ieracitano, In Duo, Nicholas Isherwood, Italian Saxophone Orchestra, Roberto Jacobacci, Claudio Jacomucci, Graeme Jennings, David Kanarek, Matthias Kaul, Igor Kavulek, Noriko Kawai, Garth Knox, Anatol Kraczyna, Catharina Kroeger, Mayako Kubo, Luigi Lanzillotta, Susanne Leitz-Lorey, Othello Liesmann, Luca Lombardi, Michele Lomuto, Ciro Longobardi, Christof L\u00f6ser, Amy Luckenbach, Ludus Gravis, Nicola Luchetti, Claudio Lugo, Angelika Luz, Sabina Macculi, Gianni Maestrucci, Enrico Malatesta, Laura Mancini, Michele Marasco, Claudio Marcantoni, Mario Mariotti, Mario Marzi, Laura Masciotti, Simone Masina, Mauro Maur, Barbara Maurer, Massimo Mazzoni, Thollem McDonas, Mdi Ensemble, Melise Mellinger, Yvar Mikhashoff, Fatima Miranda, Thierry Miroglio, Brenda Mitchell, Federico Mondelci, Lawrence D. \u201cButch\u201d Morris, Maurizio Moscatelli, David Moss, Massimo Munari, Paolo Murena, Martin Nagy, Neue Vocalsolisten Stuttgart, Sabine Neumann, Nextime Ensemble, Giampaolo Nuti, Shizuyo Oka, Orchestra Filarmonica Marchigiana, Bob Ostertag, Fabrizio Ottaviucci, Lucia Paccamiccio, Ian Pace, Roberto Paci Dal\u00f2, Luigi Pagliarini, Giovanni Pantalone, Paolo Pasqualin, Andrea Passini, Stefano Pecci, Mauro Pedron, Alessandro Perpich, Giulio Petitta, Giacomo Piermatti, Piero Pietrani, Maddalena Pippa, Maurizio Pisati, Oscar Pizzo, Francesco Platoni, Enzo Porta, Quartetto Atem, Quartetto d\u2019archi O.G.I., Quartetto di Sassofoni Alea, Quartetto Prometeo, Godfried-Willem Raes, Letizia Ragazzini, Paolo Ravaglia, Terry Riley, Daniele Roccato, Marco Rogliano, Cristiano Rotatori, Rova Saxophone Quartet, Gianluca Ruggeri, Oleg Rumyantsev, Joel Ryan, Frederic Rzewski, Vincenzo Saldarelli, Massimo Salucci, Edoardo Sanguineti, Giorgia Santoro, Carles Santos, Ciro Scarponi, Giancarlo Schiaffini, Alessandro Schillaci, Steffen Schleiermacher, Astrid Schmeling, Marianne Schr\u00f6der, Michael Schr\u00f6der, Peter Schuback, Robyn Schulkowsky, Michele Scipioni, Stefano Scodanibbio, Giuseppe Scotese, Elliott Sharp, Fernando Sileoni, Adriano Silvestri, Peter S\u00f6derberg, Harry Sparnaay, Gerard St\u00e4bler, Klaus Steffes-Holl\u00e4nder, Barbara Stein, Olivia Stocco, Karlheinz Stockhausen, Markus Stockhausen, Jindrich Streit, Yukiko Sugawara, Yoichi Sugiyama, Mike Svoboda, Giulio Tampalini, Alessandro Tampieri, Tiziana Tentoni, Tonino Tesei, Jukka Tiensuu, Sebastiano Tramontana, Trio Accanto, Trio Basso, Trio Recherche, Frances-Marie Uitti, Paola Urbinati, Massimo Valentini, Alvise Vidolin, Ladislao Vieni, Filippo Vignato, Matteo Villa, Sigune Von Osten, Marcus Weiss, Chie Yoshida, Anna Zanotti, Cristina Zanotti, Biagio Zoli, Manuel Zurria.\nCompositori.\nRocco Abate, John Adams, Klaus Ager, Robert Aitken, Edgar Alandia, Federico \u00c1lvarez del Toro, Claudio Ambrosini, Georges Aperghis, Paolo Arc\u00e0, Anneli Arho, Girolamo Arrigo, Gianluca Baldi, Mauro Balma, Loren\u00e7 Barber, Richard Barrett, B\u00e9la Bart\u00f3k, Giorgio Battistelli, Ludwig van Beethoven, Alban Berg, Luciano Berio, Robert Berkman, Claudio Bilucaglia, Charles Boone, Pierre Boulez, Todd Brief, Aldo Brizzi, Leo Brouwer, Earle Brown, Anthony Burgess, Sylvano Bussotti, John Cage, Giuseppe Cangini, Chris Chafe, Gilberto Cappelli, Mauro Cardi, Giancarlo Cardini, Elliott Carter, Giulio Castagnoli, Niccol\u00f2 Castiglioni, Luigi Ceccarelli, Maria Cipollone, Nicola Cisternino, James Clapperton, Aldo Clementi, Enrico Correggia, Andreina Costantini, Henry Cowell, Lyell Creswell, George Crumb, Alvin Curran, James Dashow, Marc-Andr\u00e9 Dalbavie, Michael Daugherty, Jon Deak, Claude Debussy, Edison Denisov, Ton de Leeuw, Ernesto Garc\u00eda de Le\u00f3n, Federico \u00c1lvarez del Toro, Luis de Pablo, Robert Dick, Francesco Dillon, James Dillon, Violeta Dinescu, Marco di Bari, Eric Dolphy, Franco Donatoni, Jacob Druckman, William Duckworth, Pascal Dusapin, Dennis Eberhard, Christian Eloy, Manuel Enr\u00edquez, Julio Estrada, Roberto Fabbriciani, Ivan Fedele, Morton Feldman, Brian Ferneyhough, Lorenzo Ferrero, Michael Finissy, Riccardo Formosa, Luca Francesconi, Paolo Fresu, Fred Frith, Kazuo Fukushima, Anthony Furgess, Mario Garuti, Luis Gasser, Ada Gentile, Armando Gentilucci, Carlo Gesualdo, Dinu Ghezzo, Antonio Giacometti, Paolo Giaro Alberto Ginastera, Suzanne Giraud, Giuseppe Giuliano, Philip Glass, Vinko Globokar, Arduino Gottardo, Mel Graves, G\u00e9rard Grisey, Adriano Guarnieri, Sofija Gubajdulina, Ronald Halier, Lou Harrison, Jonathan Harvey, Hans-Joachim Hespos, Juan Hidalgo, John Hill, Francesco Hoch, Toshio Hosokawa, Alan Hovhanness, Klaus Huber, Nicolaus A. Huber, Federico Incardona, Charles Ives, Le\u00f3\u0161 Jan\u00e1cek, Guus Janssen, Keith Jarrett, Tom Johnson, Betsy Jolas, Mauricio Kagel, Matthias Kaul, Thomas Kessler, Jo Kondo, Jarek Kopelent, Jos Kunst, Gy\u00f6rgy Kurt\u00e1g, Helmut Lachenmann, Steve Lacy, Ana Lara, Mario Lavista, Micha\u00ebl Levinas, Max Lifchitz, Gy\u00f6rgy Ligeti, Magnus Lindberg, Ruggero Lolini, Luca Lombardi, Ivana Loudova, Witold Lutos\u0142awski, Diego Luzuriaga, Bruno Maderna, Giorgio Magnanensi, Gabriele Manca, Klaus Stephen Mankopf, Philippe Manoury, Giacomo Manzoni, Tom\u00e1s Marco, Miklos Maros Yori, Aki Matsudaira, Peter Maxwell Davies, Paul M\u00e9fano, Alessandro Melchiorre, Fernando Mencherini, Costin Miereanu, Ellsworth Milburn, F\u00e1tima Miranda, Pippo Molino, Marc Monnet, Claudio Monteverdi, Ennio Morricone, Lawrence D. \u201cButch\u201d Morris, David Moss, Gerhardt M\u00fcller-Goldboom, Tristan Murail, Conlon Nancarrow, Phill Niblock, Serban Nichifor, Marcos Nobre, Luigi Nono, Larry Ochs, Gy\u00f6rgy Orb\u00e1n, Bob Ostertag, Fabrizio Ottaviucci, Roberto Paci Dal\u00f2, Hilda Paredes, Arvo P\u00e4rt, Carlo Pedini, Francesco Pennisi, Jos\u00e9 A. P\u00e9rez Puentes, Paolo Perezzani, Goffredo Petrassi, Stefano Pierini, Joanne Maria Pini, Maurizio Pisati, Robert HP Platz, Roberto Portillo, Henry Pousseur, Sergio Prodigo, Sergej Prokof\u2019ev, Hora\u021biu R\u0103dulescu, Takayuki Rai, Frank Raschke, Jon Raskin, Maurice Ravel, Fausto Razzi, Steve Reich, Paolo Renosto, Roger Reynolds, Wolfgang Rihm, Terry Riley, Lucia Ronchetti, Jean Jacques Rousseau, Poul Ruders, Dane Rudhyar, Axel D. Ruoff, Antonio Russek, Joel Ryan, Frederic Rzewski, Kaija Saariaho, Michael Sahl, Vincenzo Saldarelli, Esa-Pekka Salonen, Aurelio Samor\u00ec, Edoardo Sanguineti, Carles Santos, Erik Satie, Alessandro Sbordoni, Giacinto Scelsi, Giancarlo Schiaffini, Dieter Schnebel, Alfred Schnittke, Arnold Sch\u00f6nberg, Peter Schubak, Gunther Schuller, Salvatore Sciarrino, Stefano Scodanibbio, Flavio Emilio Scogna, Giuseppe Scotese, Roger Sessions, Elliott Sharp, Kunsu Shim, Roberto Sierra, Simon &amp; Garfunkel Aleksandr, Skrjabin Dmitrij, Dmitrievic \u0160ostakovic, Gerhard St\u00e4bler, Dorrance Stalvey, Carl Steinberg, Klaus Stephen, Karlheinz Stockhausen, Igor' F\u00ebdorovi\u010d Stravinskij, Marco Stroppa, Hubert Stuppner, Mike Svoboda, Yuyi Takahashi, Yoshiisa Taira, James Tenney, Tonino Tesei, Jukka Tiensuu, Camillo Togni, Marco Tutino, Manfred Trojahn, Paolo Ugoletti, Galina Ustvolskaya, Fabio Vacchi, Ludwig van Beethoven, Edgar Var\u00e8se, Jes\u00fas Villa, Rojo Antonio Vivaldi, Andrew Voigt, Anton Webern, Hans Werner, Henze Martin Wesley-Smith, Tadeusz Wielecki, Christian Wolff, Iannis Xenakis, Isang Yun, Frank Zappa, G\u00e9rard Zinsstang, John Zorn, Tommy Zwedberg."}
{"id": "3419759", "revid": "767487", "url": "https://it.wikipedia.org/wiki?curid=3419759", "title": "Giuliano l'apostata (film)", "text": "Giuliano l'apostata \u00e8 un film muto italiano del 1920 diretto da Ugo Falena.\nTrama.\nGiuliano, valoroso soldato, \u00e8 nominato comandante dell'esercito romano - bizantino. Egli ama l'imperatrice Elena, ma \u00e8 costretto a sposare Eusebia. Le sue vittorie in Gallia gli danno una grande popolarit\u00e0 e suscitano l'invidia dell'imperatore Costanzo che lo estromette dal comando. Ma i soldati si ribellano, depongono Costanzo ed acclamano Giuliano nuovo imperatore. Intanto Eusebia fa uccidere Elena, ma poi per il rimorso si suicida.\nGiuliano vuole che l'impero torni al paganesimo ed intraprende una persecuzione dei Cristiani, ma questo gli aliena le iniziali simpatie del popolo. Durante una campagna militare in Persia viene colpito a morte da una freccia. Spira ammettendo \"vinciste Galileo\" e da allora la religione cristiana non avr\u00e0 pi\u00f9 nemici nell'impero.\nProduzione.\n\"Giuliano l'apostata\" fu il primo film prodotto dalla \"Bernini Film\", una societ\u00e0 cinematografica nata quando Ugo Falena lasciando la \"Tespi Film\" dopo che questa era stata acquistata da alcuni imprenditori romani, costitu\u00ec, con alcuni soci questa nuova azienda nel settembre 1919. Falena port\u00f2 nella \"Bernini\", di cui fu nominato \"direttore artistico\", anche molti degli artisti e tecnici che avevano lavorato con lui alla \"Tespi\", tra cui Ileana Leonidoff e Silvia Malinverni.\nIl programma della nuova azienda era di \u00absubordinare il criterio della quantit\u00e0 a quello della qualit\u00e0\u00bb. Per questo nella retorica prosa del tempo questa prima produzione venne presentata come una occasione in cui \u00abaltri artisti geniali si affiancano in questa raffigurazione storica del IV secolo, per comporre una visione cinematografica completa in cui tre arti sorelle si danno la mano\u00bb. Il riferimento era alla partecipazione al film di Falena del compositore Luigi Mancinelli, autore delle musiche che, con dischi a parte, accompagnavano la pellicola muta, e dello scenografo Duilio Cambellotti, che aveva gi\u00e0 disegnato le scene della prima edizione della dannunziana \"La nave\" nel 1912, dopo averne illustrato la scena teatrale in occasione della \"prima\" (Roma, Teatro Argentina, 11 gennaio 1908).\nIl film venne realizzato nella seconda met\u00e0 del 1919 con un considerevole sforzo produttivo per il quale fu impegnata \u00abuna falange di generici di indiscusso valore, con un'esibizione di complesso che raramente \u00e8 dato di ammirare\u00bb. In particolare non si bad\u00f2 a spese per i costumi che furono effettivamente realizzati con tessuti di pregio e preziose decorazioni. Pur avendo ottenuto il visto della censura nel settembre del 1919, esso pot\u00e9 essere distribuito solo ad iniziare dal maggio del 1920. La distribuzione fu affidata alla \"Cito cinema\", societ\u00e0 che fu poi travolta dalla stessa crisi bancaria che coinvolse anche l'U.C.I..\nAccoglienza.\nNonostante lo sforzo produttivo, \"Giuliano l'apostata\" registr\u00f2 giudizi fortemente contrastanti. Vi fu infatti chi lo defin\u00ec \u00abuna costruzione vitale e vivente (che) dal prologo all'epilogo \u00e8 organizzata mirabilmente, con senso squisito e profondo della tecnica teatrale\u00bb, lodando in particolare \u00abla grandiosit\u00e0 delle varie visioni, la loro intensit\u00e0 drammatica, la ricchezza intelligente degli addobbi e degli abbigliamenti, l'interpretazione sempre efficace degli attori\u00bb.\nAl contrario, altri sostennero con altrettanta ed opposta convinzione che \u00abci\u00f2 che difetta nel film \u00e8 il soggetto e l'interpretazione e la loro meschinit\u00e0 \u00e8 tanto pi\u00f9 rilevante quanto pi\u00f9 \u00e8 fastosa la messa in scena. Stupisce che Falena, uomo di teatro, abbia potuto imbastire una tale trama senza accorgersi che essa da sola non poteva presentare un particolare interesse; non al cinematografo pareva di assistere, ma a visioni di lanterna magica (con) interpreti che pi\u00f9 infelici non si potevano scegliere\u00bb.\nMolti anni dopo, lo storico del cinema muto italiano Aldo Bernardini ha dato sul film - una copia del quale \u00e8 oggi conservata presso la Cineteca Nazionale - un giudizio pi\u00f9 meditato riconoscendogli \u00abuna messa in scena sontuosa e per certi aspetti anche coraggiosa nella proposta di una interpretazione non banale dell'opera dell'imperatore Giuliano\u00bb."}
{"id": "3419769", "revid": "767487", "url": "https://it.wikipedia.org/wiki?curid=3419769", "title": "Gli invincibili fratelli Maciste", "text": "Gli invincibili fratelli Maciste \u00e8 un film del 1964, diretto da Roberto Mauri.\nTrama.\nIl principe Akim sta facendo costruire dai due fratelli Maciste un sontuoso tempio per onorare gli dei. Ma una strega di un mondo sotterraneo rapisce la sua ragazza Jhana e cos\u00ec Akim \u00e8 costretto a mandare in soccorso i due fratelli."}
{"id": "3419776", "revid": "28592", "url": "https://it.wikipedia.org/wiki?curid=3419776", "title": "Conte Orlov", "text": ""}
{"id": "3419777", "revid": "767487", "url": "https://it.wikipedia.org/wiki?curid=3419777", "title": "Il gladiatore che sfid\u00f2 l'impero", "text": "Il gladiatore che sfid\u00f2 l'impero \u00e8 un film del 1965 diretto da Domenico Paolella.\nTrama.\nLucio Quintilio \u00e8 interessato ad un inestimabile tesoro custodito con gelosia dai Traci a tal punto da sfidare il Senato e tradire la propria patria.Il console Metello allora chiede aiuto al greco Spartaco per fermare Quintilio."}
{"id": "3419779", "revid": "1305772", "url": "https://it.wikipedia.org/wiki?curid=3419779", "title": "Giuseppe Missori (cacciatorpediniere)", "text": "Il Giuseppe Missori \u00e8 stato un cacciatorpediniere (e successivamente una torpediniera) della Regia Marina.\nStoria.\nImpostata prima del primo conflitto mondiale, la nave entr\u00f2 in servizio nel marzo del 1916.\nIl 3 maggio 1916 il \"Missori\", al comando del capitano di corvetta Ferrero, usc\u00ec in mare insieme agli esploratori \"Pepe\" e \"Rossarol\" ed al gemello \"Nullo\" per fornire supporto a distanza ai cacciatorpediniere \"Zeffiro\" e \"Fuciliere\", impegnati nella posa di un campo minato nelle acque prospicienti Sebenico. Al largo di Punta Maestra la formazione italiana avvist\u00f2 quattro cacciatorpediniere (classe \u00abVelebit\u00bb) e sei torpediniere austro-ungariche e diresse per attaccarle. Mentre le navi avversarie facevano rotta per Pola, quelle italiane, al loro inseguimento, furono assalite da tre idrovolanti, che poterono respingere; alle 15.50, tuttavia, dato che da Pola erano usciti a supporto delle navi austro-ungariche anche un incrociatore ed altre due siluranti, la squadra italiana dovette ripiegare ed allontanarsi.\nIl 12 giugno dello stesso anno \"Nullo\" e \"Missori\" fornirono supporto ad un gruppo di siluranti (cacciatorpediniere \"Zeffiro\", \"Fuciliere\" ed \"Alpino\", torpediniere \"30 PN\" e \"46 PN\") che avrebbe poi intrapreso il forzamento del porto di Parenzo.\nL'1-2 novembre \"Nullo\" e \"Missori\", insieme agli esploratori \"Pepe\" e \"Poerio\", furono designati per fornire eventuale supporto all'.\nIl 19 ottobre 1917 lasci\u00f2 Brindisi insieme agli esploratori \"Aquila\" e \"Sparviero\", agli incrociatori britannici \"Gloucester\" e \"Newcastle\" ed ai cacciatorpediniere \"Commandant Rivi\u00e9re\", \"Bisson\", \"Bory\" (francesi), \"Indomito\" e \"Mosto\" (italiani) per unirsi ad altre unit\u00e0 italiane poste all'inseguimento di un gruppo di navi austroungariche (esploratore \"Helgoland\", cacciatorpediniere \"Lika\", \"Triglav\", \"T\u00e1tra\", \"Csepel\", \"Orjen\" e \"Balaton\") che erano uscite da Cattaro per attaccare convogli italiani. \"Helgoland\" e \"Lika\", non essendo stati trovati convogli, si portarono in vista di Brindisi per farsi inseguire dalle navi italiane ed attirarle nella zona d'agguato dei sommergibili \"U 32\" ed \"U 40\", ma dopo un lungo inseguimento che vide anche alcuni attacchi aerei alle unit\u00e0 nemiche, tutte le navi italiane tornarono in porto senza danni.\nNella notte tra il 1\u00b0 ed il 2 luglio 1918 il \"Missori\" ed i cacciatorpediniere \"Sirtori\", \"Stocco\", \"Acerbi\", \"Orsini\", \"La Masa\" ed \"Audace\" fornirono supporto a distanza ad una formazione (torpediniere \"64 PN\", \"65 PN\", \"66 PN\", \"40 PN\" e \"48 OS\", pi\u00f9, in appoggio, \"Climene\" e \"Procione\") che bombard\u00f2 le linee austro-ungariche tra Cortellazzo e Caorle e simul\u00f2 poi uno sbarco (torpediniere \"15 OS\", \"18 OS\" e \"3 PN\" e pontoni da sbarco fittizi a rimorchio) per distrarre le truppe nemiche. Il gruppo dei cacciatorpediniere si scontr\u00f2 anche con i cacciatorpediniere austroungarici \"Csikos\" e \"Balaton\" e con due torpediniere: dopo un breve scambio di cannonate, durante il quale le navi avversarie, specie il \"Balaton\", ebbero alcuni danni, le unit\u00e0 italiane poterono proseguire nel loro compito, mentre quelle austriache ripiegavano verso Pola.\nIl 3 novembre 1918 il \"Missori\" salp\u00f2 da Venezia insieme ai cacciatorpediniere \"Audace\", \"La Masa\" e \"Fabrizi\" (cui poi si aggiunsero le torpediniere \"Climene\" e \"Procione\", partite da Cortellazzo) e fece rotta per Trieste, dove la formazione giunse alle 16.10 sbarcando 200 carabinieri ed il generale Carlo Petitti di Roreto, che, tra la folla acclamante, proclam\u00f2 l'annessione della citt\u00e0 all'Italia.\nIl 5 novembre il \"Missori\" e tre altri cacciatorpediniere (\"La Masa\", \"Pilo\" ed \"Abba\"), insieme alla vecchia corazzata \"Saint Bon\", fecero il loro ingresso nel porto di Pola, dopo di che reparti imbarcati sulle unit\u00e0, nei giorni seguenti, procedettero all'occupazione della citt\u00e0.\nPosteriormente al 1918 il \"Missori\" fu a lavori di modifica che videro la sostituzione dei cannoni da 76\u00a0mm con 5 da 102 e l'imbarco di 2 mitragliere da 40\u00a0mm; il dislocamento a pieno carico sal\u00ec a 900 tonnellate.\nNel 1929 la nave fu declassata a torpediniera.\nNel mattino del 6 agosto 1928 il \"Missori\" salp\u00f2 da Pola insieme a numerose altre unit\u00e0 per un'esercitazione che avrebbe coinvolto anche l'incrociatore leggero \"Brindisi\", l'esploratore leggero \"Aquila\" e la scorta della V Flottiglia Cacciatorpediniere (di cui il \"Missori\" faceva parte), in navigazione da Parenzo a Pola: l'esercitazione prevedeva un attacco simulato alla formazione da parte dei sommergibili \"F 14\" ed \"F 15\". Alle 8.40 \u2013 con cielo sereno, mare mosso e vento montante \u2013 il cacciatorpediniere \"Giuseppe Cesare Abba\", che precedeva il Missori, avvist\u00f2 l\u2019\"F 14\" a dritta, al traverso, e lo segnal\u00f2 alle altre unit\u00e0; l'individuazione del periscopio rivel\u00f2 per\u00f2 che il sommergibile si trovava solo a pochi metri di distanza. A bordo del \"Missori\", che seguiva l\u2019\"Abba\" da poca distanza, l'equipaggio teneva d'occhio soprattutto la probabile zona d'attacco, sulla dritta, cos\u00ec che l\u2019\"F 14\" fu avvistato solo quando era a 180-160 metri di distanza; a nulla valsero le manovre del \"Missori\" (timone a dritta e macchine indietro tutta) e del sommergibile (accostata a dritta), che si trovava pressoch\u00e9 immobile, quasi in affioramento: il cacciatorpediniere speron\u00f2 l\u2019\"F 14\" a poppavia del portello di poppa, provocandone il rapido affondamento 7 miglia ad ovest di San Giovanni in Pelago (Pola). Nonostante i tentativi di soccorso l'intero equipaggio dell\u2019\"F 14\", intrappolato nel sommergibile rimasto in gran parte asciutto, per\u00ec prima di poter essere salvato. Il \"Missori\" ebbe la prua danneggiata nella collisione, e dovette effettuare le riparazioni in bacino.\nNel 1936-1938 la \"Missori\" partecip\u00f2 alla guerra civile spagnola, svolgendo azioni a contrasto del contrabbando di armi in favore delle truppe repubblicane spagnole nel canale di Sicilia.\nAll'ingresso dell'Italia nella seconda guerra mondiale la \"Missori\" faceva parte della VI Squadriglia Torpediniere (\"Pilo\", \"Stocco\", \"Sirtori\").\nDurante la guerra fu adibita principalmente a compiti di scorta, operando sulle rotte della Libia, nel Tirreno meridionale, in Adriatico e nelle acque della Sicilia.\nIl 27-28 giugno 1940 \"Missori\" e \"Pilo\" effettuarono il trasporto di rifornimenti e di 52 militari da Taranto a Tripoli.\nDall'8 al 10 febbraio 1941 la nave scort\u00f2, insieme al cacciatorpediniere \"Turbine\" ed alle torpediniere \"Orsa\" e \"Cantore\", il primo convoglio con truppe dell'Afrika Korps (piroscafi \"Ankara\", \"Alicante\", \"Arcturus\"), che dovette temporaneamente sostare a Palermo per non imbattersi nella Forza H britannica; le navi furono anche attaccate da aerei il 14, mentre rientravano dalla Libia, ma non subirono danni.\nAlle 8.30 dell'11 febbraio la \"Missori\" lasci\u00f2 Tripoli per scortare a Palermo e Napoli, insieme all'incrociatore ausiliario \"Deffenu\", i piroscafi \"Bainsizza\", \"Sabaudia\", \"Motia\" ed \"Utilitas\". Dopo due infruttuosi attacchi da parte del sommergibile HMS \"Truant\" (il primo in posizione 33\u00b036' N e 12\u00b053' E, il secondo nel punto 33\u00b046' N e 12\u00b057' E) il convoglio rientr\u00f2 nel porto libico; ne ripart\u00ec alle 23.30 dello stesso giorno, arrivando poi in Italia senza problemi.\nIl 10 aprile salp\u00f2 da Palermo per scortare a Tripoli, insieme alle torpediniere \"Montanari\" e \"Perseo\", i piroscafi \"Bosforo\" ed \"Ogaden\" e le navi cisterna \"Persiano\" e \"Superga\"; il convoglio sub\u00ec due attacchi di sommergibili: il primo, infruttuoso, il giorno 11, da parte dell'HMS \"Upholder\", al largo di Capo Bon; il secondo, l'indomani, da parte dell'HMS \"Tetrarch\", si concluse con l'affondamento della \"Persiano\" in posizione 33\u00b029' N e 14\u00b001' E. Da Malta salp\u00f2 inoltre per intercettare il convoglio una formazione composta dai cacciatorpediniere \"Jervis\", \"Janus\", \"Nubian\" e \"Mohawk\", ma le due formazioni non si incontrarono.\nNei giorni successivi al 16 aprile prese parte alle operazioni di soccorso dei naufraghi del convoglio \u00abTarigo\u00bb, distrutto da una formazione di cacciatorpediniere britannici.\nIl 3 giugno 1941 fece parte della scorta del convoglio \u00abAquitania\u00bb: lo formavano i mercantili \"Aquitania\", \"Caffaro\", \"Nirvo\", \"Montello\", \"Beatrice Costa\" e la nave cisterna \"Pozarica\", in rotta Napoli-Tripoli con la scorta, oltre che del \"Missori\", dei cacciatorpediniere \"Dardo\", \"Aviere\", \"Geniere\" e \"Camicia Nera\"; il 4 giugno, mentre le navi si trovavano ad una ventina di miglia dalle isole Kerkennah, furono attaccate da aerei che colpirono il \"Montello\", che esplose senza lasciare superstiti, e la \"Beatrice Costa\", che, irrimediabilmente danneggiata, dovette essere abbandonata ed affondata dal \"Camicia Nera\".\nAlla proclamazione dell'armistizio la \"Missori\" si trovava a Durazzo e l\u00ec fu catturata dai tedeschi il 10 settembre 1943, dopo aver cannoneggiato le postazioni tedesche insieme alla \"Pilo\" ed al piroscafo \"Marco\".\nIncorporata nella Kriegsmarine come \"TA 22\", l'unit\u00e0 effettu\u00f2 una prima missione di scorta \u2013 tra il 25 ed il 26 settembre, ad un convoglio composto dai piroscafi \"Italia\" ed \"Argentina\" e insieme alla \"Pilo\" ed all'incrociatore ausiliario \"Arborea\" \u2013 ancora con equipaggio italiano, ma sotto la sorveglianza dei tedeschi (durante tale missione l'equipaggio della \"Pilo\" riusc\u00ec a sopraffare i tedeschi e condurre la nave in Italia).\nIl 6 ottobre 1943 l'equipaggio italiano riusc\u00ec a sabotare la torpediniera, che pot\u00e9 tuttavia essere riparata dai tedeschi.\nIl 25 giugno 1944 la nave fu gravemente danneggiata da aerei inglesi mentre si trovava a sudest di Trieste, ma pot\u00e9 essere rimorchiata comunque nel porto giuliano. I danni risultarono pressoch\u00e9 irreparabili, dunque la torpediniera fu posta in disarmo l'11 agosto 1944 e privata di tutto ci\u00f2 che poteva essere riutilizzato.\nIl 3 maggio 1945 la \"TA 22\" si autoaffond\u00f2 nel vallone di Muggia.\nIl relitto fu recuperato nel 1949 e demolito."}
{"id": "3419782", "revid": "438678", "url": "https://it.wikipedia.org/wiki?curid=3419782", "title": "La congiura dei Fieschi (film)", "text": "La congiura dei Fieschi \u00e8 un film muto italiano del 1921 diretto da Ugo Falena, ispirato al dramma \"La congiura di Fiesco a Genova\" (1784) di Friedrich Schiller.\nTrama.\nIl nobile Gian Luigi Fieschi, nella notte tra il 2 e il 3 gennaio 1547, congiura contro il doge Andrea Doria accusato di governare in modo dispotico la Repubblica di Genova."}
{"id": "3419786", "revid": "110157", "url": "https://it.wikipedia.org/wiki?curid=3419786", "title": "Ataliva", "text": "Ataliva \u00e8 un comune situato a nord-est del Dipartimento di Castellanos all'interno della Provincia di Santa Fe nello stato dell'Argentina a 89 metri sopra il livello del mare. Ataliva dista circa da Humberto 1\u00ba e circa da Santa Fe.\nSociet\u00e0.\nEvoluzione demografica.\nLa Popolazione di Ataliva \u00e8 di 2.065 abitanti (\"Fonte Indec, 2010\")\nAmministrazione.\nIl sindaco di Ataliva \u00e8 Fabio S\u00e1nchez.\nGemellaggio.\nAtaliva \u00e8 gemellata con:\nSanto Patrono.\nIl Santo patrono di Ataliva \u00e8 San Rocco.\nTradizioni e folclore.\nFesta provinciale del Chorizo.\nLa Festa provinciale del Chorizo si tiene tutti gli anni ad Ataliva la prima met\u00e0 di dicembre."}
{"id": "3419792", "revid": "599013", "url": "https://it.wikipedia.org/wiki?curid=3419792", "title": "Marcone Amaral Costa J\u00fanior", "text": "Carriera.\nClub.\nDurante la sua carriera ha giocato con varie squadre di club, iniziando la sua carriera professionistica nel Vit\u00f3ria.\nNazionale.\nConta 28 presenze con la Nazionale qatariota."}
{"id": "3419793", "revid": "2043462", "url": "https://it.wikipedia.org/wiki?curid=3419793", "title": "Massimiliano Eugenio d'Asburgo-Lorena", "text": "Biografia.\nEra il secondogenito dell'arciduca Ottone Francesco d'Asburgo-Lorena, e di sua moglie, Maria Giuseppina di Sassonia e fu il fratello minore del futuro imperatore Carlo I d'Austria.\nPrima Guerra Mondiale.\nNella prima guerra mondiale Massimiliano serv\u00ec nell'esercito austro-ungarico. Raggiunse nel 1915 il grado di capitano di corvetta nella marina austro-ungarica.\nNel febbraio del 1917 Massimiliano fu inviato a Berlino per rendere noto in maniera ufficiale all'imperatore tedesco Guglielmo II l'ascesa del fratello come imperatore d'Austria-Ungheria. \nNel giugno 1918 partecip\u00f2 all'assalto austriaco sul Dosso Alto. A causa di una granata che esplose vicino a lui, ruppe il timpano che gli caus\u00f2 una certa sordit\u00e0. Tuttavia, nel mese di agosto gli italiani conquistarono nuovamente Dosso Alto.\nDopo la fine della guerra alcuni nobili e militari suggerirono che egli dovesse convincere suo fratello ad abdicare e nominarsi Reggente dell'Impero per il piccolo nipote Otto. Siccome Carlo I non partecipava pi\u00f9 agli affari di stato dal 7 novembre 1918, ma era ancora imperatore, questo suggerimento non era conforme alle regole dinastiche della famiglia.\nMatrimonio.\nSpos\u00f2 il 29 novembre 1917 a Laxenburg, presso Vienna, la principessa Franziska zu Hohenlohe-Waldenburg-Schillingsf\u00fcrst, figlia del principe Konrad zu Hohenlohe-Waldenburg-Schillingsf\u00fcrst e della contessa Franziska von Sch\u00f6nborn-Buchheim. Ebbero due figli: \nMorte.\nIl 12 novembre 1918 l'Assemblea nazionale provvisoria dell'Austria aveva proclamato il paese una repubblica. Il 3 aprile 1919, in base alla legge approvata dall'Assemblea Nazionale Costituzionale nel febbraio precedente stabiliva che membri dell'ex famiglia regnante potevano vivere in Austria solo se rinunciavano ai loro titoli nobiliari, alle loro rendite e alle loro aspirazioni monarchiche. Massimiliano prefer\u00ec vivere al di fuori dell'Austria, seguendo l'esempio dell'ultima coppia imperiale.\nMassimiliano e la sua famiglia, nel 1919, vennero autorizzati a vivere in Svizzera, a condizione che egli non partecipasse in attivit\u00e0 politica (la stessa autorizzazione fu data a suo fratello e alla sua famiglia, che si trasferirono l\u00ec nel marzo 1919). La famiglia di Massimiliano si trasfer\u00ec poi in Baviera, dove vissero a Monaco di Baviera e in una casa lungo il lago di Starnberg. Pi\u00f9 tardi si trasfer\u00ec in Francia. Durante il suo esilio Massimiliano utilizz\u00f2 lo pseudonimo di \"barone von Kyburg\" e si laure\u00f2 in giurisprudenza. \nNell'aprile 1922 partecip\u00f2 al funerale del fratello Carlo a Funchal, a Madeira. Nel giugno del 1923 Massimiliano cit\u00f2 in giudizio il segretario privato del suo defunto fratello, il conte von Steiner, per frode per la vendita di alcuni gioielli di famiglia. \nNel novembre 1933, il governo della Repubblica d'Austria, sotto il cancelliere Engelbert Dollfuss, diede il permesso a Massimiliano di risiedere in Austria.\nMor\u00ec il 19 gennaio 1952, all'et\u00e0 di 56 anni, per un attacco di cuore a Nizza. Le sue spoglie giacciono in un sarcofago nella cripta della chiesa a Altshausen (il luogo di sepoltura dei duchi di W\u00fcrttemberg). Il corpo \u00e8 stato riseppellito nella chiesa collegiata di San Pietro a Salisburgo il 4 aprile 2019."}
{"id": "3419794", "revid": "287204", "url": "https://it.wikipedia.org/wiki?curid=3419794", "title": "Die tote Stadt", "text": "Die tote Stadt (\"La citt\u00e0 morta\" in tedesco) \u00e8 un'opera in tre atti di Erich Wolfgang Korngold, su libretto scritto dallo stesso Korngold insieme a Paul Schott (pseudonimo del padre Julius Korngold), basato sul romanzo breve \"Bruges-la-Morte\" di Georges Rodenbach. Si tratta di un racconto simbolista che risente molto dell'influenza di Maeterlinck e di Poe. \nNel 1920 venne portata in scena (premi\u00e8re) contemporaneamente nel Theater der Stadt di Colonia, con Johanna Klemperer, diretta da Otto Klemperer, e nel National-Stadttheater di Amburgo diretta da Egon Pollak.\nTrama.\nL'azione si svolge a Bruges alla fine dei XIX secolo. Gli avvenimenti della visione, che compongono il II e parte del I e III Atto, si immaginano accadere parecchie settimane dopo quelli del primo atto.\nAtto I.\nA Bruges Paul piange la perdita della sua giovane sposa, Marie. Questa citt\u00e0 morta, con le sue campane, le vecchie case in rovina, l'acqua stagnante nei canali, le chiese malinconiche e i chiostri, \u00e8 un ammonimento costante alla morte e alla caducit\u00e0 delle cose, ed \u00e8 diventata per lui il simbolo della moglie morta e del passato. In una stanza della casa - un 'tempio delle memorie della moglie' - il giovane ha conservato tutto ci\u00f2 che gli ricorda la sua amata scomparsa: mobili, cimeli, fotografie, un grande quadro che la ritrae con il suo liuto e, soprattutto, una treccia dei suoi capelli d'oro, che, conservata con grande cura, splende da dentro una teca di cristallo, i capelli preziosi di cui il giovane adorava la fragranza e la bellezza. \nFrank, un amico di Paul, che \u00e8 appena arrivato a Bruges, lo trova in uno strano stato di crisi. Paul ha incontrato una donna con una straordinaria rassomiglianza con la morta, che lo ha lasciato eccitato e confuso. Il giovane non resiste all'impulso di invitarla nella sua casa. La vuole veder camminare nella 'stanza di Marie', perch\u00e9 la morte ritorni vita.\nLa giovane arriva - Marietta, una ballerina di Lille. La donna canta una canzone, accompagnandosi con il liuto, il canto di un \u00abamore fedele destinato a morire\u00bb, che assume per Paul un grande significato. Marietta danza - ed eccita i sensi del giovane. Paul cede alla seduzione e tenta di abbracciarla. Scostandosi bruscamente da lui, la giovane si impiglia nella tenda che copre il ritratto di Marie, scoprendolo. Paul rimane sconvolto perch\u00e9 pensa che sua moglie e Marietta siano la stessa persona (\"Lo stesso scialle, lo stesso liuto?\"); Marietta si ritrae perch\u00e9 deve andare alla sua prova - \u00e8 Hel\u00e8ne in \"Robert le diable\" di Meyerbeer. Paul \u00e8 lacerato tra sentimenti contraddittori di lealt\u00e0 alla sua amata Marie e di rinnovato desiderio. In questo stato di tensione estrema il giovane ha una visione. In un'apparizione sorta dalla sua coscienza e dalla sua immaginazione, Marie esce dal ritratto. Paul le dice di esserle rimasto fedele; i suoi capelli proteggono la casa. La visione a poco a poco svanisce: \u00abEsci alla vita, un'altra ti chiama - vedi e intendi ...\u00bb. E al posto di Marie, Paul improvvisamente vede Marietta, che danza in completo abbandono.\nAtto II.\nLa visione continua. Paul si vede sulla riva solitaria di un canale di fronte alla casa di Marietta. Il giovane sta a osservarla e rivela ai \u00abferrei confessori\u00bb - le campane di Bruges - il travaglio interiore delle sue paure e della sua coscienza, lacerata dal senso di colpa. La sua ricerca dell'anima della moglie morta lo ha fatto cadere vittima del corpo di una donna viva, dai cui vizi si sente ad un tempo attratto e respinto.\nPaul vede Brigitta, la sua vecchia e fedele governante che lo ha lasciato perch\u00e9 \u00e8 venuto meno alla sua fedelt\u00e0 a Marie - la donna \u00e8 ora una novizia in un gruppo di Beghine. Improvvisamente una strana figura si avvicina alla casa di Marietta - si tratta di Frank. Anch'egli ha ceduto alle arti della seduttrice. Paul gli strappa di mano le chiavi della casa della donna - Frank non \u00e8 pi\u00f9 suo amico.\nRidendo e cantando, gli attori della troupe di Marietta ora si avvicinano in barca. Paul si ritira e li sta ad ascoltare senza essere visto. Appare una nuova, e sulle prime felice immagine: si canta una serenata per Marietta; la giovane appare abbracciata con il ballerino Gaston. Ognuno \u00e8 felice; si beve e si canta \u00abAbbasso Bruges!\u00bb. Poi Marietta suggerisce di provare all'aperto la scena di Hel\u00e8ne da \"Robert le diable\". Victorin, il direttore di scena, fischietta il motivo dell'Opera, quello della Resurrezione. Dalla vicina cattedrale giunge il suono di un organo, e nel chiostro le Beghine, testimoni spettrali e silenziose, appaiono alle finestre. Il cielo \u00e8 attraversato da nembi minacciosi; le campane, incessanti, suonano a morto. Sembra quasi che questa pia, morta citt\u00e0 voglia alzare la sua protesta. Appena Marietta, seguendo la sua parte, si alza dalla panchina che sembra rappresentare una bara, e incomincia la sua danza seducente con Gaston, Paul si precipita fuori dal suo nascondiglio. Il dileggio di Marietta per la resurrezione, una concezione che \u00e8 sacra al giovane, lo ha mandato su tutte le furie. \u00abTu una donna risorta! Mai!\u00bb. \nMarietta allontana gli amici e rimane sola con Paul. Il giovane le getta in faccia le sue accuse, le rivela i sentimenti che ha tentato di soffocare, e, soprattutto, le dice che in lei ha amato soltanto la moglie scomparsa. Profondamente ferita, Marietta accetta la sfida con la morta rivale. Facendo appello a tutti i suoi poteri di seduzione, ancora una volta la donna attira a s\u00e9 Paul. Ormai incapace di controllarsi, il giovane cede. Vuole entrare nella casa della giovane. \u00abNo - grida Marietta - andiamo nella tua, nella sua\u00bb. La donna vuole passarvi la notte con lui per scacciare per sempre il fantasma.\nAtto III.\nLa mattina seguente Paul trova Marietta nella stanza di Maria, in piedi di fronte al ritratto, trionfante. \u00c8 il giorno della grande processione sacra. Marietta vuole guardarla da quella stanza. \nDall'esterno giungono i canti dei fanciulli, e si incomincia a udire il misterioso ritmo di marcia che accompagna la processione. Paul, totalmente assorbito nell'avvincente cerimonia, si abbandona alla descrizione della processione. La aprono i fanciulli che indossano brillanti vesti immacolate, seguiti dai frati che portano le statue e gli stendardi della chiesa. Si avanza poi il gruppo storico, impersonato dai notabili della citt\u00e0 che indossano costumi da cavalieri, come se fossero usciti da una tela di Memling o Van Eyck. E quando appare il Vescovo, portando il santo reliquiario d'oro, tutti cadono in ginocchio. Anche Paul si inginocchia.\nMarietta lo guarda irridente, \"E dunque religioso!\". La donna, presa da un impulso demoniaco cerca di profanare i sentimenti di Paul, a provare su di lui il suo potere erotico. Paul la deve baciare in quel preciso momento, ma Paul la respinge disgustato. Di nuovo il giovane viene sopraffatto dal conflitto della sua coscienza e crede di vedere la processione entrare minacciosa nella stanza. Marietta deride lui e le sue superstizioni. Cercando di controllarsi Paul difende solennemente la sua fede nell'amore e nella lealt\u00e0, provocando ancora di pi\u00f9 i motteggi della donna. Marietta lo accusa brutalmente di ipocrisia e debolezza. Paul le grida di andarsene, ma la donna rifiuta, correndo invece al ritratto di Marie. \u00ab\u00c8 cominciata la lotta - la vita contro la morte\u00bb. Marietta scopre la teca di cristallo che contiene i capelli di Marie. \u00abAh, i suoi capelli!\u00bb. Paul tenta di strappargliela, ma la giovane se la avvolge attorno al collo e, ridendo sarcastica, comincia a danzare. Infuriato, Paul la afferra, la getta al suolo e la strangola con la treccia. \u00abOra \u00e8 esattamente come lei - Marie!\u00bb.\nPaul \u00e8 circondato dalle tenebre - la visione \u00e8 finita. Lentamente ritorna la luce e Paul si riscuote. Vede i capelli nella teca, nessuno li ha toccati. \nBrigitta viene ad annunciare che la signora che \u00e8 venuta a visitarlo, all'angolo si \u00e8 girata tornando sui suoi passi. Entra Marietta - si \u00e8 dimenticata l'ombrello e le rose - \u00abun segno che dovrei rimanere?\u00bb. Ma quando Paul rimane silenzioso, la giovane sorride, alza le spalle e fa per uscire. Sulla porta incontra Frank, che si inchina al suo passaggio. \u00abAllora, era quello il miracolo?\u00bb \u00abSi \u00e8 proprio trattato di un miracolo\u00bb. \nPaul non la vedr\u00e0 mai pi\u00f9. Un sogno di amara realt\u00e0 ha distrutto la sua fantasia. \u00abA che punto il lutto per i nostri cari distrugge noi stessi?\u00bb. Paul se ne andr\u00e0 da Bruges, la citt\u00e0 della morte. \nSulla terra non ci pu\u00f2 essere nessun ricongiungimento con quelli che ci hanno lasciati, nessuna resurrezione."}
{"id": "3419798", "revid": "38120", "url": "https://it.wikipedia.org/wiki?curid=3419798", "title": "Die Tote Stadt", "text": ""}
{"id": "3419803", "revid": "449371", "url": "https://it.wikipedia.org/wiki?curid=3419803", "title": "Jimmy George", "text": "Storia.\nCarriera.\nLa passione per la pallavolo gli venne tramandata dal padre, Joseph, che lo fece giocare gi\u00e0 dalla tenera et\u00e0.\nDa ragazzo gioc\u00f2 nella squadra della St. Joseph's High School di Peravoor, poi nel 1970 entr\u00f2 a far parte della squadra dell'Universit\u00e0 di Calicut e nel 1973 di quella del St. Thomas College. Dallo stesso anno divenne capitano della squadra della Kerala University, con la quale vinse per quattro volte il campionato nazionale universitario indiano.\nIn quegli anni entr\u00f2 a far parte della nazionale indiana con cui disput\u00f2 i Giochi Asiatici di Teheran 1974 e Bangkok 1978.\nNel 1975 vinse il G.V. Raja Award, poi nel 1976 fu premiato con il Manorama Award per il migliore sportivo del Kerala e, nello stesso anno, lasci\u00f2 gli studi di medicina per entrare nella Polizia del Kerala. Nel 1977 ricevette l'Arjuna Award, la pi\u00f9 grande onorificenza dello sport indiano.\nLa passione per la pallavolo per\u00f2 rimase molto forte e, non appena ricevette una proposta da una formazione degli Emirati Arabi, l'Abu Dhabi Sports Club, fece le valigie e part\u00ec. Ad Abu Dhabi si guadagn\u00f2 il titolo di miglior giocatore e vinse il campionato, nonostante la concorrenza, tanto da incominciare a sognare un'esperienza in Europa.\nNel 1982, sbarc\u00f2 a Roma in cerca di un ingaggio. Incominci\u00f2 a sostenere una serie di provini, prov\u00f2 prima a Ugento poi a Pineto ma la squadra che credette in lui fu la Pallavolo Treviso.\nNel 1985 divent\u00f2 capitano della nazionale e nel 1986 vince il torneo internazionale India Gold Cup a Hyderabad e la medaglia di bronzo ai Giochi asiatici di Seul. \nNello stesso anno venne ingaggiato dalla Gabeca Montichiari.\nIl 30 novembre, mentre si stava recando a Modena per una partita amichevole, perse la vita in un incidente stradale. Sua moglie aspettava un figlio, Joseph George, che nacque due mesi dopo la sua morte.\nDopo la morte.\nDopo la tragica scomparsa, in sua memoria, \u00e8 stata costituita la Jimmy George Foundation, che ha istituito il Premio Jimmy George per il migliore sportivo del Kerala e delle borse di studio per studenti della St.Joseph High School e del Devagiri College.\nGli sono stati intitolati il Palazzetto dello Sport di Montichiari e i palazzetti di Trivandrum, di Peravoor e del St.Thomas College. Ogni anno a Montichiari viene organizzato il torneo Memorial Jimmy George, per squadre giovanili. Inoltre il premio per la tifoseria pi\u00f9 corretta della Serie A porta il suo nome.\nDal 1989 la Kerala Volleyball League of North America organizza il Jimmy George Super Trophy Volleyball Tournament.\nNel 2000 Jimmy George fu proclamato migliore sportivo del Kerala del ventesimo secolo."}
{"id": "3419804", "revid": "438678", "url": "https://it.wikipedia.org/wiki?curid=3419804", "title": "Il natalizio della nonna", "text": "Il natalizio della nonna \u00e8 un film muto italiano del 1924 diretto da Ugo Falena."}
{"id": "3419807", "revid": "767487", "url": "https://it.wikipedia.org/wiki?curid=3419807", "title": "Senza paura (film)", "text": "Senza paura \u00e8 un film del 1999 ed \u00e8 il primo lungometraggio del regista romano Stefano Calvagna.\nNote.\nIl film \u00e8 ispirato alla vera storia della famigerata \"banda del taglierino\"."}
{"id": "3419808", "revid": "729019", "url": "https://it.wikipedia.org/wiki?curid=3419808", "title": "Tespi Film", "text": "La Tespi Film \u00e8 stata un'impresa di produzione cinematografica italiana con sede a Roma, attiva, nel periodo del cinema muto, dal 1916 al 1922.\nStoria.\nL'azienda venne fondata nel 1916 da Eugenio Sacerdoti, diventando quasi subito operativa quando Ugo Falena lasci\u00f2 la \"Film d'arte italiana\", per assumere l'incarico di direttore artistico della nuova impresa. Assieme a lui arrivarono alla \"Tespi\" anche l'operatore Giorgio Ricci e le attrici Gemma e Bianca Stagno Bellincioni, madre e figlia, che costituirono l'asse portante delle produzioni dei primi due anni. Lavorarono in quel periodo nella \"Tespi\" anche altre attrici quali Silvia Malinverni ed una giovane Ada Dondini e tra gli attori Luigi Serventi, che poi sar\u00e0 anche regista, ed Arturo Falconi. Il centro della produzione viene individuato presso la Villa Flora, via Forl\u00ec, al Nomentano.\nSin dall'inizio l'azienda si caratterizza per una produzione di buona qualit\u00e0 basata essenzialmente su famose opere letterarie. Tra queste spicca un'edizione della \"Cavalleria rusticana\", in cui Santuzza \u00e8 Gemma Bellincioni, gi\u00e0 arrivata al successo in quel ruolo nei teatri lirici. Su questo titolo si registra un'accesa concorrenza con la Flegrea Film che, nel medesimo 1916, per la regia di Ubaldo Maria Del Colle, porta sullo schermo lo stesso soggetto, di cui far\u00e0 un \"remake\" nel 1924, con la regia, questa volta, di Mario Gargiulo. Alla casa napoletana che ottiene, dietro cospicuo compenso, l'autorizzazione di Mascagni per l'utilizzo della musica, la \"Tespi\" risponde assicurandosi l'assenso alla trasposizione cinematografica da parte di Verga. Altre pellicole di derivazione letteraria in questa fase di attivit\u00e0 dell'azienda romana sono \"Anna Karenine\", \"Adriana Lecouvreur\" e \"Il ferro\", tratto da Gabriele D'Annunzio.\nNel 1918 la \"Tespi\" \u00e8 interessata da un cambio di propriet\u00e0 che comporta un avvicendamento anche nei ranghi artistici dell'azienda. Questa circostanza \u00e8 dovuta alla decisione di un gruppo di letterati a giornalisti operanti a Roma, tra i quali Arnaldo Frateili, Mario Corsi, Enrico Roma ed Umberto Fracchia, di impegnarsi nel cinema, tanto che essi poi saranno anche registi. Del gruppo fa parte anche Tomaso Monicelli, a cui viene affidata la direzione di un elegante mensile, \"In penombra\", su cui si pubblicano ampi articoli di presentazione e lancio dei film \"Tespi\", anche se il periodico non sar\u00e0 solo un \"house organ\", ma nei suoi due soli anni di vita allargher\u00e0 i suoi interessi anche ad altri campi come la moda, il teatro e la vita mondana. Monicelli sar\u00e0 anche autore di alcuni soggetti dei film della \"Tespi\", tra cui \"La casa che brucia\".\nA seguito del nuovo assetto societario Ugo Falena lascia la societ\u00e0 per andare a lavorare presso la nuova \"Bernini Film\", ma prima collabora con uno dei nuovi registi, dirigendo a quattro mani con Mario Corsi \"Frate Sole\", iconografia sulla vita del Santo che \u00e8 accompagnato da musiche e cori composti per l'occasione dal musicista Luigi Mancinelli. Anche le Bellincioni lasciano la \"Tespi\" per fondare una propria casa di produzione (La \"Biancagemma\") che produrr\u00e0 qualche film all'inizio degli anni venti. Vengono sostituite da nuove attrici, tra le quali la cantante milanese Lina Millefleurs.\nLe modifiche societarie ed artistiche non incidono sulla \"linea editoriale\" dell'azienda che continua a proporre film tratti da opere letterarie di importanti scrittori, come \"La rosa\" (da Pirandello, con adattamento di suo figlio Stefano Landi), \"Indiana\", da un racconto di George Sand, \"Le due Marie\", tratto da Roberto Bracco ed interpretato da Maria Melato, e \"La notte romantica di Dolly\", da una novella di Poe, che viene sperimentalmente realizzato quasi senza didascalie e con inquadrature di incubi ed allucinazioni che l'avvicinano all'esperienza del cinema espressionista.\nNeanche la \"Tespi\" \u00e8 immune dal fenomeno del \"divismo\": nel 1919 - 20 vi opera una delle pi\u00f9 note del periodo, Diana Karenne, che tuttavia rispetto alle altre \u00e8 anche produttrice e regista dei suoi film in un'epoca non facile per una donna. Sono 4 i film realizzati dall'attrice polacca presso l'azienda romana: \"La studentessa di Gand\", il gi\u00e0 citato \"Indiana\", pi\u00f9 altri 2 dei quali \u00e8 anche regista \"Sleima\" (in cui lavora anche il suo compagno Ernesto Maria Pasquali che morir\u00e0 pochi mesi dopo) e \"La veggente\". \nSolo nell'ultimo periodo della sua attivit\u00e0 la \"Tespi\" d\u00e0 spazio al genere comico, con \"La volete sapere la novit\u00e0?\" ed un paio di altri film interpretati dal cabarettista boemo Ludwig Bendiner, reduce da un grande successo a Berlino\nNel 1921 anche la \"Tespi Film\" resta coinvolta nella crisi crescente che investe la cinematografia italiana. Una delle sue ultime produzioni la pone in concorrenza con i produttori fiorentini che avevano fondato la \"Montalbano Film\" dando vita agli stabilimenti di Rifredi, quando in occasione del sesto centenario della morte di Dante, viene realizzata \"La mirabile visione\", (vi esordisce come scenografo il futuro sceneggiatore e regista Ivo Perilli). Nonostante la larghezza di mezzi e la grande pubblicit\u00e0 profusi, il film su Dante non ottiene particolare successo di pubblico, anche se sar\u00e0 poi utilizzato negli anni a venire come strumento didattico per scuole o sale parrocchiali. Il film dantesco costituisce il punto di massimo sforzo, ma anche di arrivo della \"Tespi\", che all'inizio dell'anno successivo cessa l'attivit\u00e0, nonostante il suo ultimo bilancio, chiuso il 30 giugno 1921, registri ancora risultati incoraggianti e permetta una distribuzione di utili pari ad un rendimento del 7%. Alcune pellicole gi\u00e0 prodotte saranno poi distribuite nei due anni successivi.\nBench\u00e9 limitata a poco pi\u00f9 di 5 anni, l'attivit\u00e0 della \"Tespi film\" \u00e8 stata, rispetto al livello medio della produzione cinematografica italiana dei primi anni venti, generalmente apprezzata dagli storici del cinema, che l'hanno considerata come \u00abl'esperienza artistica pi\u00f9 interessante del cinema italiano del periodo\u00bb e come un'impresa che, basando la sua produzione sul carattere letterario, parve assumere un significato particolare nel contesto di quel difficile periodo. Mentre inizia in Italia un inarrestabile declino della cinematografia, la \"Tespi Film\" pu\u00f2 considerarsi come \u00abuno dei pochi tentativi di (ri)dare vita ad una produzione spettacolare, [anche se] rilevatisi scarsi ed inefficaci\u00bb. Come per altre case di produzione di quegli anni, oggi della \"Tespi\" \u00e8 rimasto poco, in quanto sono soltanto 5 le pellicole che risultano sopravvissute, di cui una incompleta. Tra queste per\u00f2 si trovano due delle pi\u00f9 importanti, cio\u00e8 \"Frate sole\" e \"La mirabile visione\".\nFilmografia.\n1916\n1917\n1918\n1919\n1920\n1921\n1922\n1923"}
{"id": "3419814", "revid": "827882", "url": "https://it.wikipedia.org/wiki?curid=3419814", "title": "Morrano", "text": "Morrano \u00e8 una localit\u00e0 spagnola situata nella comunit\u00e0 autonoma della Aragona.\nSi trova all'interno del parco naturale della Sierra de Guara, una catena montuosa dei Pirenei, passa vicino al fiume Alcanadre.\nFa parte della comarca del Somontano de Barbastro.\nSociet\u00e0.\nEvoluzione demografica.\nHa una popolazione di 46 abitanti (2010).\nPatrimonio.\nLa chiesa del paese \u00e8 San Pietro apostolo, datata al XII secolo ma ha una serie di riforme di XVII e XVIII secolo con le trasformazioni mud\u00e9jar.\nGastronomia.\nUn dolce tipico di Morrano \u00e8 il \"crespillo de borraja\" (borragine clematis)."}
{"id": "3419825", "revid": "223320", "url": "https://it.wikipedia.org/wiki?curid=3419825", "title": "Muto Ashirogi", "text": ""}
{"id": "3419834", "revid": "110157", "url": "https://it.wikipedia.org/wiki?curid=3419834", "title": "Museo diocesano (Trani)", "text": "Il Museo diocesano di Trani \u00e8 il museo del patrimonio artistico dell'Arcidiocesi di Trani-Barletta-Bisceglie e ha la sua sede nel palazzo Lodispoto in piazza Duomo.\nIl museo nacque nel 1975 per opera dell'allora arcivescovo Giuseppe Carata per consentire una adeguata collocazione a tutto il patrimonio di lapidi e sculture proveniente dalle demolizioni operate nel tempo presso la Cattedrale e nelle altre chiese della citt\u00e0.\nCol tempo il patrimonio del museo si \u00e8 arricchito rendendo necessario lo sdoppiamento delle sedi dedicando gli spazi di Palazzo Addazi all'esposizione della collezione pittorica e l'attiguo Palazzo Lodispoto come nuova sede per il restante patrimonio artistico.\nIl Museo: Palazzo Lodispoto.\nStoria.\nIl desiderio di raccogliere i reperti provenienti dagli scavi e dalle demolizioni effettuate nella Cattedrale e nelle altre chiese appartenenti a questa diocesi era gi\u00e0 vivo in Francesco Sarlo, appassionato d'arte nonch\u00e9 ispettore onorario dei monumenti e degli scavi d'antichit\u00e0 a Trani a cavallo tra XIX e XX secolo. Inizialmente i pezzi furono conservati nel vano sottostante la scalinata d'accesso alla Cattedrale, ma questo si rivel\u00f2 ben presto di capienza non sufficiente e non idoneo a una degna e coerente sistemazione dei pezzi, cos\u00ec il materiale fu spostato nei decenni successivi in Palazzo Addazi, opposto al fianco meridionale della Cattedrale. Anche qui, tuttavia, i reperti furono accatastati senza alcun criterio selettivo, finch\u00e9 nel 1975, per volont\u00e0 dell'Arcivescovo Giuseppe Carata, il Museo Diocesano fu ufficialmente inaugurato alla presenza dell'allora Presidente del Consiglio Aldo Moro. Col tempo il patrimonio museale di questa struttura si \u00e8 arricchito notevolmente anche grazie alla donazione di due avvocati, Francesco Lillo e suo nipote Angelo Rapisardi, la cui collezione archeologica comprende 5467 pezzi, e, dopo anni di limitata possibilit\u00e0 di fruizione, nel 2011 il Museo \u00e8 stato riaperto al pubblico, offrendo ai reperti una sistemazione in diverse sezioni di cui la pi\u00f9 vasta, il lapidario, segue un coerente percorso cronologico.\nSezioni.\nI reperti, disposti sui due piani di Palazzo Lodispoto, sono raggruppabili nelle seguenti sezioni:\nArea dedicata agli arcivescovi.\nAl secondo piano, il primo spazio \u00e8 riservato a opere riguardanti gli arcivescovi della Diocesi. Sono esposti stemmi, epigrafi e lastre tombali che ricoprono un periodo della nostra storia che va dal XIV sec. d.C. sino ai nostri giorni con il busto bronzeo di Monsignor Carata, fondatore del Museo. Lo stemma arcivescovile di Mons. Petronelli (1880-1947) rende onore a quest'uomo molto amato dai tranesi e molto vicino alla gente - caratteristica abbastanza inusuale fino a non molti decenni fa - il quale amava passeggiare per la stradine della citt\u00e0 vecchia. Lo ricordiamo per l'eroico gesto con cui, durante la II Guerra Mondiale, offr\u00ec la propria vita in cambio di quella di 50 cittadini che stavano per essere giustiziati da un comandante delle truppe tedesche. Il comandante, spinto da spirito di piet\u00e0, decise di risparmiare sia la vita dei cittadini sia quella dell'arcivescovo, venendo meno all'ordine che aveva ricevuto, e fu in seguito giustiziato per inadempienza. In questa sezione si ricordano, tra gli altri, anche Monsignor Giuseppe Antonio Davanzati (1717 - 1755), il cui stemma \u00e8 stato ricavato dal retro di un'antica epigrafe, e Monsignor Tommaso Ancora (1635 - 1655), di cui conserviamo una lapide da lui stesso voluta ma mai utilizzata, in quanto l'arcivescovo fu nominato Cardinale e trasferito a Napoli nei suoi ultimi anni di vita, e che fu invece adoperata per la scalinata d'accesso al presbiterio della Cattedrale e ritrovata nel 1899 durante alcuni interventi sulla pavimentazione.\nEsposizione lapidea (dal VI sec. d.C. al XVIII sec. d.C.).\nAi reperti lapidei \u00e8 dedicata gran parte del secondo piano e parte del primo: l'esposizione ricopre un periodo che parte dal VI sec. d.C. al XVIII sec. d.C. I pi\u00f9 antichi, tra cui alcuni frammenti di recinzioni presbiteriali, appartenevano all'antica Basilica paleocristiana di Santa Maria della Scala, che sorgeva nello stesso luogo dove fu poi edificata la Cattedrale nel XII sec.\nAi secc. XI e XII appartengono alcuni frammenti di fregio e capitelli probabilmente appartenenti all'iconostasi dell'antica Basilica. Un frammento di rilievo rappresentante un grifo e un leone affrontati si discosta dall'arte tipicamente locale e ricorda le rappresentazioni presenti sulle cassette d'avorio bizantine e islamiche e testimonia quindi il ruolo che il porto di Trani aveva nel Medioevo di ponte verso l'Oriente.\nAl XIII secolo appartengono due teste di grifo in marmo pario, probabilmente opera di un giovane Nicola Pisano e ritrovate soltanto durante gli scavi effettuati nel 1970-1971 nell'attuale cripta longitudinale della Cattedrale. Alla stessa epoca risalgono diverse colonne (due in porfido egizio) e capitelli (una coppia in alabastro) facenti parte di antiche strutture, tra cui forse un ambone, un tempo presenti in Cattedrale. A completare l'ambone probabilmente un archivolto esposto nel lapidario in cui \u00e8 incisa un'iscrizione incompleta, riportante il nome Iohannes, e che taluni pensano sia attribuibile invece al sepolcro dell'Arcivescovo Giovanni (XI sec.).\nUn'intera parete \u00e8 dedicata alla ricostruzione in tre parti dell'Altare della Madonna delle Grazie del XV sec., capolavoro in pietra leccese, che era collocato in una cappella alla sinistra del presbiterio della Cattedrale. Fu demolito negli anni cinquanta del secolo scorso e i pezzi collocati per un periodo sul piazzale antistante la Cattedrale, esposti alle intemperie e ad atti vandalici, per poi essere trasferiti nella chiesa del cimitero cittadino e infine in Palazzo Addazi. Allo stesso periodo appartengono altri reperti lapidei e lastre tombali, tra cui spicca quella di Giustina Rocca, passata alla storia come il primo avvocato donna del mondo e che si ritiene abbia ispirato il personaggio di Porzia di Belmonte del Mercante di Venezia di William Shakespeare. \u00c8 l'unico testo scritto che conserviamo di questa donna: l'epitaffio, infatti, fu scritto da lei alla prematura morte di sua figlia, dopodich\u00e9 la lastra fu utilizzata come lapide per la tomba di entrambe.\nAl primo piano concludono l'esposizione lapidea alcuni frammenti di strutture barocche, utilizzati per adornare l'interno della Cattedrale e di altre chiese della diocesi secondo il gusto dei secoli scorsi e poi eliminati nella prima met\u00e0 del XX sec.\nCollezione archeologica Lillo-Rapisardi.\nQuattro salette espositive sono dedicate alla collezione dell'avvocato Francesco Lillo, il cui desiderio di donare questo tesoro \u00e8 stato esaudito dal nipote, l'avvocato Angelo Rapisardi. La raccolta, esposta secondo un criterio stilistico-cronologico, comprende:\nTesoro capitolare.\nIn una piccola saletta centrale, al primo piano, \u00e8 possibile ammirare il tesoro capitolare, composto da diversi preziosi oggetti liturgici, tra cui corredi, oggetti in oro e argento cesellato, ampolle in cristallo, bugie, cartegloria e un pastorale. Degni di particolare attenzione sono tre croci longobarde (due in lamina d'argento, una in lamina d'oro) ritrovate nell'ipogeo della Cattedrale e un crocifisso eburneo donato dalla famiglia Bianchi.\nAltarolo in avorio.\nAl primo piano \u00e8 esposto inoltre, di fronte alla saletta del tesoro capitolare, un prezioso altarolo in avorio di fattura franco-borgognona, che secondo la tradizione fu donato da Carlo I d'Angi\u00f2 al clero di Trani dopo la morte del figlio Filippo, che trov\u00f2 sepoltura nella Cattedrale di questa citt\u00e0.\nStemmi civici.\nUna piccola sezione al primo piano \u00e8 dedicata agli stemmi civici, tra cui spicca un antico blasone tranese, raffigurante un drago con una torre sul dorso e che stringe con i suoi artigli la testa di un toro, e uno stemma gigliato fiorentino, testimonianza dell'antica amicizia tra il capoluogo toscano e la citt\u00e0 di Trani, che aveva donato a Pisa, facente parte del Granducato di Toscana, le spoglie di S. Stefano.\nParamenti liturgici.\nAncora al primo piano si possono ammirare, esposte in apposite teche, alcune pianete, piviali e dalmatiche appartenute a sacerdoti, vescovi e diaconi della Diocesi.\nReperti lignei.\nTutti elementi provenienti da altre chiese di Trani, la maggior parte dalla chiesa di S. Chiara (busti reliquiari, un pergamo); dalla Cattedrale provengono soltanto alcuni frammenti degli stalli lignei del coro.\nLa Pinacoteca: Palazzo Addazi.\nOpere.\nLe due Grandi Sale di Palazzo Addazi ospitano opere provenienti dalla Cattedrale di Trani e da altre chiese dell'Arcidiocesi di Trani-Barletta-Bisceglie-Nazareth. Di particolare rilievo sono: una tavola trecentesca di ispirazione bizantina, raffigurante il santo patrono di Trani, S. Nicola Pellegrino, e storie della sua vita; un polittico del XVI sec. attribuito a Jacopo Palma il Vecchio; le acqueforti di Antonio Piccinni, della seconda met\u00e0 del XIX sec.; un Crocifisso seicentesco di Vincenzo Carducci; un gruppo ligneo dell'Annunciazione, di scuola umbra; un polittico del pittore Z.T., del XVI sec."}
{"id": "3419835", "revid": "1442080", "url": "https://it.wikipedia.org/wiki?curid=3419835", "title": "Quebec WCT 1972 - Singolare", "text": "Il singolare del torneo di tennis Quebec WCT 1972, facente parte della categoria World Championship Tennis, ha avuto come vincitore Marty Riessen che ha battuto in finale Rod Laver 7-5, 6-2, 7-5."}
{"id": "3419838", "revid": "1005847", "url": "https://it.wikipedia.org/wiki?curid=3419838", "title": "Ministero della produzione bellica", "text": "Il Ministero della produzione bellica era un dicastero del governo italiano, istituito nel 1943 con il fine di coordinare, controllare e, tutelare l'industria strategica di interesse per la sicurezza nazionale.\nStoria.\nIl ministero nacque ufficialmente nel 1935 come \"Commissariato generale per le fabbricazioni di guerra\" (CoGeFaG), alle dirette dipendenze del capo del governo. Il commissariato venne presieduto dal generale Alfredo Dallolio, prima, e dal generale Carlo Favagrossa a partire dal 1939.\nNel 1940 venne trasformato in Sottosegretariato di stato per le fabbricazioni\ndi guerra (FabbriGuerra) e nel 1943 divenne Ministero della produzione bellica (MiProGuerra).\nIl ministero venne soppresso dal governo Badoglio l'anno successivo e le sue competenze furono assorbite dal Ministero dell'industria, del commercio e del lavoro.\nAttivit\u00e0.\nIl Ministero eredit\u00f2 le funzioni svolte precedentemente dal sottosegretariato di stato per le fabbricazioni di guerra e ancor prima dal commissariato generale per le fabbricazioni di guerra.\nErano in tal modo centralizzate in un unico organo gli affidamenti delle commesse militari e soprattutto le funzioni di indirizzo, controllo e gestione delle attivit\u00e0 produttive e di ricerca tecnologica dell'industria bellica italiana (gli \"stabilimenti ausiliari\"), del relativo personale e dei mezzi impiegati.\nAl ministero competeva, in coordinamento con le autorit\u00e0 preposte, la verifica dell'affidabilit\u00e0 morale e politica degli operai delle imprese coinvolte negli appalti e costituiva l'interfaccia tra il comando supremo delle forze armate e le imprese per quanto riguarda le politiche seguite per la ricerca scientifica, tecnologica ed industriale sia militare che civile.\nEra inoltre l'ente responsabile della raccolta -e della requisizione- di prodotti siderurgici riutilizzabili (rottami di ferro, acciaio o ghisa, campane degli edifici di culto, cancellate, sedili e fontanelle in ferro e ghisa) per ricavarne materiali utili ai fini bellici.\nInfine, era l'organo designato per la cura dell'osservanza del segreto industriale riguardante la produzione militare.\nAnche gli istituti e scuole tecniche industriali fino al 1940 erano stati dichiarati stabilimenti ausiliari di guerra sotto il diretto controllo del Cogefag.\nManteneva il contatto con il territorio attraverso una serie di delegazioni interprovinciali."}
{"id": "3419840", "revid": "118428415", "url": "https://it.wikipedia.org/wiki?curid=3419840", "title": "Gustavo Serena", "text": "Biografia.\nDi estrazione aristocratica, inizi\u00f2 a teatro nel 1899 quando esord\u00ec al Teatro Manzoni di Roma. Milit\u00f2 come \u00abamoroso\u00bb in compagnie teatrali di una certa importanza, come quelle di Giovanni Emanuel e Ferruccio Garavaglia, fino al 1911 quando venne scritturato dalla casa cinematografica \"Film d'Arte Italiana\".\nNel 1912 si ciment\u00f2 completamente nel cinema (esperienza che inizi\u00f2 nel 1909 ma come \u00abcomparsa\u00bb), ed interpret\u00f2 il suo primo ruolo da protagonista in \"Romeo e Giulietta\", mentre l'anno dopo fu la volta di \"Quo Vadis?\". Fu anche alla \"Cines\" e nel 1914 pass\u00f2 alla \"Pasquali Film\" di Torino.\nNel 1915 fu ingaggiato dalla \"Caesar Film\" come \u00abprimo attore\u00bb e direttore artistico. Nella casa romana fu interprete e regista di molte pellicole, su tutte l'\"Assunta Spina\" interpretato accanto alla diva Francesca Bertini. Serena lavor\u00f2 assieme anche ad altre importanti interpreti femminili del muto, come Olga Benetti, Leda Gys, Tilde Kassay e Anna Fougez.\nAltre sue importanti interpretazioni furono quelle in \"La signora dalle camelie\" (1915), \"Fedora\" (1916), \"Il processo Cl\u00e9menceau\" (1917), \"Tosca\" (1918) e \"Dora o le spie\" (1919). \nDopo gli anni venti, a causa della crisi produttiva del cinema italiano, l'attivit\u00e0 cinematografica di Serena fu pi\u00f9 limitata. Gir\u00f2 anche due film all'estero, in Germania dal titolo \"Sterbende V\u00f6lker - 2. Brennendes Meer\" e \"Sterbende V\u00f6lker - 1. Heimat in Not\", entrambi del 1922 e diretti da Robert Reinert, ed un film di produzione americana dal titolo \"The White Sister\" del 1923 diretto da Henry King. \nTorn\u00f2 alla regia con il film \"Zappatore\" del 1929, ma il suo ultimo film da regista (ed unico nel periodo sonoro) fu \"Zaganella e il cavaliere\" del 1932, che ebbe per\u00f2 scarso rilievo. Negli anni seguenti sempre meno furono le sue apparizioni sul grande schermo, e trov\u00f2 occasionalmente qualche lavoro come direttore di produzione.\nRitiratosi a vita privata dopo il 1939, nei primi anni quaranta apr\u00ec un'attivit\u00e0 commerciale, gestendo una latteria. Torn\u00f2 al cinema nel 1949 e da allora prese parte a diversi film ma in ruoli marginali, come \u00abcomparsa\u00bb o \u00abcaratterista\u00bb, come ne \"I soliti ignoti\" (1958) e \"Don Camillo monsignore... ma non troppo\" (1961), dove per\u00f2 risulta non accreditato."}
{"id": "3419849", "revid": "1833487", "url": "https://it.wikipedia.org/wiki?curid=3419849", "title": "Chepstow (Regno Unito)", "text": "Chepstow (in gallese: \"Cas-gwent\"; 14.000 ab. ca.) \u00e8 una comunit\u00e0 del Galles sud-orientale, facente parte della contea del Monmouthshire (contea tradizionale: Gwent) e situata lungo il \"confine\" con l'Inghilterra, segnato in quel tratto dal corso del fiume Wye, che qualche miglia pi\u00f9 a sud si immette nel fiume Severn.\nGeografia fisica.\nCollocazione.\nChepstow \u00e8 situata al confine con la contea inglese del Gloucestershire e si trova a pochi chilometri a nord dalla costa e dalla foce del fiume Severn, che si getta nel Canale di Bristol. \u00c8 situata inoltre a met\u00e0 strada tra la capitale gallese Cardiff (da cui dista circa 50\u00a0km) e la citt\u00e0 inglese di Bristol, rispettivamente ad est della prima e a nord-ovest della seconda, e si trova a circa 25\u00a0km a sud di Monmouth e a poco meno di 10\u00a0km a sud del villaggio di Tintern (noto per la sua abbazia e per aver dato il nome ad un tipo di formaggio).\nRappresenta il punto pi\u00f9 orientale del Galles.\nEdifici e luoghi d'interesse.\nL'edificio pi\u00f9 conosciuto di Chepstow \u00e8 il castello normanno, risalente al 1067.\nChepstow \u00e8 la citt\u00e0 dei partenza del Sentiero Wales Coast, percorso a piedi inaugurato nel 2012 che arriva fino a Queensferry.\nDa vedere \u00e8 inoltre il ponte sul fiume Wye, costruito nel 1816 su progetto di John Rennie (1761-1821)."}
{"id": "3419850", "revid": "228587", "url": "https://it.wikipedia.org/wiki?curid=3419850", "title": "Chepstow", "text": ""}
{"id": "3419851", "revid": "287204", "url": "https://it.wikipedia.org/wiki?curid=3419851", "title": "Maidu", "text": "I Maidu sono un gruppo di nativi americani che vivono nella California settentrionale, nella regione centrale della Sierra Nevada. Nelle lingue Maiduan, \"Maidu\" significa \"persona\".\nSuddivisione dei Maidu.\nCi sono tre sottocategorie di Maidu:\nUsi e costumi.\nLe ceste Maidu.\nI Maidu erano cacciatori e raccoglitori.\nSono state ritrovate particolari esemplari di cesti, con dettagli molto dettagliati, in formati che variano tra piccoli cesti a enormi cesti di dieci o pi\u00f9 metri di diametro. Oltre alla manifattura dei cesti, sono state ritrovate ciotole, vaschette poco profonde, trappole, culle e cappelli. Per produrre questi cestini, i Maidu hanno utilizzato decine di steli, cortecce, radici e foglie di diversi tipi di piante selvatiche. Alcune delle pi\u00f9 comuni erano le radici di felce, radici del redbud, ramoscelli di salice bianco e di Tule, rami di nocciolo, foglie di yucca, radici di erbe palustri e radici carice. Grazie alla combinazione di questi diversi tipi di piante, sono stati in grado di fare disegni geometrici rossi, neri, bianchi o marroni sui cestini.\nAlimentazione.\nAnche se i Maidu non erano agricoltori, come molte altre trib\u00f9 della California hanno praticato la cura dei boschi di querce locali, per massimizzare la produzione di ghiande, il loro principale alimento.\nOltre alle ghiande, che hanno fornito amido alimentare e grassi, i Maidu vissero in un ambiente ricco di vita vegetale e animale, in gran parte commestibile, e hanno integrato la loro dieta con radici commestibili, il pesce di molti torrenti e fiumi, altre piante e specie animali.\nAbitazioni Maidu.\nLe case Maidu furono costruite soprattutto in collina ed in montagna ed erano in gran parte sotterranee (quasi tre metri sotto il livello del suolo). Queste case sotterranee erano di considerevoli dimensioni. Erano strutture circolari (40m di diametro), con pavimenti. Un focolare centrale garantisce il calore in inverno. Per la dimora estiva, una diversa struttura \u00e8 stata utilizzata: composte principalmente di rami tagliati, legati e fissati, hanno l'apertura principale rivolta verso est, per catturare il sole che sorge e per sfuggire al caldo del pomeriggio.\nReligione.\nLa religione Maidu ruotava intorno al Culto Kuksu, un sistema centrale di culto religioso sulla base di una societ\u00e0 segreta di sesso maschile.\nOrganizzazione sociale.\nEssi vivevano in piccoli villaggi senza un'organizzazione politica centralizzata. I capo villaggio, che spesso erano sacerdoti locali, erano selezionati da un ristretto gruppo di uomini, ma in genere erano soltanto i responsabili della risoluzione delle controversie interne oppure negoziavano su questioni insorte tra villaggi."}
{"id": "3419855", "revid": "106672563", "url": "https://it.wikipedia.org/wiki?curid=3419855", "title": "Bene fungibile", "text": "I beni fungibili sono i beni intercambiabili di cui conta il valore assegnato piuttosto che l'oggetto individuale - ovvero appartenenti a una categoria astratta che rileva nella misura in cui possa essere pesata, misurata o enumerata. Secondo la tradizione romanistica del diritto, \"bene fungibile\" \u00e8 il termine che indica le \" res quae pondere numero mensura constant\", cio\u00e8 i beni indicati solo nel genere e individuati per numero, peso, misura. \nOve siano presi in prestito beni fungibili se ne deve restituire una uguale qualit\u00e0 e quantit\u00e0 di valore.\nAd esempio, tipico bene fungibile in senso giuridico \u00e8 il denaro: infatti, qualora io debba ricevere una somma di denaro di 100\u20ac, non importa se sia corrisposta con 5 banconote da 20\u20ac o 10 da 10\u20ac o altre combinazioni, n\u00e9 ho interesse a che denaro prestato sia restituito con le stesse banconote date nel prestito - rileva solo che ritorni la stessa quantit\u00e0 di denaro prestata. \nPer bene fungibile, in ambito economico, si intende un bene sostituibile, nella soddisfazione del bisogno cui risulta collegato, con altri beni che svolgano sostanzialmente la medesima funzione economica, anche quando si tratti di \"succedanei\" (ad es. burro e margarina). "}
{"id": "3419876", "revid": "1543377", "url": "https://it.wikipedia.org/wiki?curid=3419876", "title": "Zitsa", "text": "Zitsa () \u00e8 un comune della Grecia situato nella periferia dell'Epiro (unit\u00e0 periferica di Giannina) con 14.923 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 566\u00a0km\u00b2 e la popolazione \u00e8 passata da 2.200 a 14.923 abitanti."}
{"id": "3419877", "revid": "767487", "url": "https://it.wikipedia.org/wiki?curid=3419877", "title": "Pasquale Rattotti", "text": "Carriera.\nFu tra i pi\u00f9 importanti giocatori reggini degli anni venti insieme con Ottavio Misefari, Pannuti e Suraci; fu, con lo stesso Misefari, il primo a trasferirsi dalla al Messina, nel febbraio 1925. Rimase nel Messina fino al 1929, disputando quindi parte della Prima Divisione 1924-1925 e la Prima Divisione 1925-1926 (massimo livello dell'epoca)."}
{"id": "3419879", "revid": "743200", "url": "https://it.wikipedia.org/wiki?curid=3419879", "title": "Carolinas International Tennis 1972 - Singolare", "text": "Il singolare del torneo di tennis Carolinas International Tennis 1972, facente parte della categoria World Championship Tennis, ha avuto come vincitore Ken Rosewall che ha battuto in finale Cliff Richey 2-6, 6-2, 6-4."}
{"id": "3419880", "revid": "2197732", "url": "https://it.wikipedia.org/wiki?curid=3419880", "title": "Black Beauty (romanzo)", "text": "Black Beauty - Autobiografia di un cavallo (\"Black Beauty: The Autobiography of a Horse\") o anche conosciuto come Black Beauty, \u00e8 un romanzo di Anna Sewell, ed \u00e8 l'unica opera dell'autrice, scritta per attirare l'attenzione sulle crudelt\u00e0 a cui erano spesso sottoposti i cavalli nell'et\u00e0 vittoriana. Il libro viene pubblicato nel 1877, pochi mesi prima della morte della scrittrice.\nCon oltre 50 milioni di copie vendute nel mondo, Black Beauty \u00e8 uno dei libri pi\u00f9 venduti di tutti i tempi.\nTrama.\nLa storia \u00e8 narrata in prima persona come una autobiografia raccontata dal cavallo di nome Black Beauty, che inizia con i suoi giorni spensierati come un puledro in una fattoria inglese con sua madre, alla sua vita difficile tirando le carrozze a Londra, fino alla sua felice pensione. Lungo la strada, incontra molte difficolt\u00e0 e racconta molti avvenimenti di crudelt\u00e0 e gentilezza. Ogni capitolo racconta un episodio della vita di Black Beauty contenente una lezione o una morale tipicamente legata alla gentilezza, responsabilit\u00e0, comprensione del trattamento dei cavalli, con le osservazioni dettagliate di Sewell e le descrizioni del comportamento del cavallo che prestano al romanzo una buona dose di verosimiglianza.\nAdattamenti.\nIl libro ha avuto numerose trasposizioni, sia cinematografiche che televisive:"}
{"id": "3419882", "revid": "155634", "url": "https://it.wikipedia.org/wiki?curid=3419882", "title": "Tennis ai Giochi della XXIV Olimpiade - Doppio maschile", "text": "Il torneo di doppio maschile ai Giochi olimpici di Seul 1988 si \u00e8 svolto dal 20 settembre al 1\u00ba ottobre al Seoul Olympic Park Tennis Center su campi in cemento. I match si sono svolti al meglio dei tre set su cinque. Non \u00e8 previsto il tiebreak nei set finali."}
{"id": "3419889", "revid": "54666", "url": "https://it.wikipedia.org/wiki?curid=3419889", "title": "Graeca nomina per Ausoniae fines sine lege vagantur", "text": ""}
{"id": "3419890", "revid": "47767", "url": "https://it.wikipedia.org/wiki?curid=3419890", "title": "San Prochor di Pe\u010derska", "text": ""}
{"id": "3419891", "revid": "1442080", "url": "https://it.wikipedia.org/wiki?curid=3419891", "title": "Denver Open 1972 - Singolare", "text": "Il singolare del torneo di tennis Denver Open 1972, facente parte della categoria World Championship Tennis, ha avuto come vincitore Rod Laver che ha battuto in finale Marty Riessen 4-6, 6-3, 6-4."}
{"id": "3419894", "revid": "339392", "url": "https://it.wikipedia.org/wiki?curid=3419894", "title": "Minitalia Leolandia Park", "text": ""}
{"id": "3419897", "revid": "39540798", "url": "https://it.wikipedia.org/wiki?curid=3419897", "title": "San Troiano di Saintes", "text": ""}
{"id": "3419898", "revid": "1442080", "url": "https://it.wikipedia.org/wiki?curid=3419898", "title": "Alan King Tennis Classic 1972 - Singolare", "text": "Il singolare del torneo di tennis Alan King Tennis Classic 1972, facente parte della categoria World Championship Tennis, ha avuto come vincitore John Newcombe che ha battuto in finale Cliff Drysdale 6-3, 6-4."}
{"id": "3419906", "revid": "41824", "url": "https://it.wikipedia.org/wiki?curid=3419906", "title": "Invettive", "text": ""}
{"id": "3419910", "revid": "287204", "url": "https://it.wikipedia.org/wiki?curid=3419910", "title": "One Step at a Time (album)", "text": ""}
{"id": "3419913", "revid": "125209060", "url": "https://it.wikipedia.org/wiki?curid=3419913", "title": "Mike Onesko", "text": "La carriera.\nDopo aver lasciato a 17 anni la nativa Fairview Park vicino a Cleveland, il chitarrista Mike Onesko si trasfer\u00ec a San Francisco, dove form\u00f2 il trio Sundog e poi un quintetto chiamato Steelwind. In seguito Mike fu scoperto nei club di Martin County, California da Mike Varney, presidente della Shrapnel Records.\nPoco dopo, Onesko form\u00f2 la Blindside Blues Band con Scott Johnson alla chitarra, Gregg Chaisson al basso, Jeff Martin alla batteria, che cos\u00ec formata incise tre album tra il 1993 ed il 1995. Chaisson veniva rimpiazzato nei concerti dal vivo da Kier Staeheli.\nNel 1996 pubblic\u00f2 un nuovo lavoro, \"To the Station\", a nome Mike Onesko's Blindside Blues Band.\nSuccessivamente form\u00f2 la Mike Onesko Guitar Army, con cui pubblic\u00f2 l'album \"Armageddon\", e la Mike Onesko Blues Band, con cui pubblic\u00f2 l'album \"Smokehouse Sessions\".\nL'ultima formazione della Blindside Blues Band, esibitasi al Rockpalast il 22 ottobre 2010 \u00e8 stata"}
{"id": "3419916", "revid": "1543377", "url": "https://it.wikipedia.org/wiki?curid=3419916", "title": "Oreste Capuzzo", "text": "Carriera.\nIn carriera ha partecipato a due Olimpiadi, (classificandosi anche quinto agli anelli, settimo negli attrezzi e dodicesimo nel corpo libero) e ."}
{"id": "3419919", "revid": "287204", "url": "https://it.wikipedia.org/wiki?curid=3419919", "title": "Ester Lombardo", "text": "Biografia.\nLombardo fu autrice di alcuni libri di narrativa e di viaggio, editi da Bemporad e da Corbaccio, collaborando inoltre con quotidiani e riviste su temi culturali e di attualit\u00e0. \nNel 1922 a Roma fond\u00f2 e diresse la rivista d'arte e cultura \"Vita femminile\" antesignana di tutte le riviste per la donna. \nNel 1926, considerata una fedelissima del fascismo, sostitu\u00ec alla direzione dell\"'Almanacco della Donna Italiana\" Laura Casartelli, costretta alle dimissioni per aver manifestato aperto dissenso verso il regime fascista;. La direzione della Lombardo si mosse comunque \"su linee non molto diverse e decisamente critiche della politica del regime nei confronti delle donne\".\nCome direttrice di \"Vita Femminile\" fu in sintonia con le politiche sociali e culturali promosse dal regime, ma fu protagonista nel 1936 di una battaglia contro l'appiattimento nell'abbigliamento femminile instaurato dall'autarchico Ente nazionale della moda; nel 1938, accusata di aver pubblicato foto di modelli francesi, polemizz\u00f2 con Roberto Farinacci, che gli rispose dalle colonne di \"Critica fascista\". Nel 1932 spos\u00f2 a Roma lo scrittore e giornalista Giovanni Artieri (che fu senatore della Repubblica con il MSI) con cui, tra l'altro, ha scritto il volume \"Cena con Ges\u00f9\".\nVoci correlate.\nAlmanacco della Donna Italiana "}
{"id": "3419920", "revid": "1543377", "url": "https://it.wikipedia.org/wiki?curid=3419920", "title": "Franco Tognini", "text": "Carriera.\nIn carriera ha partecipato a due Olimpiadi, come atleta e .\na Londra, nella olimpiade del 1948, \u00e8 stato l'allenatore della squadra italiana.\nDivenuto giurato nazionale ed internazionale, fu membro del comitato tecnico internazionale e tra gli innovatori della ginnastica moderna; per questo gli fu conferita dal CONI la medaglia d'oro al valore atletico e la stella d'oro al merito sportivo.\nPalmar\u00e8s.\nMedaglia d'oro al valore atletico aprile 1965\nStella d'oro al merito sportivo novembre 1984"}
{"id": "3419932", "revid": "2192966", "url": "https://it.wikipedia.org/wiki?curid=3419932", "title": "Omero Bonoli", "text": ""}
{"id": "3419933", "revid": "1501558", "url": "https://it.wikipedia.org/wiki?curid=3419933", "title": "Supercoppa UEFA 1990", "text": "La Supercoppa UEFA 1990 fu la quindicesima edizione della Supercoppa UEFA.\nSi \u00e8 svolta il 10 ottobre e il 29 novembre 1990 in gara di andata e ritorno tra le squadre italiane del Milan, vincitore della Coppa dei Campioni 1989-1990, e della Sampdoria, vincitrice della Coppa delle Coppe 1989-1990.\nA conquistare il titolo fu il Milan con pareggio all'andata a Genova per 1-1 e ha vinto la gara di ritorno a Bologna per 2-0."}
{"id": "3419936", "revid": "113945016", "url": "https://it.wikipedia.org/wiki?curid=3419936", "title": "Gruppo Rondoi-Baranci", "text": "Il Gruppo Rondoi-Baranci (in tedesco \"Haunold-Gruppe\") \u00e8 un massiccio montuoso dolomitico appartenente alle Dolomiti di Sesto, in provincia di Bolzano (Trentino-Alto Adige).\nGeografia.\nIl gruppo si trova tra la Sella di Dobbiaco (a nord) ed il Passo Grande dei Rondoi (a sud).\nRuotando in senso orario i limiti geografici sono: Sella di Dobbiaco, Val Pusteria, Valle di Sesto, Valle Campo di Dentro, Passo Grande dei Rondoi, Valle della Rienza, Val di Landro, Val Pusteria, Sella di Dobbiaco.\nClassificazione.\nLa SOIUSA vede il Gruppo Rondoi-Baranci come un gruppo alpino e vi attribuisce la seguente classificazione:\nSuddivisione.\nLa SOIUSA suddivide il gruppo in tre sottogruppi:\nVette.\nLe montagne principali del gruppo sono:"}
{"id": "3419937", "revid": "767487", "url": "https://it.wikipedia.org/wiki?curid=3419937", "title": "Mario Castillo", "text": ""}
{"id": "3419939", "revid": "1543377", "url": "https://it.wikipedia.org/wiki?curid=3419939", "title": "Giovanni Lattuada", "text": ""}
{"id": "3419941", "revid": "39541431", "url": "https://it.wikipedia.org/wiki?curid=3419941", "title": "San Vsevolod di Pskov", "text": ""}
{"id": "3419949", "revid": "39541551", "url": "https://it.wikipedia.org/wiki?curid=3419949", "title": "San Gregorio II", "text": ""}
{"id": "3419951", "revid": "287204", "url": "https://it.wikipedia.org/wiki?curid=3419951", "title": "Barry Shulman", "text": "In carriera ha conquistato 2 braccialetti WSOP, il pi\u00f9 importante dei quali \u00e8 quello vinto in occasione del Main Event delle World Series of Poker Europe 2009. All\"'heads-up\" finale Shulman ha sconfitto Daniel Negreanu, aggiudicandosi 801.603 sterline."}
{"id": "3419952", "revid": "39541564", "url": "https://it.wikipedia.org/wiki?curid=3419952", "title": "San Pasquale I", "text": ""}
{"id": "3419953", "revid": "599013", "url": "https://it.wikipedia.org/wiki?curid=3419953", "title": "Jos\u00e9 Francisco Jovel", "text": ""}
{"id": "3419960", "revid": "287204", "url": "https://it.wikipedia.org/wiki?curid=3419960", "title": "Gand-Wevelgem 2011", "text": "La Gand-Wevelgem 2011, settantatreesima edizione della corsa, si \u00e8 disputata il 27 marzo 2011 per un percorso totale di 204,5\u00a0km. \u00c8 stata vinta dal belga Tom Boonen, che ha concluso in 4h35'00\".\nPercorso.\nCome per le edizioni precedenti, il percorso \u00e8 stato prevalentemente pianeggiante, con diverse salite e settori in pav\u00e9 tra il 130 e 170\u00a0km.\nSquadre e corridori partecipanti.\nAll'evento sono state invitate venticinque squadre ciclistiche. Oltre alla presenza obbligatoria degli UCI ProTeam, sono state invitate cinque UCI Professional Continental Team, Landbouwkrediet, Topsport Vlaanderen-Mercator, Veranda's Willems-Accent, Cofidis, FDJ, Skil-Shimano ed Europcar."}
{"id": "3419963", "revid": "71433", "url": "https://it.wikipedia.org/wiki?curid=3419963", "title": "Miss Pettigrew Lives for a Day", "text": ""}
{"id": "3419980", "revid": "1543377", "url": "https://it.wikipedia.org/wiki?curid=3419980", "title": "Gianfranco Marzolla", "text": ""}
{"id": "3419983", "revid": "253269", "url": "https://it.wikipedia.org/wiki?curid=3419983", "title": "Barbara Rush", "text": "Biografia.\nFiglia di Roy Rush, avvocato per una compagnia mineraria del Midwest, Barbara Rush crebbe a Santa Barbara, ove studi\u00f2 all'Universit\u00e0 della California conseguendo la laurea nel 1948. Inizi\u00f2 giovanissima a recitare per la Pasadena Playhouse.\nCarriera.\nScritturata dalla Paramount Pictures, debutt\u00f2 sul grande schermo nel 1950 in \"The Goldbergs\", tratto da una fortunata trasmissione radiofonica. Attrice dal fisico da pin-up, nel 1954 vinse il Golden Globe per la migliore attrice debuttante per il film di fantascienza \"Destinazione... Terra\". Nello stesso anno prese parte al melodramma \"Magnifica ossessione\" di Douglas Sirk accanto a Jane Wyman e Rock Hudson. Contestualmente continu\u00f2 a calcare il palcoscenico per diversi spettacoli a Broadway, iniziando a recitare anche in numerose serie TV. Nel 1970 le venne conferito a Chicago il premio teatrale Sarah Siddons Award.\nVita privata.\nDal 1950 al 1955 fu sposata col collega Jeffrey Hunter dal quale ebbe un figlio, Christopher, nato nel 1952. Nel 1959 si rispos\u00f2 col pubblicista Warren Cowan da cui ebbe una figlia, Claudia, e dal quale divorzi\u00f2 nel 1970. Dal 1971 al 1975 \u00e8 stata infine sposata con Jim Gruzalski."}
{"id": "3419985", "revid": "767487", "url": "https://it.wikipedia.org/wiki?curid=3419985", "title": "Carlos Recinos", "text": ""}
{"id": "3419994", "revid": "895167", "url": "https://it.wikipedia.org/wiki?curid=3419994", "title": "Jakob Hamburger", "text": "Studi\u00f2, nel 1892, quello che oggi \u00e8 definito come \"Effetto Hamburger\", processo con il quale le molecole di anidride carbonica prodotte al livello dei capillari tissutali vengono esalate al livello degli alveoli polmonari. In particolare il processo consiste nel movimento di ioni cloruro e bicarbonato attraverso la parete dei globuli rossi.\nBiografia.\nHartog Jacob Hamburger nacque il 9 marzo 1859 ad Alkmaar da Davide Hamburger e Rebeka Nias Hamburger. Consegu\u00ec il diploma di scuola secondaria nella sua citt\u00e0 natale nel 1877, ove non studi\u00f2 il latino. Dato ci\u00f2 non gli fu permesso di accedere ai corsi universitari prima di aver conseguito un certificato mediante la frequenza di un corso di durata biennale.\nStudi\u00f2 chimica all'universit\u00e0 di Utrecht dal 1879 al 1883, anno in cui si laure\u00f2 con una tesi intitolata: \"La determinazione quantitativa di urea nelle urine\".\nDopo la laurea in chimica lavor\u00f2 presso lo studio del professor Franciscus Donders; in questo periodo frequent\u00f2 i corsi di medicina e si laure\u00f2 nel 1888, ricevendo, per\u00f2, la licenza medica solo nel 1889. Nello stesso anno spos\u00f2 Regina Cohen Gosschalk, da cui ebbe in seguito un figlio e una figlia.\nNel 1888, anno in cui discusse la sua tesi medica, divenne professore in fisiologia ed istologia patologica generale e microscopia pratica presso la Scuola Rijksveeartsenijkundige (una scuola veterinaria) ad Utrecht come successore del professor Hendrik Zwaardemaker.\nGi\u00e0 nel 1883 aveva ipotizzato che il fenomeno dell'osmosi cellulare presente nelle cellule vegetali fosse presente anche in quelle dei mammiferi. Hamburger sosteneva che i processi chimico-fisici fossero di grande rilevanza nella fisiologia umana.\nEgli studi\u00f2 l'origine della Linfa, il riassorbimento nel tratto intestinale, l'effetto della respirazione sulla dimensione dei globuli rossi (in particolare delle emazie) ed, inoltre, fu il primo in assoluto a descrivere il fenomeno del \"turno degli ioni\" nel sangue venoso, definendo cos\u00ec l'effetto Hamburger.\nNel 1901 accett\u00f2 l'incarico di professore di fisiologia ed istologia presso l'universit\u00e0 di Groninga, succedendo a Jan Huizinga. Fu qui che, il 28 settembre, present\u00f2 i suoi studi in una tesi intitolata \"La chimica-fisica ed il suo ruolo nelle scienze mediche\".\nTenne diversi congressi e conferenze presso la suddetta universit\u00e0 ed arriv\u00f2, nel 1914, a diventarne rettore.\nSi impegn\u00f2 politicamente per fare in modo che tutti i diplomati della scuola secondaria potessero accedere agli studi universitari pur senza aver studiato la lingua latina.\nHamburger fu un insegnante entusiasta che riusc\u00ec sempre a suscitare interesse nei suoi alunni attraverso le sue lezioni; dagli studenti fu descritto come una persona estremamente gentile e sempre disposta a dispensare consigli e che riusc\u00ec ad avere una grande influenza su di loro.\nAlla morte di Jacob Hamburger, avvenuta nel 1924, la sua cattedra fu assegnata a Frederik Jacobus Johannes Buytendijk."}
{"id": "3419996", "revid": "1442080", "url": "https://it.wikipedia.org/wiki?curid=3419996", "title": "U.S. Professional Indoor 1971 - Singolare", "text": "Il singolare del torneo di tennis U.S. Professional Indoor 1971, facente parte della categoria World Championship Tennis, ha avuto come vincitore John Newcombe che ha battuto in finale Rod Laver 7-6, 7-6, 6-4."}
{"id": "3419998", "revid": "767487", "url": "https://it.wikipedia.org/wiki?curid=3419998", "title": "Ram\u00f3n Fagoaga", "text": ""}
{"id": "3420011", "revid": "2117580", "url": "https://it.wikipedia.org/wiki?curid=3420011", "title": "Carlo Varese (scrittore)", "text": "Biografia.\nDopo essersi laureato in medicina all'Universit\u00e0 di Pavia, esercit\u00f2 la professione prima a Voghera e poi, dal 1840, a Genova. Nel 1859 fu eletto deputato per la VI legislatura nella Camera del Regno di Sardegna e confermato nel 1860 per la legislatura successiva. Dopo l'unificazione del 1861, fu deputato della Camera del Regno d'Italia nella VIII e IX legislatura, ma mor\u00ec, prima di completarla, a settantatr\u00e9 anni nel 1866.\nProduzione letteraria.\nPur impegnato con la professione medica e l'attivit\u00e0 politica, Varese coltiv\u00f2 la propria vocazione letteraria. Le sue opere pi\u00f9 importanti possono considerarsi i romanzi storici, scritti ispirandosi a Walter Scott, lo scrittore scozzese autore del celebre \"Ivanhoe\". I romanzi, creati con intenti patriottici, ricevettero una buona accoglienza presso il pubblico borghese dell'Italia pre-unitaria. Il pi\u00f9 significativo tra questi fu \"Sibilla Odaleta\" (pubblicato a Milano nel 1827), al quale seguirono tra il 1829 e il 1840 \"I prigionieri di Pizzighettone\", \"Folchetto Malaspina\", \"Preziosa di Sanluri\", \"Torriani e Visconti\".\nA queste opere di narrativa storica si aggiungono tre romanzi psicologici: \"La fidanzata ligure\", \"Gerolim\u00ec\", \"Il proscritto\". \nOltre che nella narrativa, Varese s'impegno anche in lavori di carattere pi\u00f9 propriamente storiografico. La rilevanza di questi ultimi \u00e8 alquanto modesta: in tal senso va annoverata una \"Storia della Repubblica di Genova\", in 8 volumi (edita negli anni 1835-1838), alla quale lavor\u00f2 per dieci anni, criticata dai genovesi per i toni di eccessiva piaggeria verso la dinastia sabauda."}
{"id": "3420012", "revid": "640469", "url": "https://it.wikipedia.org/wiki?curid=3420012", "title": "Collegio Spallanzani", "text": "Il Collegio Lazzaro Spallanzani \u00e8 stato fondato nel 1972, con l'intenzione di ricordare l'illustre docente dell'Ateneo pavese, le cui capacit\u00e0 aveva portato a rilevanti scoperte in campo medico ed in campo naturalistico. Per questo l'allora Magnifico Rettore, Antonio Fornari, con l'ausilio del Senato Accademico, lo intitol\u00f2 a Lazzaro Spallanzani e ne affid\u00f2 la reggenza a Francesco Ciro Rampulla, gi\u00e0 direttore della Casa dello Studente (oggi Collegio Valla) che aveva curato tutto l'iter di costituzione del Collegio, nonch\u00e9 l'acquisto e la ristrutturazione del complesso.\nStoria.\nL'edificio \u00e8 composto da due corpi di fabbrica, uno del tardo ottocento, l'altro degli anni '60, collegati tra loro. Gi\u00e0 collegio privato (Collegio Ghelfi), \u00e8 stato acquisito dall'Universit\u00e0 nel 1971 a seguito del dissesto economico dei proprietari.\nL'edificio \u00e8 stato completamente riattato nel 1971/72 e migliorato strutturalmente nel 1990.\nDal 2012, a seguito del pensionamento di Rampulla, \u00e8 stato nominato rettore del Collegio Andrea Mattevi, ex-alunno del Collegio e professore ordinario di Biologia Molecolare presso l'Universit\u00e0 degli Studi di Pavia.\nIl 22 ottobre 2013 \u00e8 stata fondata l'AAECS, riconosciuta dall'Universit\u00e0 di Pavia e iscritta all'Albo delle Associazioni Studentesche UNIPV."}
{"id": "3420014", "revid": "486946", "url": "https://it.wikipedia.org/wiki?curid=3420014", "title": "Meyer Howard Abrams", "text": ""}
{"id": "3420023", "revid": "1776051", "url": "https://it.wikipedia.org/wiki?curid=3420023", "title": "Are You Morbid?", "text": "Are You Morbid? \u00e8 la seconda raccolta del gruppo heavy metal svizzero Celtic Frost, pubblicata nel dicembre 2003 da Delta Music.\nSebbene la copertina porti la dicitura \"The Best of Celtic Frost\", il disco contiene anche due tracce degli Hellhammer, gruppo in cui avevano militato Tom Gabriel Fischer e Martin Eric Ain, e una degli Apollyon Sun, fondati da Fischer dopo la fine dei Celtic Frost. L'album presenta tracce da tutti i dischi della band, comprese le cover \"Mexican Radio\" dei Wall of Voodoo e \"Heroes\" di David Bowie.\nLa raccolta fu pubblicata senza il consenso della band, come scrisse lo stesso Fischer sul sito ufficiale:"}
{"id": "3420024", "revid": "767487", "url": "https://it.wikipedia.org/wiki?curid=3420024", "title": "Kid Sister", "text": "Ha pubblicato un solo album, Ultraviolet, nel 2009, contenente 12 canzoni, che ha raggiunto la ventesima posizione nella classifica Top Rap Albums.\nBiografia e vita privata.\nMelisa Young \u00e8 nata a Chicago, avente per\u00f2 origine caucasiche e afroamericane. Dopo numerose interviste fatte a lei, Melisa conferma che ha lottato per molti anni in campo finanziario per mettersi in mostra all'occhio di Kanye West. Recentemente ha anche dato l'informazione al mondo del periodo della sua crisi economica: possedeva solo \u00a3215. Ma nonostante tutto ha anche ammesso di non aver passato un brutto momento, anche per l'aiuto dei suoi cari.\nQuesta ragazza ha anche una laurea al \"Columbia College\" di Chicago, nella specialit\u00e0 di attrice. Ha partecipato anche a due film: The Guys (2002), con Sigourney Weaver e Anthony LaPaglia, e Best Thief In the World (2003), con Mary Louise Parker e Audra McDonald. Per un piccolo periodo di carriera ha addirittura lavorato in un negozio d'abbigliamento per bimbi e per un bar.\nCarriera.\nKid Sister ha iniziato a far parte del mondo della musica nel 2006, essendo ospitata a occasioni di ballo di Flosstradamus. In questa occasione entra a far parte anche a MTV My Block. Nel 2009, la ragazza termina le registrazioni dell'album \"Ultraviolet\", che era il nome rinominato di \"Dream Date\". Alcuni produttori sono A-Trak e Kanye West. Il successo della trent'enne \u00e8 valso per inserire il video del brano \"Control\" nel videogioco musicale DJ Hero, combinato con Disturbia di Rihanna."}
{"id": "3420039", "revid": "155634", "url": "https://it.wikipedia.org/wiki?curid=3420039", "title": "Miami Open 1971 - Singolare", "text": "Il singolare del torneo di tennis Miami Open 1971, facente parte della categoria World Championship Tennis, ha avuto come vincitore Cliff Drysdale che ha battuto in finale Rod Laver 6-2 6-4 3-6 6-4."}
{"id": "3420040", "revid": "1573940", "url": "https://it.wikipedia.org/wiki?curid=3420040", "title": "Menemerus", "text": "Menemerus \u00e8 un genere di ragni appartenente alla famiglia Salticidae.\nDistribuzione.\nLe 69 specie oggi note di questo genere sono diffuse prevalentemente in tutta la fascia fra i tropici; reperiti anche in tutta Europa e nell'Africa meridionale.\nIn Italia sono state reperite tre specie di questo genere\nTassonomia.\nConsiderato un sinonimo anteriore di \"Camponia\" a seguito di uno studio dell'aracnologa Galiano del 1979 e di \"Stridulattus\" a seguito di uno studio di Jastrzebski del 1997.\nA dicembre 2010, si compone di 69 specie:\nSpecie trasferite.\nGenere in continua evoluzione, attualmente conta ben 24 specie trasferite ad altri generi:"}
{"id": "3420042", "revid": "1005847", "url": "https://it.wikipedia.org/wiki?curid=3420042", "title": "Elezioni regionali in Puglia del 1995", "text": "Le elezioni regionali italiane del 1995 in Puglia si sono tenute il 23 aprile. Esse hanno visto la vittoria di Salvatore Distaso, sostenuto dal Polo, che ha sconfitto il candidato del centro-sinistra, Luigi Ferrara."}
{"id": "3420054", "revid": "1442080", "url": "https://it.wikipedia.org/wiki?curid=3420054", "title": "Chicago WCT 1971 - Singolare", "text": "Il singolare del torneo di tennis Chicago WCT 1971, facente parte della categoria World Championship Tennis, ha avuto come vincitore John Newcombe che ha battuto in finale Arthur Ashe 4-6 7-6 6-2 6-3."}
{"id": "3420059", "revid": "228587", "url": "https://it.wikipedia.org/wiki?curid=3420059", "title": "Trasporto ferroviario in Brasile", "text": "La rete ferroviaria brasiliana conta 29.706 chilometri di estensione (di cui 1121 elettrificati), che si snodano per 22 (pi\u00f9 il Distretto Federale) dei 26 Stati federati del Brasile, divisi in 4 tipologie di scartamento:\nEsistono anche tratte turistiche con scartamenti di 0,600 e 0,762\u00a0m.\nLa rete ferroviaria brasiliana \u00e8 collegata a quelle di Argentina, Bolivia e Uruguay.\nArriv\u00f2 a contare 34.207\u00a0km, ma le crisi economiche e la mancanza di investimenti nella modernizzazione, sia da parte dei privati sia da parte del settore pubblico, hanno fatto s\u00ec che parte della rete fosse smantellata, mentre cresceva la rete stradale.\nL'installazione delle prime ferrovie in Brasile fu stimolata da capitali privati nazionali e stranieri (principalmente inglesi) che ambivano ad un sistema di trasporto capace di convogliare (in maniera sicura ed economica) verso i centri urbani in espansione e i porti del paese tutta la produzione agricola e mineraria proveniente principalmente dall'interno.\nIl governo brasiliano partecip\u00f2 all'espansione ferroviaria, sia attendendo all'integrazione territoriale nazionale attraverso questo mezzo di trasporto sia acquisendo compagnie private fallite per impedire il collasso economico di regioni dipendenti dalla ferrovia.\nStoria.\nProdromi.\nFino all'inaugurazione delle prime ferrovie, il trasporto delle merci in Brasile avveniva attraverso centinaia di mulattiere che convogliavano la produzione agricola dell'interno del paese verso i centri urbani e i porti per l'esportazione. Si stima che ogni anno arrivassero al porto di Santos circa 200\u00a0000 muli che trasportavano sacchi di caff\u00e8 e altri prodotti.\nLa prima azione di incentivo allo stabilimento di ferrovie nel paese risale al 1828, durante il regno di Dom Pedro I, quando il governo autorizz\u00f2 la costruzione di strade e strade ferrate con la cosiddetta legge Jos\u00e9 Clemente).\nSuccessivamente nel periodo della reggenza provvisoria fu presentata la legge n. 101, del 31 ottobre 1835 che concedeva ad investitori privati una concessione di costruzione ed esercizio per 40 anni di strade ferrate che collegassero Rio de Janeiro, San Paolo, Minas Gerais, Rio Grande do Sul e Bahia. Nonostante questi provvedimenti nessun investitore dimostr\u00f2 interesse.\nNel 1840 il medico inglese Thomas Cochrane (suocero dello scrittore Jos\u00e9 de Alencar e fratello dell'ammiraglio Thomas Cochrane) ottenne una concessione per la costruzione di una ferrovia fra Rio de Janeiro e San Paolo, che fu il primo tentativo di trasporto ferroviario in Brasile. Per mancanza di capitale la ferrovia non fu mai costruita. Anni dopo il dottor Cochrane consegu\u00ec una concessione e stabil\u00ec il primo sistema di carri ferroviari a trazione animale del paese, a Rio de Janeiro, gestito dalla \"Companhia Carris de Ferro\".\nGli esordi.\nIl Barone di Mau\u00e1.\nA met\u00e0 degli anni Quaranta, l'impresario Irineu Evangelista de Sousa, il Barone di Mau\u00e1, comp\u00ec un viaggio d'affari in Inghilterra dove conobbe fabbriche, fonderie e il mondo delle imprese capitalistiche, convincendosi che il Brasile doveva intraprendere il cammino dell'industrializzazione. L'Inghilterra era la culla della Rivoluzione industriale, e il Brasile era ancora un paese di produzione agricola rurale. Al suo ritorno, di fronte all'istituzione della cosiddetta \"tarifa Alves Branco\" (1844) e all'alto livello dei prezzi del caff\u00e8 sul mercato internazionale, decise di diventare un imprenditore industriale. Grazie alla sua abilit\u00e0 negli affari, in breve tempo divenne una persona famosa e il maggiore imprenditore del paese, investendo nei settori pi\u00f9 diversi, fra cui quello ferroviario.\nPer via della sua fama, il 27 aprile 1852 Irineu Evangelista ebbe un contratto con la provincia di Rio de Janeiro, che desiderava un collegamento ferroviario fra la spiaggia di Estrela, nella baia da Guanabara, e Raiz da Serra a Petr\u00f3polis. Dopo che gli studi preliminari furono approvati, Irineu Evangelista fond\u00f2, il 29 maggio, l\"'Imperial Companhia de Navega\u00e7\u00e3o a Vapor ed Estrada de Ferro de Petr\u00f3polis\" con un capitale di 2 miliardi di reis, diviso in 10\u00a0000 azioni da duecentomila r\u00e9is cadauna.\nNel mese seguente il governo imperiale gli concesse il diritto di costruzione e di esplorazione di navigazione con il decreto del Governo generale n. 987 del 12 giugno 1852.\nLe opere di costruzione furono incominciate il 29 agosto, alla presenza dell'imperatore Pietro II. Un anno dopo il 3 settembre fu effettuato il primo collaudo con una locomotiva, la prima ad operare in Brasile. Fabbricata a Manchester, in Inghilterra, da William Fair Barin &amp; Sons, nel 1852, percorse un tragitto di 2.815 metri in 4 minuti a una velocit\u00e0 di 42\u00a0km/h.\nBattezzata \"Baronesa\" (in omaggio alla moglie di Irineu), fece il viaggio inaugurale della ferrovia il 30 aprile 1854, percorrendo la distanza di 14,5\u00a0km fra la spiaggia di Estrela e Fragoso. Presente al viaggio, l'imperatore Pietro II concesse a Irineu Evangelista de Souza il titolo di barone di Mau\u00e1. Il trasporto regolare di passeggeri si inizi\u00f2 il giorno seguente. Solamente il 1\u00ba novembre ebbe inizio il trasporto di merci e il 16 dicembre furono terminati i lavori di costruzione del tratto fino a Raiz da Serra, ampliando la linea a 16,1\u00a0km.\nEspansione della rete.\nDopo l'inaugurazione della strada ferrata di Petr\u00f3polis, altre compagnie ferroviarie ampliarono la rete ferroviaria in 22 (pi\u00f9 il Distretto Federale) dei 26 attuali Stati federati del Brasile.\nNel 1873 il Brasile possedeva 1011,7\u00a0km di ferrovie.\nEvoluzione della rete ferroviaria brasiliana dal 1854 al 1922\nAlla proclamazione della repubblica, nel 1889, gi\u00e0 esistevano in Brasile circa diecimila chilometri di ferrovie, ma fu all'inizio del XX secolo che si diede un grande impulso allo sviluppo delle ferrovie, con la costruzione tra il 1911 e il 1916 di pi\u00f9 di cinquemila chilometri di linee.\nQuest'espansione sfrenata provoc\u00f2 alcuni problemi che perdurano fino ad oggi:\nNel 1916 sono iniziati i primi studi per l'elettrificazione delle ferrovie brasiliane, che culminano con l'impianto del primo tratto con la tensione di 3000 VCC tra Jundia\u00ed e Campinas gestito dalla \"Companhia Paulista de Estradas de Ferro\" che fu inaugurato il 23 giugno 1922\nNegli anni trenta e quaranta lo Stato invest\u00ec nella riorganizzazione finanziaria e tecnica delle ferrovie pubbliche. I fatti pi\u00f9 importanti di questo periodo furono:\nNegli anni cinquanta, con l'espansione della rete stradale, i difetti della rete ferroviaria si fecero via via pi\u00f9 evidenti e molte compagnie furono nazionalizzate per evitare una catena di fallimenti.\nL'era statale.\nDopo la nazionalizzazione di varie ferrovie, lo Stato brasiliano decise di unificarle amministrativamente. Il 30 settembre 1957 fu fondata la Rede Ferrovi\u00e1ria Federal (RFFSA) che unific\u00f2 42 ferrovie, creando un sistema regionale composto da 22 linee:\nL'\"Estrada de Ferro Ilh\u00e9us\" fu incorporata nella RFFSA nel 1959 dopo 2 anni di liti giudiziarie tra la propriet\u00e0 inglese e il governo brasiliano.\nL'\"Estrada de Ferro Nazar\u00e9\" fu incorporata nella RFFSA nel 1968 e successivamente smantellata.\nL'\"Estrada de Ferro Santa Catarina\" e la \"Via\u00e7\u00e3o F\u00e9rrea do Rio Grande do Sul\" erano gestite dai governi dei rispettivi stati e successivamente furono assorbite dalla Rete. L'\"Estrada de Ferro Tocantins\" permase sotto un regime speciale di amministrazione fino al 1974, quando fu smantellata.\nSolamente le ferrovie statalizzate dal governo di San Paolo rimasero fuori dalla RFFSA, formando nel 1971 la compagnia statale Fepasa.\nDopo aver statalizzato le sue principali ferrovie, il governo di San Paolo decise di unificarle amministrativamente prendendo esempio dalla RFFSA, formando cos\u00ec la Ferrovia Paulista SA (Fepasa) il 10 novembre 1971. Furono inglobate in Fepasa le seguenti ferrovie:\nDopo l'unificazione, Fepasa continu\u00f2 a investire nella rettificazione dei tracciati, nello smantellamento dei tratti antieconomici e principalmente nell'ampliamento del trasporto merci, lasciando in secondo piano il trasporto passeggeri.\nCon l'unificazione, anche RFFSA pot\u00e9 attendere alla modernizzazione della rete ferroviaria nazionale, rettificando vari tracciati e smantellandone altri antieconomici.\nDurante le crisi petrolifere ed economiche degli anni 1980, gli investimenti pubblici nelle ferrovie diminuirono, causando lo smantellamento parziale della rete. Il governo decise allora di dare in concessione il trasporto ferroviario di merci ai privati.\nPrivatizzazione.\nNel 1992 RFFSA entr\u00f2 in liquidazione, in quanto il governo preparava la procedura di concessione del trasporto merci ai privati. Le aste di concessione furono effettuate a partire dal 1996. Le linee di RFFSA furono suddivise tra varie imprese: Am\u00e9rica Latina Log\u00edstica, Novoeste, Companhia Ferrovi\u00e1ria do Nordeste, Ferrovia Centro Atl\u00e2ntica, Ferrovia Teresa Cristina, MRS Log\u00edstica. Nello stesso anno i treni passeggeri di RFFSA furono soppressi, ad eccezione del \"Trem de Prata\" (Rio-Ssn Paolo), gestito dalla Rete in collaborazione con un consorzio privato. Il \"Trem de Prata\" cesser\u00e0 di funzionare nel 1998.\nNel 1998, il governo paulista decise di incorporare la rete di Fepasa in quella di RFFSA, che in breve tempo diede in concessione il trasporto merci. Inizialmente l'impresa Ferroban vinse l'asta di concessione, iniziando una gestione problematica della rete paulista. L'impresa fu assorbita anni dopo da un'altra concessionaria, l'\"Am\u00e9rica Latina Log\u00edstica\". RFFSA, intanto, entr\u00f2 nella procedura di liquidazione nel 1999. Nel 2007, la Rete fu ufficialmente estinta. Nel 2011 il trasporto merci per iniziativa privata si trovava in una buona fase, recuperando parzialmente le perdite dell'ultimo periodo dell'era statale.\nNel 2008, il governo federale ha annunciato la costruzione della ferrovia ad alta velocit\u00e0 Rio de Janeiro-San Paolo."}
{"id": "3420061", "revid": "155634", "url": "https://it.wikipedia.org/wiki?curid=3420061", "title": "Dallas Open 1971 - Singolare", "text": "Il singolare del torneo di tennis Dallas Open 1971, facente parte della categoria World Championship Tennis, ha avuto come vincitore John Newcombe che ha battuto in finale Arthur Ashe 7-6, 6-4."}
{"id": "3420063", "revid": "767487", "url": "https://it.wikipedia.org/wiki?curid=3420063", "title": "K\u0131s\u0131r", "text": "Il K\u0131s\u0131r \u00e8 un piatto tradizionale appartenente alla cucina levantina e alla cucina turca che consiste in una insalata fatta con bulgur (solitamente a grana fine), prezzemolo e pasta di pomodoro.\nAltri ingredienti comuni possono essere la cipolla, l'aglio (in talune regioni), il succo di melograno (in particolare nelle varianti in uso nel sud della Turchia) oppure il succo di limone, foglie di lattuga, cetrioli e varie spezie.\nHa normalmente colore rosso a causa della presenza della pasta di pomodoro ed \u00e8 per lo pi\u00f9 consumato freddo.\nIl K\u0131s\u0131r \u00e8 abitualmente servito nell'ambito della Meze."}
{"id": "3420071", "revid": "39543165", "url": "https://it.wikipedia.org/wiki?curid=3420071", "title": "Chepstow Castle", "text": ""}
{"id": "3420074", "revid": "155634", "url": "https://it.wikipedia.org/wiki?curid=3420074", "title": "Louisville Open 1971 - Singolare", "text": "Il singolare del torneo di tennis Louisville Open 1971, facente parte della categoria World Championship Tennis, ha avuto come vincitore Tom Okker che ha battuto in finale Cliff Drysdale 3-6, 6-4, 6-1."}
{"id": "3420079", "revid": "729019", "url": "https://it.wikipedia.org/wiki?curid=3420079", "title": "Stazione di Falconara Albanese", "text": "La stazione di Falconara Albanese era una stazione ferroviaria della dismessa ferrovia a cremagliera Paola-Cosenza a servizio dell'omonimo comune, in Provincia di Cosenza.\nStoria.\nLa stazione venne costruita a circa 5\u00a0km dall'abitato di Falconara Albanese, nel territorio del comune di San Lucido, a 494\u00a0m s.l.m., poco prima dell'imbocco della lunga galleria di valico per San Fili.. L'apertura avvenne il 2 agosto 1915 contestualmente all'entrata in funzione della Paola - Cosenza realizzata con cremagliera \"Strub\" tra l'uscita di Paola e Falconara. Il progetto di costruzione previde una piccola stazione provvista di un modesto scalo merci fornita di un binario di raddoppio per servizio viaggiatori e di un binario merci passante e alcuni binari tronchi; era fornita anche di torre dell'acqua per il rifornimento delle locotender 980 e 981 . La cremagliera aveva termine prima degli scambi di ingresso, lato San Lucido, e dopo gli scambi di uscita iniziava la lunga discesa, ad aderenza naturale, in galleria. Il 31 maggio 1987 la stazione venne dismessa assieme alla vecchia ferrovia."}
{"id": "3420080", "revid": "155634", "url": "https://it.wikipedia.org/wiki?curid=3420080", "title": "Quebec WCT 1971 - Singolare", "text": "Il singolare del torneo di tennis Quebec WCT 1971, facente parte della categoria World Championship Tennis, ha avuto come vincitore Tom Okker che ha battuto in finale Rod Laver 6\u20133, 7\u20136, 6\u20137, 6\u20134."}
{"id": "3420098", "revid": "1305772", "url": "https://it.wikipedia.org/wiki?curid=3420098", "title": "Ventura Vitoni", "text": "Fu attivo a Pistoia prima come falegname, intarsiatore del legno e carpentiere, e solo successivamente come architetto. Le sue opere principali furono la chiesa della Madonna dell'Umilt\u00e0, 1494-1522, e quella di San Giovanni Battista, 1487-1513.\nBiografia.\nVentura Vitoni nacque a Pistoia il 20 agosto 1442, figlio di Andrea di Vita Vitoni, originario di Lamporecchio. \nNei suoi anni giovanili esercit\u00f2 l'arte del falegname, per poi iniziare la sua carriera come maestro di tarsie. Divent\u00f2 infine architetto, svolgendo la sua attivit\u00e0 quasi esclusivamente in Pistoia.\nSono documentati numerosi viaggi di Vitoni a Firenze, dove trasse ispirazione per il proprio lavoro studiando i monumenti di Brunelleschi. Giorgio Vasari, ne \"Le vite\", parla di un suo soggiorno a Roma, dove si sarebbe recato per studiare le opere dei grandi maestri, secondo una consuetudine tipica del Rinascimento. Sempre Vasari riferisce che a Roma Vitoni avrebbe collaborato con il celebre architetto Bramante da Urbino, il quale lo \"adoper\u00f2 nelle opere sue\".\nRientrato a Pistoia divenne uno dei pi\u00f9 famosi e richiesti architetti dell'epoca rinascimentale in ambito cittadino. Numerose sono le opere pistoiesi progettate o eseguite dal Vitoni tra la fine del XV secolo e i primi anni del XVI.\nTra gli anni 1473 e 1486, per volere della badessa Suor Lisa Baldovinetti, lavor\u00f2 al Convento di S. Giovanni Battista, dandogli un'impostazione rinascimentale simile a quella di molti conventi fiorentini. Nel 1494 ebbe anche l'incarico di costruire la chiesa del Convento, completata nel 1513, come indica un'iscrizione nella cupola.\nNegli stessi anni lavor\u00f2 alla costruzione della chiesa di Santa Maria delle Grazie, detta anche \"del Letto\", annessa all'ospedale del Ceppo, notevole per l'elegante cupola sorretta da un ordine di quattro colonne.\nPi\u00f9 semplice, ma comunque ideata con lo stesso criterio architettonico, si presenta un'altra opera di Vitoni, la chiesa di S. Chiara (1488-1499), con il relativo chiostro, ora trasformata in atrio del Seminario vescovile di Pistoia. Alcuni motivi di Santa Maria delle Grazie si ripetono invece nell'oratorio delle Crocifissine, terminato da Vitoni nel 1498.\nAltri suoi interventi furono l'ampliamento del Palazzo Panciatichi, che fu trasformato da fortilizio medievale quale era nell'elegante edificio rinascimentale che \u00e8 ancora oggi, e le integrazioni per abbellire il Palazzo Comunale.\nMa il nome di Vitoni \u00e8 legato soprattutto all'edificio simbolo del Rinascimento pistoiese, la Chiesa della Madonna dell'Umilt\u00e0, che rappresenta senza dubbio il suo capolavoro. Fra i vari progetti proposti, compreso uno dello stesso Vitoni, fu scelto quello di Giuliano da Sangallo, progetto al quale potrebbe avere collaborato anche l'architetto pistoiese. I lavori di costruzione furono poi affidati proprio a Vitoni, che realizz\u00f2 l'atrio e il coro (1494-1495) ed eresse il corpo centrale ottagonale fino al secondo piano (tra il 1506 e il 1522). La costruzione si interruppe a quel punto a causa della morte dell'architetto, per essere ripresa e terminata solo molti anni dopo.\nVentura Vitoni mor\u00ec infatti a Pistoia nel 1522 (non se ne conosce il giorno) e fu sepolto nella chiesa di San Paolo."}
{"id": "3420100", "revid": "537927", "url": "https://it.wikipedia.org/wiki?curid=3420100", "title": "Via Francesca", "text": ""}
{"id": "3420101", "revid": "1442080", "url": "https://it.wikipedia.org/wiki?curid=3420101", "title": "U.S. Pro Tennis Championships 1971 - Singolare", "text": "Il singolare del torneo di tennis U.S. Pro Tennis Championships 1971, facente parte della categoria World Championship Tennis, ha avuto come vincitore Ken Rosewall che ha battuto in finale Cliff Drysdale 6-4, 6-3, 6-0."}
{"id": "3420102", "revid": "1543377", "url": "https://it.wikipedia.org/wiki?curid=3420102", "title": "Ferdinando Maddaloni", "text": "Biografia.\nAttore, regista, scrittore ed actor\u2019s coach (preparatore degli attori), frequenta la scuola di Teatro La Scaletta di Roma diretta da G. Diotajuti. Debutta al Teatro antico di Taormina nel 1987 nella Compagnia di Gabriele Lavia in \u201c\"Macbeth\"\u201d di W. Shakespeare seguito da \"\u201dEdipo Re\"\u201d\u00a0 di Sofocle. \nPassa nella Compagnia di Luigi De Filippo interpretando il personaggio di Callimaco in Un magico decotto di... mandragola da Machiavelli, testi di Eduardo Scarpetta (\"L\u2019amico di pap\u00e0\", \u2019Na Santarella, Miseria e Nobilt\u00e0) e nella stagione\u00a0\" 2016/2017 \"\u00e8 \"Vittorio Elia \"in \"Natale in casa Cupiello nell'ultima messa in scena del compianto maestro\" Luigi De Filippo\"\nNel 1999 recitato nella commedia \"Eva contro Eva\" con Anna Mazzamauro protagonista per la regia di GIno Zampieri. \nRiscuote ampio successo con la performance \u201cSe vuoi conoscere un uomo \u2026Padre Pio\u201d per la rassegna \"Raccontami\" 2009, e con l\u2019originale formula \u201cRistoranTeatro\u201d.\u00a0\nNella stagione 2015/2016, riveste il doppio ruolo di aiuto regista ed interprete dell\u2019Avvocato Nocella, nel capolavoro di Eduardo De Filippo Filumena Marturano con Gloriana protagonista per la regia di Nello Mascia\nNel 2017/2018 interpreta Jack nella commedia teatrale Mariti e Mogli dall\u2019omonimo film di Woody Allen per la regia di Monica Guerritore\nSuccessivamente ha fatto parte del cast di alcune fiction televisive italiane. Ispirandosi al genere del teatro canzone ha scritto spettacoli che ha portato in giro per le piazze. Ha scritto un libro sul cinema e sulla recitazione."}
{"id": "3420103", "revid": "537927", "url": "https://it.wikipedia.org/wiki?curid=3420103", "title": "Franchigena", "text": ""}
{"id": "3420104", "revid": "767487", "url": "https://it.wikipedia.org/wiki?curid=3420104", "title": "Michele Sala", "text": "Biografia.\nMichele Sala, barbiere di professione, si iscrisse in giovane et\u00e0 alla Camera del Lavoro \"rossa\" e prese parte al movimento giovanile socialista di Palermo. Nel 1921 ader\u00ec al PCdI. Con l'avvento del fascismo decise di emigrare negli Stati Uniti, dove milit\u00f2 nel Partito comunista americano.\nRiprese la sua attivit\u00e0 politica e sindacale in Italia a partire dal 1943, dopo il suo rientro clandestino in Sicilia. Assunse incarichi dirigenziali nel partito comunista dell'isola, dirigente della Federazione comunista di Enna nel 1945-1946, e fu segretario della Camera del Lavoro di Palermo nel 1947-1950, posizione da cui si occup\u00f2 della situazione degli agrari siciliani.\nNel 1948 fu eletto deputato e venne riconfermato nella successiva Legislatura.\nAd Altofonte gli sono state intitolate una piazza e la sede di Rifondazione comunista."}
{"id": "3420106", "revid": "537927", "url": "https://it.wikipedia.org/wiki?curid=3420106", "title": "Hielmite", "text": ""}
{"id": "3420111", "revid": "155634", "url": "https://it.wikipedia.org/wiki?curid=3420111", "title": "Colonial National Invitational 1971 - Singolare", "text": "Il singolare del torneo di tennis Colonial National Invitational 1971, facente parte della categoria World Championship Tennis, ha avuto come vincitore Rod Laver che ha battuto in finale Marty Riessen 2-6 6-4 3-6 7-5 6-3."}
{"id": "3420112", "revid": "124104227", "url": "https://it.wikipedia.org/wiki?curid=3420112", "title": "Sunny (Bobby Hebb)", "text": "Sunny \u00e8 una canzone scritta da Bobby Hebb, di cui sono state realizzate centinaia di cover. La BMI l'ha inserita al 25\u00ba posto nella sua classifica \"Top 100 songs of the century\".\nVersione originale.\n\"Sunny\" fu composta da Hebb dopo il 22 novembre 1963: in quel giorno, oltre all'assassinio di John F. Kennedy, avvenne anche quello di suo fratello Harold, ucciso a coltellate all'esterno di un night club di Nashville. Nella canzone l'artista intende esprimere la sua predisposizione a vedere le cose positive e solari della vita, anche di fronte a simili tragedie.\nIl brano fu registrato negli studi della Bell Sound a New York e pubblicato come singolo nel 1966. Ebbe un successo immediato, tanto che nello stesso anno Hebb and\u00f2 in tourn\u00e9e con i Beatles.\nCover dei Boney M..\nNel 1976 il gruppo musicale tedesco Boney M. realizz\u00f2 una fortunata cover di \"Sunny\" dell omonimo brano di George Benson, declinata in versione disco music. Pubblicata all'interno del loro album d'esordio \"Take The Heat Off Me\", venne lanciata come singolo dopo il successo riscosso con \"Daddy Cool\" e si classific\u00f2 ai primi posti delle hit parade tedesche. Successivamente \u00e8 stata riproposta in versione remix nel 2000 nell'album \"20th Century Hits\" e nel 2006 in collaborazione con Mousse T..\nAltre cover.\nQui di seguito sono riportati alcuni artisti e gruppi musicali che hanno realizzato una cover di \"Sunny\":"}
{"id": "3420116", "revid": "521302", "url": "https://it.wikipedia.org/wiki?curid=3420116", "title": "Vilan-D", "text": ""}
{"id": "3420117", "revid": "521302", "url": "https://it.wikipedia.org/wiki?curid=3420117", "title": "Auseklis Daugavpils", "text": ""}
{"id": "3420119", "revid": "599013", "url": "https://it.wikipedia.org/wiki?curid=3420119", "title": "Alfre\u00f0 Finnbogason", "text": "Biografia.\nTra il 2006 e il 2007 ha passato un anno in Sardegna con il programma A.F.S. giocando nelle giovanili della Torres, con la quale ha disputato anche un'amichevole contro l'Italia Under-17.\nCarriera.\nClub.\nFinnbogason ha iniziato la sua carriera nelle giovanili del Fj\u00f6lnir, prima di passare la sua infanzia a Edimburgo, in Scozia, dove si \u00e8 unito all'Hutchison Vale ed \u00e8 diventato fan dell'Hibernian.\nBrei\u00f0ablik.\nNel 2005 entra nella formazione giovanile del Brei\u00f0ablik, al fianco di futuri giovani di successo come Gylfi Sigur\u00f0sson (attualmente all'Everton), J\u00f3hann Berg Gu\u00f0mundsson (attualmente al Burnley F.C.), Elfar Freyr Helgason (attualmente allo Stab\u00e6k) e Gu\u00f0mundur Kristj\u00e1nsson (attualmente all'IK Start).\nFa il suo debutto in prima squadra nel 2008. Nella stagione 2009 segna 13 gol in 18 partite. Alla fine della stagione viene votato come migliore giovane dai suoi compagni. Lo stesso anno, il Brei\u00f0ablik vince il suo primo titolo nella storia, la Coppa d'Islanda.\nDopo la stagione 2009 ottiene un provino per il Viking, in Norvegia, per il Blackpool in Inghilterra, e per il Genk, in Belgio.\nNella stagione 2010 diventa capocannoniere del campionato e viene votato come giocatore dell'anno. La sua squadra vince per la prima volta il titolo nazionale e, conseguentemente, l'accesso alla fase preliminare della UEFA Champions League.\nLokeren.\nIl 3 novembre 2010 il Brei\u00f0ablik conferma di aver accettato l'offerta del club belga Lokeren. Al termine delle visite mediche, Finnbogason firma un contratto di due anni col club, il 10 novembre 2010.\nDebutta il 23 gennaio 2011, contro il Gent, subentrando dalla panchina. Nella sua prima partita da titolare segna all'82\u00ba minuto contro il Charleroi, il 12 febbraio.\nHelsingborg.\nIl 6 marzo 2012 si unisce alla formazione svedese dell'Helsingborg, con un contratto di prestito per 6 mesi, fino al 15 agosto 2012.\nNel periodo del prestito diventa capocannoniere della squadra con 12 gol in 17 partite.\nNelle due partite di qualificazione alla Champions League 2012-13 disputatesi tra gli svedesi e i campioni di Polonia dello \u015al\u0105sk Wroc\u0142aw, Finnbogason segna un gol e fornisce 5 assist.\nHeerenveen.\nIl 16 agosto 2012 firma un contratto di 3 anni con la squadra olandese dell'Heerenveen, dopo l'accordo raggiunto con la sua precedente squadra sulla base di 500.000 euro,\nInizia promettentemente nel suo nuovo club con una doppietta al suo debutto contro l'Ajax (match conclusosi 2-2), e segnando tutti e quattro i gol della partita di Coppa d'Olanda contro il Kozakken Boys. Conclude la stagione con 33 presenze e 24 gol segnati in campionato diventando cos\u00ec il protagonista della rimonta della squadra di Marco van Basten verso la zona Play-off per l'Europa League.\nL'anno seguente con 29 gol segnati in 32 partite si laurea capocannoniere dell'Eredivisie. Complessivamente con l'Heerenveen ha messo insieme 70 presenze e 59 gol.\nReal Sociedad e prestito all'Olympiakos.\nIl 2 luglio 2014 viene ceduto per 8 milioni di euro agli spagnoli della Real Sociedad con cui firma un contratto quadriennale. Il 29 marzo 2015 sigla la sua prima rete in campionato, nella partita contro il Cordoba. Dopo 31 presenze e 4 gol complessivi, il 25 luglio 2015 passa in prestito all'.\nNazionale.\nFinnbogason ha ricevuto 11 convocazioni con la nazionale Under-21, nelle quali ha segnato 5 reti. Segna il suo primo gol l'8 settembre 2009 nelle qualificazioni al Campionato europeo di calcio Under-21 2011, nel match contro l'Irlanda del Nord U21, disputatosi a Coleraine, in Irlanda del Nord.\nSegna una doppietta, il 13 novembre, sempre nelle qualificazioni all'europeo Under-21, contro San Marino U21, allo Stadio Olimpico di Serravalle.\nRiceve la sua prima convocazione con la nazionale maggiore nel 2010, come riserva per un'amichevole contro le Isole F\u00e6r \u00d8er.\nSegna per la prima volta con la maglia della nazionale alla sua prima partita da titolare, contro Israele, a Tel Aviv. Viene convocato per gli Europei 2016 in Francia.\nConvocato per i mondiali in Russia 2018, nella gara d'esordio - il 16 giugno - sigla al 23' del primo tempo la rete del pareggio finale (1-1) che consente alla nazionale islandese di fermare una delle favorite per la vittoria finale, l'Argentina di Leo Messi (che nella stessa partita ha sbagliato un rigore), nonch\u00e9 di conquistare il suo primo punto nella competizione.\nStatistiche.\nCronologia presenze e reti in nazionale.\n "}
{"id": "3420123", "revid": "729019", "url": "https://it.wikipedia.org/wiki?curid=3420123", "title": "Bodensee-Toggenburg-Bahn", "text": "La Bodensee-Toggenburg-Bahn (BT) era una compagnia ferroviaria della Svizzera che gestiva la linea a scartamento normale tra Romanshorn, San Gallo e Nesslau-Neu-St.Johann. Nel 2001 \u00e8 confluita nella Schweizerische S\u00fcdostbahn AG.\nStoria.\nLa compagnia fu fondata con lo scopo di costruire e gestire una linea ferroviaria a scartamento normale atta a collegare Romanshorn, sul Lago di Costanza con San Gallo, Herisau e Wattwil. L'esercizio ferroviario ebbe inizio il 3 ottobre 1910 con trazione a vapore. A partire dal 1\u00ba ottobre 1912 entr\u00f2 in esercizio anche il suo prolungamento per Ebnat-Kappel e Nesslau-Neu-St.Johann nella regione del Toggenburg.\nA causa del difficile percorso fu necessaria la costruzione di ben 92 tunnel e 35 ponti.\nTra il 1931 e il 1932 la linea venne elettrificata a corrente alternata monofase a 15 kV.\nNel 2001, la compagnia venne fusa con la Schweizerische S\u00fcdostbahn prendendo il nome di Schweizerische S\u00fcdostbahn AG (SOB)."}
{"id": "3420134", "revid": "1501558", "url": "https://it.wikipedia.org/wiki?curid=3420134", "title": "Supercoppa UEFA 1989", "text": "La Supercoppa UEFA 1989 \u00e8 stata la quattordicesima edizione della Supercoppa UEFA.\nSi \u00e8 svolta il 23 novembre e il 7 dicembre 1989 in gara di andata e ritorno tra la squadra vincitrice della Coppa dei Campioni 1988-1989, ovvero gli italiani del Milan, e la squadra vincitrice della Coppa delle Coppe 1988-1989, ossia gli spagnoli del Barcellona.\nA conquistare il titolo \u00e8 stato il Milan che ha pareggiato la gara di andata a Barcellona per 1-1 e ha vinto la gara di ritorno a Milano per 1-0."}
{"id": "3420135", "revid": "21880", "url": "https://it.wikipedia.org/wiki?curid=3420135", "title": "Equus ferus gmelini", "text": ""}
{"id": "3420137", "revid": "184755", "url": "https://it.wikipedia.org/wiki?curid=3420137", "title": "BeBe Shopp", "text": " \u00c8 stata la prima Miss America ad essere incoronata in abito da sera, cosa che non accadeva dal 1935.\nDopo l'anno di regno, BeBe Shopp \u00e8 rimasta molto attiva nell'organizzazione del concorso, ed in varie attivit\u00e0 umanitarie come raccolte di fondi per i bambini, prevenzione dell'abuso di droga e supporto del volontariato.\nHa inoltre portato avanti una carriera di cantante teatrale insieme ad un gruppo musicale chiamato Share the Music."}
{"id": "3420138", "revid": "287204", "url": "https://it.wikipedia.org/wiki?curid=3420138", "title": "James Beckford", "text": "Rappresent\u00f2 la Giamaica a livello olimpionico nel 1996, nel 2000 e nel 2004. Fu il vincitore della medaglia d'argento nel salto in lungo alle Olimpiadi del 1996 e di altri due argenti ai Campionati del mondo di atletica leggera del 1995 e 2003. Fu scelto come Sportivo Giamaicano dell'anno per gli anni 1995, 1996 e 2003. \u00c8 l'attuale detentore del record nazionale giamaicano sia per il salto in lungo che per il salto triplo.\nBiografia.\nBeckford fu educato negli Stati Uniti e cominci\u00f2 la sua carriera atletica l\u00ec, specializzandosi nei salti in orizzontale. S'aggiudic\u00f2 il titolo del salto triplo ai campionati classe AAAA della Florida, rappresentando la \"William R. Boone High School\". Si trasfer\u00ec in Texas per studiare al \"Blinn College\". Mentre era l\u00ec batt\u00e9 il record giamaicano di Derloy Poyser nel salto triplo con un salto di 17,29 m, una misura che fu anche la migliore prestazione outdoor a quel punto dell'anno nell'aprile del 1994. Fu bandito dalle competizioni per tre mesi nel 1997 dopo che risult\u00f2 positivo per l'efedrina, uno stimolante. Ha gareggiato ai Campionati del mondo in cinque occasioni e ai Campionati del mondo indoor in sei occasioni. Grazie alle sue prestazioni globali, ha vinto medaglie alle Universiadi estive, ai Goodwill Games, al IAAF Grand Prix Final come una medaglia d'argento ai Giochi centramericani e caraibici del 1998."}
{"id": "3420139", "revid": "767487", "url": "https://it.wikipedia.org/wiki?curid=3420139", "title": "Hanna (film)", "text": "Hanna \u00e8 un film del 2011 diretto da Joe Wright, interpretato da Saoirse Ronan, Eric Bana e Cate Blanchett.\nTrama.\nHanna \u00e8 una ragazza poco pi\u00f9 che adolescente forte ed intelligente, rimasta orfana della madre ed allevata come un soldato dal padre Erik, un ex agente della CIA, con un duro addestramento nelle terre selvagge e fredde della Finlandia, dove trascorre le sue giornate a cacciare e ad affinare l'uso delle armi e delle pi\u00f9 sofisticate discipline di combattimento. Ha vissuto un'infanzia diversa dai suoi coetanei, educata in quel totale isolamento dal mondo alla resistenza e alla disciplina, con l'unico scopo di farla diventare una perfetta assassina, pronta a reagire e a difendersi in qualsiasi circostanza.\nLa vita di Hanna cambia quando la ragazza, istruita dal padre con una cultura nozionistica ed enciclopedica, inizia ad essere attratta anche dalle emozioni contenute nell'arte, e decide pertanto di uscire da quella situazione di isolamento e di inserirsi nell'Europa civile, desiderosa di affrontare una vita normale in mezzo a persone comuni.\nIl padre l'asseconda, pur consapevole che l'uscita da quella loro condizione di eremitaggio costituir\u00e0 per entrambi l'inizio di una nuova e pericolosa fase della loro esistenza. Infatti, non appena fa il suo ingresso nel mondo civile, Hanna si trova immediatamente braccata da Marissa Wiegler, una spietata agente che, a capo di una sezione deviata dell'intelligence affiancata da sadici mercenari e assassini, ha avuto un ruolo determinante nella storia passata sia di Erik sia della stessa Hanna.\nPur assaporando per brevi istanti la quotidianit\u00e0, grazie anche all'amicizia con una famiglia di vacanzieri che incontra per caso in un tragitto che inizia in Marocco per arrivare in Germania passando per Spagna e Belgio, Hanna - che dovr\u00e0 presto mettere a frutto l'addestramento ricevuto dal padre con letale efficienza - alla fine non pu\u00f2 sottrarsi al proprio passato e dovr\u00e0 fare i conti con sconcertanti rivelazioni sulla propria vita. Lasciandosi alle spalle una scia di morte, la ragazzina dovr\u00e0 quindi accettare il proprio destino e un'esistenza incerta e ben lontana dalla normalit\u00e0 cui aveva aspirato.\nDistribuzione.\nIl film \u00e8 stato distribuito nelle sale cinematografiche statunitensi l'8 aprile 2011, a cura della Focus Features. In Italia la pellicola \u00e8 distribuita dalla Sony Pictures a partire dal 12 agosto 2011.\nColonna sonora.\nLe musiche sono state composte dai Chemical Brothers. \u00c8 la prima colonna sonora scritta appositamente per un film da parte del duo.\nAdattamento televisivo.\nDal film \u00e8 stata tratta un'omonima serie televisiva disponibile su Amazon Video dal 3 febbraio 2019."}
{"id": "3420142", "revid": "1543377", "url": "https://it.wikipedia.org/wiki?curid=3420142", "title": "Barbara Jo Walker", "text": " \u00c8 stata l'ultima Miss America ad essere incoronata in costume da bagno, cosa che accadeva sin dal 1936. Da quel momento in avanti tutte le future Miss America saranno incoronata in abito da sera. \u00c8 stata anche l'ultima Miss America a rappresentare una citt\u00e0 e non uno stato.\nNel 1948 si \u00e8 laureata presso l'Universit\u00e0 statale di Memphis ed immediatamente dopo si \u00e8 sposata con John V. Hummel, con cui nel 1951 ha avuto un figlio, Andrew Hummel, che diventer\u00e0 un musicista.\n\u00c8 morta a Memphis, nel Tennessee, il 7 giugno 2000 all'et\u00e0 di settantaquattro anni."}
{"id": "3420152", "revid": "486946", "url": "https://it.wikipedia.org/wiki?curid=3420152", "title": "Mustafa Abdul Jalil", "text": ""}
{"id": "3420156", "revid": "628767", "url": "https://it.wikipedia.org/wiki?curid=3420156", "title": "Algirdas", "text": "Tra i suoi discendenti si possono annoverare le nobili famiglie dei Trubeckoj, Czartoryski e Sanguszko.\nContesto storico.\nAlgirdas era uno dei sette figli maschi del granduca Gediminas; prima della sua morte, avvenuta nel 1341, Gediminas aveva suddiviso i suoi domini, lasciando a uno dei figli di mezzo, Jaunutis, il ruolo di granduca: il motivo di tale scelta \u00e8 ancora oggetto di dibattito a livello storiografico. Con l'aiuto del fratello K\u0119stutis, Algirdas riusc\u00ec a scacciare Jaunutis, il cui potere si reggeva su basi fragili, e si dichiar\u00f2 esso stesso gran principe nel 1345. I trentadue anni del suo regno, dal 1345 al 1377, vennero dedicati allo sviluppo e all'espansione del Granducato di Lituania: Algirdas fu in grado di farne uno dei pi\u00f9 importanti stati in Europa ed il pi\u00f9 esteso del continente.\nSi ritiene che due fattori abbiano contribuito al raggiungimento di questi risultati: la straordinaria sagacia politica di Algirdas e la devozione, durata una vita, del fratello K\u0119stutis. I due divisero nettamente i propri domini, come evince dalle fonti coeve che testimoniano la sovranit\u00e0 di Algirdas quasi unicamente sugli slavi orientali. Le cronache occidentali, invece, menzionano principalmente K\u0119stutis. I cavalieri teutonici a nord e il Khanato dell'Orda d'Oro a sud erano entrate nell'orbita della Lituania, mentre i vicini orientali e occidentali, la Moscovia e la Polonia, furono generalmente ostili.\nEspansionismo della Lituania.\nAlgirdas non solo riusc\u00ec a mantenere i suoi domini, ma riusc\u00ec inoltre ad acquisire influenza e nuovi territori a spese della Moscovia e dell'Orda d'Oro, estendendo i confini della Lituania fino alle coste settentrionali del Mar Nero. I suoi sforzi principali furono diretti ad assicurarsi le terre slave che avevano costituito l'antica Rus' di Kiev. Egli procur\u00f2 al figlio Andrea l'elezione a Principe di Pskov, mentre una potente minoranza di cittadini della Repubblica di Novgorod si schier\u00f2 dalla parte di Algirdas contro l'influenza moscovita, anche se il suo ascendente in entrambi questi centri commerciali fu sempre piuttosto precario.\nAlgirdas conquist\u00f2 gli importanti principati di Smolensk e Brjansk, nella Russia occidentale. Bench\u00e9 i suoi rapporti con i granduchi di Moscovia fossero complessivamente amichevoli, dal momento che aveva sposato due principesse russe ortodosse, egli assedi\u00f2 comunque Mosca nel 1368, nel 1370 e nuovamente nel 1372, in tutti e tre i casi in maniera infruttuosa.\nUn'importante impresa di Algirdas fu la sua vittoria sui tatari nella battaglia delle Acque Blu, combattuta presso il Bug Meridionale nel 1362; egli riusc\u00ec a disperdere l'orda dei Kip\u010daki e costrinse il \"khan\" a migrare ancora pi\u00f9 a sud e a stabilire il proprio campo nella penisola di Crimea.\nReligione e morte.\nGli storici moderni affermano che \u00abper Gediminas e Algirdas, la conservazione del paganesimo forn\u00ec un utile strumento diplomatico e un'arma [...] che consent\u00ec loro di utilizzare promesse di conversione come mezzi per mantenere il loro potere ed indipendenza\u00bb. Secondo Ermanno di Wartberge e Jan D\u0142ugosz, Algirdas rimase pagano fino alla sua morte, nell'estate 1377; fonti contemporanee bizantine avvalorano le fonti occidentali: il patriarca Neilos descrive infatti Algirdas come un principe adoratore del fuoco; il patriarca Philotheos a sua volta scomunic\u00f2 tutti i nobiluomini ruteni, che aiutarono l'empio Algirdas. La fede di Algirdas \u00e8 inoltre menzionata anche nella cronaca dello storico bizantino del XIV secolo Niceforo Gregora.\nAlla sua morte, Algirdas venne cremato su una pira cerimoniale con diciotto dei suoi cavalli e numerosi suoi oggetti personali in un bosco vicino a Mai\u0161iagala, molto probabilmente nella foresta di Kukaveitis (). Il suo presunto sito di sepoltura \u00e8 attualmente oggetto di ricerche archeologiche, iniziate nel 2009.\nRetrospettivamente, Algirdas apparve agli ucraini e bielorussi come un difensore dell'Ortodossia; le cronache di Bychowiec del XVI secolo, cos\u00ec come quelle di Hustynska del XVII, affermano che egli si convert\u00ec al cristianesimo ortodosso in un momento prima del suo matrimonio con Maria di Vicebsk nel 1318. Bench\u00e9 numerose chiese ortodosse di Vilnius siano state effettivamente costruite durante il suo regno, successive testimonianze del suo battesimo non vengono corroborate da fonti dell'epoca di Algirdas, cosa che conduce molti studiosi a ritenere queste teorie pretestuose. Nonostante le cronache dell'epoca, cos\u00ec come alcuni studi moderni, alcuni storici russi, come Batiushikov, asseriscono che Algirdas fu un governante ortodosso.\nCiononostante, la dubbia tradizione della conversione di Algirdas sopravvive tuttora: il libro commemorativo del monastero delle grotte di Kiev, sottoscritto dai discendenti di Algirdas, riporta il suo nome di battesimo di \"Demetrius\". Sulla base dei resoconti dello storico Wojciech Wijuk Koja\u0142owicz e del metropolita di Mosca Macario I, Volodymyr Antonovy\u010d scrive che Algirdas prese i voti monastici alcuni giorni prima di morire e che fu sepolto nella cattedrale dei Theot\u00f3kos, a Vilnius, con il nome monastico di \"Alexius\".\nDi Algirdas si riporta che egli ordin\u00f2 la morte di Antonio, Giovanni ed Eustatio di Vilnius, che in seguito vennero glorificati come martiri della Chiesa ortodossa russa.\nConsiderazioni.\nAlgirdas, tent\u00f2 in maniera acuta di destreggiarsi a livello politico tra la Moscovia e la Polonia, parlando lituano e, tra le altre lingue, anche il ruteno; egli era molto pi\u00f9 incline a seguire la maggioranza dei suoi sudditi pagani e ortodossi, piuttosto che alienarseli cercando di promuovere il Cattolicesimo romano. Il figlio Jogaila, invece, sal\u00ec al trono di Polonia, si convert\u00ec alla fede cattolica e fond\u00f2 una dinastia che govern\u00f2 sulla Lituania e sulla Polonia per quasi duecento anni.\nMatrimoni e discendenza.\nAlgirdas spos\u00f2 in prime nozze la principessa Maria di Vicebsk, figlia del principe russo Jaroslav, nonch\u00e9 unica erede del principato di Vicebsk, che, dopo la sua morte, entr\u00f2 definitivamente nell'orbita del Granducato di Lituania. Maria diede alla luce cinque figli maschi e una femmina, tutti battezzati nella fede ortodossa:\nNel 1350, per concludere un'alleanza con il granprincipe Simeone di Russia, Algirdas, ormai vedovo, ne spos\u00f2 la cognata, Uliana di Tver', figlia del gran principe Alessandro I di Tver'. Uliana diede ad Algirdas i seguenti figli maschi:\nDai due matrimoni nacquero inoltre queste figlie femmine:"}
{"id": "3420158", "revid": "599013", "url": "https://it.wikipedia.org/wiki?curid=3420158", "title": "Chiesa dei Santi Cosma e Damiano (Vobbia)", "text": "La chiesa dei Santi Cosma e Damiano \u00e8 un luogo di culto cattolico situato nella frazione di Arezzo nel comune di Vobbia, nella citt\u00e0 metropolitana di Genova. La chiesa \u00e8 sede della parrocchia omonima del vicariato della Valle Scrivia dell'arcidiocesi di Genova.\nStoria e descrizione.\nPresente antecedente il 1311, la parrocchiale fu annessa alla cura della comunit\u00e0 parrocchiale di Santa Maria Assunta di Vallenzona dal 13 dicembre del 1411. Successivamente fu nuovamente distaccata da quest'ultima nel 1609.\nRicostruita nella prima met\u00e0 del XVIII secolo aveva al suo interno tre altari nel 1734 che furono portati a cinque nel 1771. L'altare maggiore fu consacrato dal cardinale Giuseppe Siri il 17 agosto del 1968."}
{"id": "3420167", "revid": "767487", "url": "https://it.wikipedia.org/wiki?curid=3420167", "title": "K\u00e9rastase", "text": "K\u00e9rastase (anche conosciuto come K\u00e9rastase Paris) \u00e8 un marchio di lusso per la cura dei capelli, sviluppato dal Recherche avanc\u00e9e L'Or\u00e9al (ricerca avanzata L'Or\u00e9al), nell'ambito della divisione dei prodotti professionali del gruppo L'Or\u00e9al.\nFondato nel 1964 a Parigi, il marchio \u00e8 diventato celebre prima in Europa, per poi essere commercializzato in tutto il mondo, a partire dal suo lancio in Giappone nel 1990, sino ad arrivare al Nord America nel 1999. Il marchio K\u00e9rastase viene distribuito presso i saloni di parrucchieri di fascia alta, ed \u00e8 tra i leader di mercato nel segmento della cura dei capelli professionale e di lusso in vari paesi.\nLa sede dell'azienda si trova al numero 14, di rue Royale a Parigi, in Francia.\nIn alcuni Paesi \u00e8 commercializzato col nome di Stemoxydine, principio attivo presente in alcuni prodotti della linea K\u00e9rastase."}
{"id": "3420169", "revid": "484362", "url": "https://it.wikipedia.org/wiki?curid=3420169", "title": "Chiesa copta ortodossa", "text": ""}
{"id": "3420171", "revid": "729019", "url": "https://it.wikipedia.org/wiki?curid=3420171", "title": "Battaglia di Santa Croce di Magliano", "text": "La battaglia di Santa Croce di Magliano fu un evento bellico del brigantaggio postunitario, che vide la distruzione dell'intera 13\u00aa compagnia del 35\u00ba reggimento di Fanteria da parte della banda di Caruso.\nAntefatto.\nNel febbraio 1863, dopo innumerevoli saccheggi da parte del brigante Michele Caruso, il capitano Giuseppe Rotta (o Rota) ex garibaldino dei Mille, fu incaricato della repressione. Decise di sorprendere Caruso, la cui banda contava circa 100 tra contadini e ex-soldati. Per sorprenderlo, Rotta organizz\u00f2 una spedizione composta da 37 soldati, 50 guardie nazionali e 2 carabinieri. Caruso, per\u00f2, sfugg\u00ec al garibaldino e radun\u00f2 uomini di altre bande, arrivando a 200 briganti, con i quali predispose un'imboscata a Santa Croce di Magliano.\nSvolgimento.\nCaruso fece avanzare alcuni insorti per spingere Rotta all'inseguimento per poi circondarlo con i suoi uomini. Il reparto della Guardia nazionale aveva rifiutato di proseguire per timore di un agguato. Rotta invece avanz\u00f2 con la sua compagnia, ma venne circondato. Morto il suo vice e molti dei soldati, il capitano gi\u00e0 ferito mortalmente al fianco, si tir\u00f2 un colpo di revolver nella tempia sinistra e cadde dal cavallo. Alla fine l'intero drappello venne distrutto: solo sette feriti, fingendosi morti, riuscirono a sfuggire alla cattura.\nBibliografia.\nAngelo De Witt, \"Storia politico-militare del brigantaggio nelle province meridionali d\u2019Italia\", 1884\nAndrea Frediani, \"101 battaglie che hanno fatto l'Italia Unita\", Newton Compton Editori, 2011"}
{"id": "3420177", "revid": "767487", "url": "https://it.wikipedia.org/wiki?curid=3420177", "title": "Midnight in Paris", "text": "Midnight in Paris \u00e8 un film del 2011 scritto e diretto da Woody Allen.\nIl film, una commedia romantico-fantastica ambientata a Parigi, \u00e8 interpretato da un cast corale che comprende Owen Wilson, Rachel McAdams, Marion Cotillard, Tom Hiddleston, Corey Stoll, Kathy Bates, Adrien Brody, Michael Sheen e Carla Bruni.\nAcclamato dalla critica, il film \u00e8 stato candidato a quattro Premi Oscar 2012 (miglior film, miglior regista, miglior scenografia e miglior sceneggiatura originale) trionfando in quest'ultima (il quarto per Woody Allen) e il Golden Globe nella stessa categoria.\nAnnoverato tra i maggiori successi di Allen e (impropriamente) considerato come il secondo \"capitolo\" della \"trilogia turistica\" del regista, iniziata con \"Vicky Cristina Barcelona\" nel 2008 e conclusasi con \"To Rome With Love\" nel 2012.\nTrama.\nGilbert \"Gil\" Pender, sceneggiatore cinematografico di successo, \u00e8 in vacanza a Parigi con la sua fidanzata Inez e i genitori di lei. Stanco della vita e del mondo di Hollywood, Gil spera nella vacanza per trovare l'ispirazione necessaria a completare il suo primo romanzo, compito dal quale viene per\u00f2 scoraggiato costantemente dalla fidanzata e dai genitori di lei, i quali sminuiscono le sue aspirazioni letterarie e ritengono che la carriera di sceneggiatore sia pi\u00f9 remunerativa e preferibile a quella di scrittore. In un ristorante Gil e Inez incontrano casualmente Paul, un intellettuale vecchia conoscenza di Inez, e la sua compagna. Inez \u00e8 attratta da Paul e dalla sua erudizione, e accetta tutti gli inviti posti dalla coppia per visitare Parigi, trascinando Gil con s\u00e9, il quale per\u00f2 non sopporta le ostentazioni di Paul sull'arte.\nUna sera, dopo un evento, Inez accetta l'invito di Paul e della sua compagna per andare a ballare; Gil invece declina l'invito in favore di una passeggiata per tornare in albergo. Camminando in solitudine per le strade di Parigi, perde l'orientamento. Mentre \u00e8 seduto sulla scalinata di una chiesa, ammirando la bella serata parigina, a mezzanotte accetta un passaggio su una insolita Peugeot d'epoca. Per incanto, l'aspirante romanziere statunitense si ritrova nel passato, nella mitica Parigi degli anni venti e della \"Generazione perduta\", che egli ammira da sempre: la prima come et\u00e0 ideale e migliore rispetto al presente, la seconda come modello di arte e di stile. Durante un party in onore del poeta e drammaturgo Jean Cocteau incontra i letterati e gli artisti che a quell'epoca soggiornavano a Parigi: lo scrittore Francis Scott Fitzgerald con la moglie Zelda, il compositore Cole Porter che prova al pianoforte la sua \"Let's Do It\", il torero spagnolo Juan Belmonte; nel corso della notte incontrer\u00e0 anche la soubrette Jos\u00e9phine Baker e lo scrittore Ernest Hemingway che gli offre lezioni di scrittura e di vita.\nTornato al presente, Gil vuole a tutti costi rivivere quell'esperienza tanto incredibile quanto reale e condividerla con Inez, e la sera successiva la convince a seguirlo. I due si recano nel medesimo punto dove\nGil si era smarrito la sera precedente; Ines per\u00f2, spazientita dall'attesa, decide di tornare in albergo. Rimasto solo, ai rintocchi della mezzanotte Gil vede di nuovo avanzare l'auto d'epoca che si ferma davanti a lui, e sale a bordo in compagnia di Hemingway. Quella notte Hemingway lo accompagna da Gertrude Stein, la quale si presta a leggere il romanzo di Gil, dandogli saggi consigli. In casa di madame Stein Gil incontrer\u00e0 la scrittrice Alice Toklas, il pittore Pablo Picasso e Adriana, una ragazza affascinante e intelligente, allieva di Coco Chanel e compagna di Picasso, e che \u00e8 stata in passato anche l'amante degli artisti Amedeo Modigliani e Georges Braque.\nMentre vive in quella che considera l'et\u00e0 dell'oro, Gil si innamora di Adriana e desidera rivederla. Il rapporto con Inez invece \u00e8 sempre pi\u00f9 problematico e tra i due emergono incomprensioni e divergenze. Ma Gil continua a recarsi nel passato incontrando altri artisti dell'epoca, come gli scrittori Henry Miller e Djuna Barnes, il pittore Salvador Dal\u00ed, il fotografo Man Ray, il regista Luis Bu\u00f1uel, il poeta Thomas Stearns Eliot, il pittore Henri Matisse, lo scrittore William Faulkner.\nUna notte, mentre si sta dichiarando ad Adriana, lo stesso incanto vissuto tante volte si ripresenta a entrambi: i due salgono su una carrozza e vengono condotti al celebre \"Maxim's\" della \"Belle \u00c9poque\", l'epoca vagheggiata da Adriana come la vera et\u00e0 dell'oro rispetto agli anni venti ammirati da Gil; qui incontrano Henri de Toulouse-Lautrec, Paul Gauguin, Edgar Degas. Dalla conversazione tra gli artisti e dalle argomentazioni di Adriana, Gil capisce che l'idealizzazione di un \"glorioso passato ormai perduto\" \u00e8 un'aspirazione ricorrente nell'animo umano, in tutte le epoche storiche, quando si preferisce guardare nostalgicamente a un romantico passato, piuttosto che accettare la banalit\u00e0 e l'insoddisfazione del proprio presente e pensare con incertezza al futuro.\nLasciata Adriana \u2013 decisa tuttavia a rimanere nella Belle \u00c9poque \u2013 Gil ritorna alla sua epoca dove, rompendo con la fidanzata Inez che peraltro gli era stata infedele con Paul, si ritrova con la sua solitudine, di notte, su un ponte sulla Senna; qui incontra Gabrielle, conosciuta giorni prima al mercato delle pulci. La scoperta del comune amore per le notti parigine a piedi sotto la pioggia, lo risolver\u00e0 finalmente all'abbandono del vagheggiamento per il passato e all'accettazione del suo presente.\nProduzione.\nWoody Allen ha impiegato un approccio inverso nello scrivere la sceneggiatura di questo film, costruendo la trama attorno a un titolo concepito: \"Midnight in Paris\". Il regista ha originariamente scritto il personaggio di Gil come intellettuale della East Coast, ma si \u00e8 ricreduto quando lui e la direttrice del casting Juliet Taylor hanno iniziato a considerare Owen Wilson per il ruolo. \"\"Pensavo che Owen sarebbe stato affascinante e divertente, ma la mia paura era che non fosse affatto cos\u00ec \"orientale\" nella sua persona\"\", ha affermato il regista, rendendosi conto che rendere il protagonista un californiano avrebbe effettivamente reso il personaggio pi\u00f9 \"ricco\".\nDistribuzione.\nL'anteprima mondiale \u00e8 avvenuta l'11 maggio 2011, quando \u00e8 stato proposto come film d'apertura del Festival di Cannes 2011. Dopo la presentazione al Festival di Cannes il film \u00e8 stato distribuito nelle sale francesi l'11 maggio e in quelle statunitensi il 20 maggio 2011.\nIn Italia \u00e8 stato distribuito il 2 dicembre 2011 dalla Medusa Film. La direzione del doppiaggio \u00e8 stata affidata a Maura Vespini, su dialoghi di Elettra Caporello.\nAccoglienza.\nIncassi.\nIl film ha sbancato i botteghini: si tratta dell'incasso d'esordio pi\u00f9 elevato dei film del regista nella penisola, che ha fruttato ben 2.203.671 euro in appena tre giorni.\nIn totale il film ha incassato 56.817.045 dollari in patria e 94.302.174 dollari nel resto del mondo, per un incasso totale di 151.119.219 dollari.\nCritica.\nIl sito di recensioni \"Rotten Tomatoes\" registra un indice di gradimento del 93%. Il commento del sito recita: \"Potrebbe non vantare la profondit\u00e0 dei suoi film classici, ma il dolce e sentimentale \"Midnight in Paris\" \u00e8 abbastanza divertente e affascinante da soddisfare i fan di Woody Allen\".\nSu \"Metacritic\", il film registra un punteggio metascore di 81 su 100, basato su 40 recensioni, col commento: \"Acclamazione universale\".\nQuentin Tarantino lo ha definito \"il pi\u00f9 bel film del 2011\".\nRiconoscimenti.\nIl film ha ottenuto 4 candidature ai premi Oscar 2012 tra cui miglior film e miglior regia, vincendo il premio per la migliore sceneggiatura originale."}
{"id": "3420191", "revid": "69794", "url": "https://it.wikipedia.org/wiki?curid=3420191", "title": "Guido Laj", "text": "Fu gran maestro del Grande Oriente d'Italia dal 1945 al 1948.\nBiografia.\nNato in Sicilia, visse gran parte della sua vita a Roma. Giornalista e dottore in giurisprudenza, divenne inizialmente segretario presso il Ministero della Pubblica Istruzione, arrivando in seguito al Consiglio di Stato.\nAder\u00ec al Partito Socialista Riformista Italiano gi\u00e0 dalla nascita del partito (1912), dedicandosi principalmente al mondo dell'associazionismo di stampo massonico. Fu iniziato massone il 20 marzo 1906, nella loggia romana \"Rienzi\"; il 20 febbraio 1907 fu elevato al grado di \"compagno\", divenendo poi \"maestro venerabile\" l'11 aprile 1916.\nPrese parte come volontario alla prima guerra mondiale, venendo in seguito decorato al valor militare. Tra il 1920 ed il 1922 fu assessore comunale a Roma (servizi tecnologici). Dopo il 1922 scrisse su \"Il Mondo\", quotidiano politico fondato da Giovanni Amendola, dalle cui pagine svolse una costante attivit\u00e0 di opposizione nei confronti dell'amministrazione comunale romana, ormai orientata su posizioni filo-fasciste. Laj fu tra i funzionari pubblici che rifiutarono la tessera del Partito Nazionale Fascista. Nel novembre del 1924 ader\u00ec all'Unione Nazionale di Amendola.\nDopo la liberazione dal regime, fu prosindaco di Roma dal giugno 1944 al dicembre 1946.\nTra il 1943 ed il 1945 resse il comitato di maestranza del Grande Oriente d'Italia, insieme con Umberto Cipollone e Gaetano Varcasia. Il 18 settembre 1945 fu eletto gran maestro, e rimase in carica fino al giorno della sua morte."}
{"id": "3420207", "revid": "46291", "url": "https://it.wikipedia.org/wiki?curid=3420207", "title": "Dendrosenecio", "text": "Dendrosenecio \u00e8 un genere di piante della famiglia delle Asteraceae (trib\u00f9 Senecioneae), diffuso nelle aree di alta montagna dell'Africa centro-orientale.\nDescrizione.\nHanno lunghi tronchi, che fungono da serbatoi di acqua, che in alcune specie raggiungono anche i 7\u201310 m di altezza, e che talora si diramano in 2-4 ramificazioni laterali, assumendo un habitus a candelabro.Una rosetta di foglie carnose e appuntite forma l'apice proteggendo le gemme vegetative dalle basse temperature. Quando muoiono, le foglie si essiccano e restano saldamente inserite al tronco formando uno spesso strato isolante.I fiori sono riuniti in una grande infiorescenza terminale piramidale.\nLa loro conformazione costituisce un adattamento alle condizioni climatiche estreme del loro habitat, caratterizzato da notevoli escursioni termiche e scarse precipitazioni. Le sorprendenti somiglianze con alcune specie di \"Lobelia\" (Campanulaceae) che condividono gli stessi habitat (come p.es. \"L. deckenii\") sono spesso citate come caso emblematico di convergenza evolutiva.\nDistribuzione e habitat.\n Il genere \"Dendrosenecio\" ha il suo areale in Africa centro-orientale (Repubblica Democratica del Congo, Uganda, Ruanda, Kenya e Tanzania).Le specie di questo genere crescono nelle aree di alta quota, da 2500 a 4600 m di altitudine, di dieci diverse montagne: il Kilimanjaro e il monte Meru in Tanzania, il monte Kenya, gli Aberdare e le Cherangani Hills in Kenya, il monte Elgon al confine tra Uganda e Kenya, la catena del Ruwenzori al confine tra Uganda e Congo, i monti Virunga al confine tra Uganda, Rwanda e Congo e i monti Muhi e Kahuzi, della catena dei Monti Mitumba, nella parte orientale del Congo. \nAd eccezione di \"D. erici-rosenii\" (presente su Ruwenzori, Virunga e Mitumba), e di \"D. battiscombei\" e \"D. keniodendron\" (presenti sia sul monte Kenya che sugli Aberdare), le altre specie hanno un areale ristretto ad un singolo sistema montuoso. Nella stessa montagna possono essere presenti, a differenti altitudini, specie e sottospecie differenti.\nDati molecolari suggeriscono che le diverse specie si siano sviluppate, per radiazione adattativa, a partire da un comune antenato diffuso sul Kilimanjaro, con successiva dispersione agli Aberdare, al monte Kenya, alle Cherangani Hills, seguite da dispersione verso ovest alla catena del Ruwenzori, quindi a sud verso Virunga, Kahuzi e Muhi, ed infine nuovamente verso il monte Elgon.\nI loro habitat vanno dalla foresta montana alle praterie umide di alta quota, estendendosi sino al limite superiore della zona afro-alpina.\nTassonomia.\nLe specie di questo genere, la cui scoperta risale all'epoca coloniale, erano in passato incluse nel genere \"Senecio\", nell'ambito del sottogenere \"Dendrosenecio\".\nNel 1977 Nordenstam ha ridefinito i limiti di \"Senecio\" ed ha elevato \"Dendrosenecio\" al rango di genere a s\u00e9 stante.\nAttualmente sono riconosciute 11 specie e alcune sottospecie:"}
{"id": "3420210", "revid": "287204", "url": "https://it.wikipedia.org/wiki?curid=3420210", "title": "Castillo de Santa Barbara", "text": ""}
{"id": "3420216", "revid": "729019", "url": "https://it.wikipedia.org/wiki?curid=3420216", "title": "General Dynamics F-16 VISTA", "text": "Il General Dynamics F-16 VISTA (\"Variable stability In-flight Simulator Test Aircraft\") \u00e8 stato un aereo sperimentale, costruito in un solo esemplare, derivato dall'F-16C/D Fighting Falcon e con il quale l'USAF ha condotto dal 1988 al 1997, una serie di programmi di sviluppo.\nProgramma.\nLF-16 VISTA\", quale banco di prova, integrava uno dei primi sistemi di spinta vettoriale, denominato MATV\"' (\"Multi-Axis Thrust Vectoring\"), il quale modificava l'inclinazione dell'ugello di scarico incrementando la manovrabilit\u00e0 del velivolo e garantendo la sua ripresa anche durante gli attimi successivi allo stallo aerodinamico.Il risultato fu un velivolo capace di supermanovrabilit\u00e0 ed in grado di mantenere il controllo in imbardata ed in beccheggio anche ad angoli d'attacco oltre i quali le tradizionali superfici mobili risultano inefficaci.\nIl programma \"VISTA\" venne concluso con successo, anche se il MATV non venne mai applicato sulle versioni in servizio del \"Falcon\". Maggior successo ebbe, invece, con il successivo F-35, la cui versione STOVL usufruisce di questo sistema durante la transizione dal volo livellato a quello verticale e viceversa.Sempre sull'F-35 trovano posto anche il \"Direct Voice Input\" ed il \"Virtual HUD\", i quali furono sviluppati simultaneamente nel corso dei test previsti dal programma \"VISTA\"."}
{"id": "3420218", "revid": "1318658", "url": "https://it.wikipedia.org/wiki?curid=3420218", "title": "Giornata internazionale della lingua madre", "text": "La giornata internazionale della lingua madre \u00e8 una celebrazione indetta dall'UNESCO per il 21 febbraio di ogni anno per promuovere la madrelingua, diversit\u00e0 linguistica e culturale e il multilinguismo. Istituita nel 1999, \u00e8 celebrata dall'anno seguente; nel 2007 \u00e8 stata riconosciuta dall'Assemblea Generale dell'ONU, contemporaneamente alla proclamazione del 2008 come Anno internazionale delle lingue.\nIl 21 febbraio \u00e8 stato scelto per ricordare il 21 febbraio 1952, quando diversi studenti bengalesi dell'Universit\u00e0 di Dacca furono uccisi dalle forze di polizia del Pakistan (che allora comprendeva anche il Bangladesh) mentre protestavano per il riconoscimento del bengalese come lingua ufficiale."}
{"id": "3420219", "revid": "1543377", "url": "https://it.wikipedia.org/wiki?curid=3420219", "title": "Video In Video Out", "text": "Video In Video Out, noto anche con l'acronimo VIVO, \u00e8 una porta grafica che permette ad alcune schede video di avere trasferimenti bidirezionali (ingresso e uscita) del video analogico attraverso un connettore mini-DIN, solitamente di tipo a 9-pin, e un particolare cavo splitter (che pu\u00f2 alcune volte trasferire anche audio analogico).\nIl VIVO si trova solitamente sulle schede video di fascia alta per computer di ATI e NVIDIA e alcune volte viene etichettato come \"\". Su queste schede grafiche il VIVO supporta solitamente il Video composito, il Video a componenti, e l'S-Video come uscite, mentre come entrate il Video composito e l'S-Video. Molte altre schede video supportano soltanto le uscite Video a componenti e l'S-Video a completamento della VGA o DVI, solitamente usando un cavo a componenti e un cavo S-Video. Sebbene l'operazione di uscita a componenti supporta le risoluzioni dell'alta definizione, essa non supporta lo standard HDCP come richiesto dall'ente europeo EICTA per il supporto HDTV.\nAlcuni usi pratici del VIVO includono la capacit\u00e0 di visualizzare il multimedia memorizzato su un computer su un TV e la capacit\u00e0 di connettere un Lettore DVD o una console per videogiochi ad un computer mentre si continua la visualizzazione tramite monitor TV. Il VIVO da solo tuttavia non pu\u00f2 decodificare i segnali di trasmissione da nessuna sorgente, pertanto ci sar\u00e0 bisogno di apparecchiature aggiuntive per vedere i programmi TV.\nAlcuni produttori permettono alla loro versione di porta VIVO di trasferire anche il suono.\nLimitazioni.\nL'uscita video sulle schede grafiche spesso non viene usata dagli utenti che non hanno bisogno di connettere il loro computer ad una TV. Inoltre ci potrebbero essere problemi nel software nel supportare l'uso delle porte VIVO.\nUn computer che usa il VIVO deve avere il software per gestire un segnale di ingresso. Solitamente \u00e8 il produttore della scheda grafica che fornisce il software per sfruttare adeguatamente le porte VIVO."}
{"id": "3420221", "revid": "2033069", "url": "https://it.wikipedia.org/wiki?curid=3420221", "title": "Signal (dentifricio)", "text": "Signal \u00e8 un marchio di dentifrici e prodotti per l'igiene orale prodotto dal gruppo Unilever. Il marchio \u00e8 presente sul mercato da oltre quaranta anni, dal 1961, ed \u00e8 disponibile in quarantotto nazioni. Originariamente era chiamato Shield. Nel 1977, \u00e8 stato il primo marchio a commercializzare un dentifricio a base di fluoro.\nDa venti anni il marchio Signal in Francia collabora con l'UFSBD (Union Fran\u00e7aise pour la Sant\u00e9 Bucco-Dentaire, unione francese per l'igiene orale) nel progetto \"Mission Signaline\", che serve per promuovere un corso preparatorio all'igiene orale fra i bambini di sei anni, a cui ogni anno partecipano circa 750 000 bambini."}
{"id": "3420226", "revid": "73843", "url": "https://it.wikipedia.org/wiki?curid=3420226", "title": "Giro delle Fiandre 1996", "text": "Il Giro delle Fiandre 1996, ottantesima edizione della corsa e valida come secondo evento della Coppa del mondo di ciclismo su strada 1996, fu disputato il 7 aprile 1996, per un percorso totale di 269 km. Fu vinto dall'italiano Michele Bartoli, al traguardo con il tempo di 6h27'00\" alla media di 41,705 km/h.\nPartenza a Sint-Niklaas con 185 corridori di cui 111 portarono a termine il percorso."}
{"id": "3420227", "revid": "729019", "url": "https://it.wikipedia.org/wiki?curid=3420227", "title": "Assedio di Livorno", "text": "L'assedio di Livorno fu un episodio della storia risorgimentale italiana che vide la conquista e il sacco della citt\u00e0 toscana da parte dell'esercito austriaco, maggiore in numero e in artiglierie.\nIn ricompensa del valore dimostrato dalla cittadinanza livornese nella difesa fatta nelle giornate del 10 ed 11 maggio 1849, nel 1906 il gonfalone della citt\u00e0 di Livorno fu decorato con la medaglia d'oro al Valore \"benemerite del Risorgimento nazionale\".\nContesto storico.\nLe vicende che portarono alla invasione del Granducato di Toscana e della citt\u00e0 di Livorno ebbero inizio nel gennaio 1848.\nIl 6 gennaio Livorno insorse e per le strade iniziarono i volantinaggi liberali; l'episodio si concluse con il momentaneo arresto di Francesco Domenico Guerrazzi e la concessione della Costituzione da parte del sovrano Leopoldo II.\nFrattanto, le conseguenze della prima guerra di indipendenza si ripercossero in tutto il granducato.\nNell'agosto del medesimo anno, Livorno fu teatro di una sommossa popolare, a seguito della quale il granduca nomin\u00f2 Giuseppe Montanelli e Guerrazzi alla guida del primo ministero democratico d'Italia.\nMontanelli richiese a Leopoldo l'elezione di trentasette deputati toscani da mandarsi alla Costituente romana. Fece approvare la proposta dal Parlamento, ma la necessaria controfirma del granduca non giunse mai in quanto, il 30 gennaio 1849, questi abbandon\u00f2 Firenze per rifugiarsi in una nave inglese a Porto Santo Stefano.\nQuindi l'8 febbraio giunse a Livorno Giuseppe Mazzini, che annunci\u00f2 alla folla la fuga del granduca. Il 9 febbraio venne istituito un triumvirato composto da Guerrazzi, Montanelli e Giuseppe Mazzoni, che scrisse una nuova costituzione e proclam\u00f2, il 15 febbraio, la Repubblica.\nLeopoldo II fugg\u00ec a Gaeta, mentre la nuova assemblea elettiva di Firenze, inaugurata il 25 marzo, proclam\u00f2, il 27 marzo, Guerrazzi dittatore.\nTuttavia il Municipio di Firenze si oppose al nuovo governo e avvi\u00f2 una contro-rivoluzione per la restaurazione del granduca, che vinse con l'appoggio dell'esercito e della guardia nazionale.\nI livornesi, che nel frattempo avevano costituito un governo della citt\u00e0 presieduto da Giovanni Guarducci, non accettarono la decisione della restaurazione e il 18 aprile dichiarano il tradimento del comune di Firenze, proclamando la resistenza.\nNel maggio 1849 l'esercito austriaco, condotto da Costantino d'Aspre, giunse in Toscana per permettere la restaurazione del granduca Leopoldo II.\nConquistata Pisa, il 10 maggio l'esercito austriaco arriv\u00f2 alle porte di Livorno forte di 50 cannoni e di un esercito superiore di circa 10 volte al numero degli insorti.\nAlla difesa della citt\u00e0 parteciparono Andrea Sgarallino, Enrico Bartelloni, il colonnello francese De Serre e il maggiore lucchese Ghilardi.\nPer far fronte all'assedio austriaco furono costruite barricate in quella che sarebbe stata la futura via Solferino (dove si stabil\u00ec Sgarallino), in via Palestro (dove si organizzarono i volontari) e nella piazza San Marco, a ridosso delle Mura Leopoldine. Dal Forte San Pietro e dalla Fortezza Nuova vennero organizzate delle bande di difensori, ai quali si aggiunsero gli uomini del Bartelloni.\nLa difesa di Livorno del 10 e 11 maggio 1849.\nDopo l'avvistamento degli austriaci, all'alba del 10 maggio 1849, le campane del Palazzo Comunale di Livorno lanciarono il primo allarme, che in breve risuon\u00f2 in tutti i campanili della citt\u00e0.\nCostantino d'Aspre offr\u00ec la resa ai livornesi, ma in risposta le porte vennero chiuse e i bersaglieri di Bartelloni fecero fuoco sugli austriaci.\nAlle 6 del mattino si udirono i primi colpi di cannone dalla trincea situata in localit\u00e0 Santo Stefano ai Lupi.\nSuccessivamente i difensori della citt\u00e0 effettuarono alcune uscite di ricognizione nei dintorni della citt\u00e0; alle 8 i cannoni livornesi spararono agli austriaci nei pressi della Porta San Leopoldo.\nIntorno alle 9 tutte le formazioni di ricognizione furono costrette a effettuare una ritirata dentro le mura, mentre dal Forte San Pietro i cannoni dei rivoltosi sparavano ancora con successo.\nDurante il corso della mattina, dalle mura adiacenti alla Barriera Fiorentina e alla Porta San Marco le compagnie di volontari e le milizie popolari fecero fuoco sugli austriaci, i quali erano intenti a circondare la citt\u00e0.\nSuccessivamente, gli uomini guidati da Bartelloni si spostarono sulle case vicine e sul campanile della chiesa di San Giuseppe.\nNella notte, caratterizzata da un violento temporale, gli spari cessarono.\nIl mattino seguente Andrea Sgarallino ispezion\u00f2 le barricate di via Solferino, dinnanzi alla Porta San Marco, mentre il vescovo Girolamo Gavi convoc\u00f2 i consoli di Francia, Inghilterra e Stati Uniti per un tentativo di mediazione, rivelatosi vano.\nAlle 7 gli austriaci riversarono tutta la loro potenza di fuoco contro la citt\u00e0 ed in particolare contro il Forte San Pietro e la non distante cinta daziaria di Porta San Marco. Proprio in prossimit\u00e0 della porta, l'esercito austriaco riusc\u00ec ad aprire una breccia, costringendo i difensori a ripiegare dietro le barricate.\nAl seguito delle truppe austriache vi era anche Bettino Ricasoli, che per i livornesi ebbe esclusivamente parole di disprezzo.\nMalgrado l'estrema resistenza, alle 10:30 la citt\u00e0 fu completamente occupata dalle truppe del d'Aspre, che invasero caserme e fortilizi.\nLa citt\u00e0 fu saccheggiata dagli austriaci, che intanto uccisero coloro che ancora stavano opponendo resistenza.\nLe perdite tra i difensori della citt\u00e0 furono, secondo lo storico Piombanti, circa 90, ma le fonti sono discordanti.\nBartelloni stesso, per non fuggire, insult\u00f2 una guardia, venne riconosciuto e fucilato.\nAltre esecuzioni, senza processo, si tennero al Lazzaretto di San Jacopo.\nDopo una settimana di saccheggi, il d'Aspre fece sospendere il sacco e chiese il pagamento di 400.000 fiorini. Poi riprese il cammino verso Roma.\nAlcuni decenni dopo i resti dei livornesi fucilati dagli austriaci furono trasferiti nel cimitero comunale dei Lupi e fu dato incarico a Lorenzo Gori di scolpire un monumento commemorativo.\nNel 1889 alcune lapidi in memoria dei combattenti livornesi furono poste all'esterno della Porta San Marco."}
{"id": "3420233", "revid": "196390", "url": "https://it.wikipedia.org/wiki?curid=3420233", "title": "Perro Cimarr\u00f2n uruguayo", "text": ""}
{"id": "3420235", "revid": "155634", "url": "https://it.wikipedia.org/wiki?curid=3420235", "title": "Vancouver WCT 1971 - Singolare", "text": "Il singolare del torneo di tennis Vancouver WCT 1971, facente parte della categoria World Championship Tennis, ha avuto come vincitore Ken Rosewall che ha battuto in finale Tom Okker 6-2, 6-2, 6-4."}
{"id": "3420242", "revid": "155634", "url": "https://it.wikipedia.org/wiki?curid=3420242", "title": "Cologne Grand Prix 1971 - Singolare", "text": "Il singolare del torneo di tennis Cologne Grand Prix 1971, facente parte della categoria World Championship Tennis, ha avuto come vincitore Bob Lutz che ha battuto in finale Jeff Borowiak 6-3 6-7 6-3 6-2."}
{"id": "3420244", "revid": "34971", "url": "https://it.wikipedia.org/wiki?curid=3420244", "title": "Micro-DVI", "text": "La porta Micro-DVI \u00e8 una porta di connessione video usata da alcuni produttori di hardware come Asus e Apple su alcuni prodotti tra gennaio e ottobre dell'anno 2008. Essa \u00e8 pi\u00f9 piccola della porta Mini-DVI e occorre un adattatore per poterla usare per visualizzare video su un monitor o su un TV che ha un connettore differente (solitamente il produttore di hardware fornisce un adattatore da Micro-DVI a DVI o un adattatore da Micro-DVI a VGA).\nLa porta Micro-DVI \u00e8 stata abbandonata ed \u00e8 stata sostituita dal nuovo connettore Mini DisplayPort."}
{"id": "3420247", "revid": "1048993", "url": "https://it.wikipedia.org/wiki?curid=3420247", "title": "Francesca Marra", "text": "Ha collaborato lungo gli anni novanta e duemila come aiuto regista soprattutto con Enrico Oldoini (nei film \"Un bugiardo in paradiso\" e \"13dici a tavola\" e nelle serie TV \"Dio vede e provvede\", \"A casa di Anna\", \"Il giudice Mastrangelo\" e \"Capri\").\nNel 2006, esordisce alla regia di alcuni episodi della serie TV \"Capri\". Nel 2009, cura regia e sceneggiatura del film per la TV \"Un coccodrillo per amico\"."}
{"id": "3420253", "revid": "39546123", "url": "https://it.wikipedia.org/wiki?curid=3420253", "title": "San Simeone Stefano Nemanja", "text": ""}
{"id": "3420257", "revid": "767487", "url": "https://it.wikipedia.org/wiki?curid=3420257", "title": "Liebestod", "text": "Liebestod (\"morte d'amore\" in tedesco) \u00e8 la drammatica aria finale dell'opera \"Tristano e Isotta\" di Richard Wagner.\nL'aria comincia con il verso \"Mild und Leise\", che significa \"mite e gentile\" in tedesco. \u00c8 considerato il climax dell'opera, poich\u00e9 l'opera termina con Isotta che canta sopra il corpo di Tristano. \nLetteratura.\nQuando usato come termine letterario, \"Liebestod\" (dal tedesco \"Liebe\", amore e \"Tod\", morte) si riferisce al tema letterario della morte erotica o \"morte d'amore\", nella quale i due amanti consumano il loro amore nella morte o dopo di essa. Alcuni esempi riguardano, oltre a Tristano e Isotta, Piramo e Tisbe e Romeo e Giulietta."}
{"id": "3420259", "revid": "39546175", "url": "https://it.wikipedia.org/wiki?curid=3420259", "title": "Ishtar (film 1987)", "text": ""}
{"id": "3420260", "revid": "537927", "url": "https://it.wikipedia.org/wiki?curid=3420260", "title": "Folcacchiero de' Folcacchieri", "text": ""}
{"id": "3420261", "revid": "1272592", "url": "https://it.wikipedia.org/wiki?curid=3420261", "title": "Akrapovi\u010d", "text": "L'Akrapovi\u010d (pronuncia slovena: [a\u02c8krapovit\u0283]) \u00e8 un produttore sloveno di impianti di scarico ad alte prestazioni inizialmente per i motocicli e in seguito anche per le automobili. \u00c8 fornitore a livello mondiale in MotoGP, Superbike, Supersport, Supermoto, Motocross, Enduro e Rally raid.\nStoria.\nFondata nel 1990 con il nome \u201c\"Skorpion in Scorpion\"\u201d a partire dalla convinzione del pilota Igor Akrapovi\u010d, che durante la sua carriera si rese conto della mancanza al grande pubblico di impianti di scarico di alta qualit\u00e0. Sosteneva che all'epoca i condotti fossero eccessivamente spessi, che gli impianti tecnicamente superiori alla media fossero troppo costosi e difficili da ottenere per l\u2019acquirente medio. Ide\u00f2 dunque un proprio sistema di scarico che a suo parere fosse soddisfacente, basandosi sull'esperienza acquisita nel campo del tuning motociclistico. Sostitu\u00ec l\u2019acciaio con materiali come le fibre di carbonio ed il titanio.\nNel 1993 la Kawasaki test\u00f2 gli scarichi Akrapovi\u010d in Germania e nel 1994 furono per la prima volta usati in competizioni internazionali: l'ESBK ed il WSBK. Numerosi team di superbike furono presto attratti da questi scarichi, quindi non solo Kawasaki ma anche Yamaha, Suzuki, Ducati ed Honda.\nNel 1997 la compagnia cambi\u00f2 nome da \"Skorpion in Scorpion\" ad Akrapovi\u010d e in quello stesso anno, Akira Yanagawa divenne il primo pilota a vincere una gara usando uno scarico Akrapovi\u010d su una moto Kawasaki. Dopo una forte crescita delle vendite, in particolare in Germania con un incremento del 70% annuo, nel 1999 la capacit\u00e0 produttiva fu espansa spostando l\u2019officina da un ambiente di iniziali 450 m\u00b2 a 3000 m\u00b2 nella citt\u00e0 di Ivan\u010dna Gorica. Da quel momento la fabbrica ha pi\u00f9 che quadruplicato l\u2019originale metratura fino ad arrivare a 13000 m\u00b2 nel 2010.\nNel 2000 Colin Edwards fu il primo a conquistare il titolo mondiale con la sua Honda SP-01 equipaggiata di scarico Akrapovi\u010d.\nIn seguito all'aumento dei profitti, la compagnia aument\u00f2 gli investimenti nelle nuove tecnologie e nella modernizzazione provvedendo all'upgrade dei sistemi di progettazione 3D, all'implemento di strumenti specifici ed all'automazione della produzione. Nel 2004 la compagnia ebbe il primo contatto con l\u2019industria automobilistica e poi nel 2007 svilupp\u00f2 ed equipaggi\u00f2 un sistema di scarico per una macchina da Formula 1 e sempre nello stesso anno venne anche cambiato il logo. Akrapovi\u010d \u00e8 fornitore nella tedesca Porsche Sport Cup, dove le auto Porsche gareggiano in sei competizioni ufficiali e no. Con il 42% dei voti, sempre nel 2007, arriva il premio Miglior produttore di impianti di scarico per il magazine tedesco Motorrad, premio riconfermato anche negli anni successivi con un numero di consensi mai visti prima.\nCollaborazioni.\nLa compagnia collabora con vari costruttori di moto: Yamaha offre prodotti Akrapovi\u010d come optional e accessori della R1 e della MT-01. BMW Motorrad monta Akrapovi\u010d di serie sulla F800R e la HP2 Megamoto, ma anche come optional sulla maggior parte della gamma. Scarichi Akrapovi\u010d sono montati anche su molte Kawasaki da corsa, specialmente il modello Z1000, ma anche su moto Honda, Aprilia e Suzuki. Akrapovi\u010d fornisce i sistemi di scarico alle auto LMP Audi gi\u00e0 dal 2009 ed \u00e8 partner ufficiale di Audi Sport dal 2012. Molti dei piloti della Supersport competono con impianti Akrapovi\u010d personalizzati, incluso Roger Lee Hayden che ne ha equipaggiato uno su misura alla sua Kawasaki. Nel 2015, la ditta si \u00e8 occupata della progettazione e realizzazione dell'impianto di scarico della hypercar Koenigsegg Regera. \nMateriali.\nGli scarichi Akrapovi\u010d sono prodotti a partire da materiali come la fibra di carbonio ed il titanio: la fabbrica della compagnia possiede una propria fonderia di titanio e macchine da idroformatura. La fonderia di titanio si trova in un edificio di 800 m\u00b2 posto nella citt\u00e0 di Ivan\u010dna Gorica dove ha anche sede la compagnia. Il processo produttivo coinvolge fasi di colatura, fusione, radioscopia a raggi X e varie analisi chimiche con l\u2019ausilio degli strumenti CAD/CAM e CAE. La linea Akrapovi\u010d Evolution si pone come prodotto top e comprende anche marmitte, tubi di scarico e risuonatori con componenti di titanio e/o fibra di carbonio."}
{"id": "3420263", "revid": "1149807", "url": "https://it.wikipedia.org/wiki?curid=3420263", "title": "Yuri Amano", "text": ""}
{"id": "3420265", "revid": "155634", "url": "https://it.wikipedia.org/wiki?curid=3420265", "title": "St. Louis WCT 1970 - Singolare", "text": "Il singolare del torneo di tennis St. Louis WCT 1970, facente parte della categoria World Championship Tennis, ha avuto come vincitore Rod Laver che ha battuto in finale Ken Rosewall 6-1, 6-4."}
{"id": "3420266", "revid": "599013", "url": "https://it.wikipedia.org/wiki?curid=3420266", "title": "Provincia dell'Ingermanland", "text": ""}
{"id": "3420268", "revid": "547034", "url": "https://it.wikipedia.org/wiki?curid=3420268", "title": "Governatorato dell'Ingermanland", "text": "Il governatorato di Ingermanland, era una gubernija dell'Impero Russo, che occupava il territorio dell'Ingria. Istituita nel 1703, con capoluogo \u0160lissel'burg, esistette fino al 1710, quando venne inglobata nel governatorato di San Pietroburgo."}
{"id": "3420269", "revid": "28592", "url": "https://it.wikipedia.org/wiki?curid=3420269", "title": "Governatorato di Ingermanland", "text": ""}
{"id": "3420280", "revid": "287204", "url": "https://it.wikipedia.org/wiki?curid=3420280", "title": "Akrapovic", "text": ""}
{"id": "3420281", "revid": "113757", "url": "https://it.wikipedia.org/wiki?curid=3420281", "title": "Isole Vergini danesi", "text": ""}
{"id": "3420283", "revid": "39546449", "url": "https://it.wikipedia.org/wiki?curid=3420283", "title": "San Gilberto di Meaux", "text": ""}
{"id": "3420284", "revid": "72396", "url": "https://it.wikipedia.org/wiki?curid=3420284", "title": "Liebestod (film)", "text": "Liebestod \u00e8 un film per la televisione del 2000 diretto da Stephan Wagner."}
{"id": "3420285", "revid": "113757", "url": "https://it.wikipedia.org/wiki?curid=3420285", "title": "Antille danesi", "text": ""}
{"id": "3420288", "revid": "547034", "url": "https://it.wikipedia.org/wiki?curid=3420288", "title": "Liebestod (disambigua)", "text": "Liebestod (\"amore morte\" in tedesco) pu\u00f2 riferirsi a:"}
{"id": "3420291", "revid": "729019", "url": "https://it.wikipedia.org/wiki?curid=3420291", "title": "Battaglia di Arras (1917)", "text": "La battaglia di Arras fu un'offensiva britannica della prima guerra mondiale. Dal 9 aprile al 16 maggio 1917, le forze di Regno Unito, Canada, Nuova Zelanda, Terranova e Australia attaccarono le trincee dell'Impero tedesco presso la citt\u00e0 francese di Arras sul fronte occidentale.\nPer gran parte della guerra, sul fronte di Arras si verific\u00f2 uno stallo che inchiod\u00f2 le armate di entrambi gli schieramenti lungo una linea ininterrotta di trincee che si estendeva dalla costa belga fino al confine svizzero. L'obiettivo britannico dall'inizio del 1915 era fondamentalmente quello di irrompere attraverso le difese tedesche, in modo da raggiungere il terreno aperto alle loro spalle e poter cos\u00ec affrontare le forze nemiche in una guerra di manovra, sfruttando la propria superiorit\u00e0 numerica. L'offensiva di Arras fu concepita come parte di un piano per raggiungere questo risultato. Essa fu programmata in collaborazione con l'alto comando francese, che stava nel frattempo impegnandosi in un attacco massiccio (l'offensiva Nivelle) circa ottanta chilometri pi\u00f9 a sud. Lo scopo dichiarato di questa operazione congiunta era quello di concludere la guerra nel giro di quarantott'ore. Limitatamente ad Arras, gli obiettivi immediati dell'Intesa erano pi\u00f9 modesti: attirare le truppe tedesche lontano dal punto prescelto per l'attacco francese e conquistare le alture che dominavano la pianura di Douai.\nLe manovre iniziali si concretizzarono in un assalto, condotto su un fronte relativamente esteso, fra Vimy a nord-ovest e Bullecourt a sud-est. Dopo pesanti bombardamenti, le truppe canadesi a nord riuscirono a catturare l'importante crinale di Vimy, e anche le divisioni britanniche al centro guadagnarono terreno. A sud, invece, le forze britanniche e australiane furono frustrate dalla difesa elastica messa in atto dai tedeschi e compirono solo minime avanzate. A seguito di questi primi successi, le truppe britanniche si lanciarono in una serie di operazioni su piccola scala per consolidare le posizioni appena acquisite che, sebbene consentirono di raggiungere i limitati obiettivi previsti, costarono perdite relativamente grandi.\nQuando la battaglia si concluse ufficialmente, il 16 maggio, le truppe dell'Impero britannico avevano compiuto avanzate significative, ma non erano riuscite in alcun punto a ottenere successi decisivi. L'uso, specialmente nella prima fase, di tattiche sperimentali come il fuoco di sbarramento, la spoletta a percussione e il fuoco di controbatteria, dimostr\u00f2 che assalti ben studiati potevano aver successo anche contro posizioni pesantemente fortificate. Il settore, tuttavia, torn\u00f2 poi alla situazione di stallo che caratterizz\u00f2 gran parte della guerra sul fronte occidentale.\nPreludio.\nAll'inizio del 1917, britannici e francesi stavano ancora cercando il modo di ottenere uno sfondamento decisivo sul fronte occidentale. L'anno precedente era stato segnato dal fallimento dell'offensiva britannica lungo la Somme, costata gravi perdite, mentre i francesi non erano riusciti a riprendere l'iniziativa a causa dell'intensa pressione tedesca a Verdun. Entrambe le operazioni avevano consumato immense quantit\u00e0 di risorse, senza che ne conseguisse alcun guadagno strategico significativo. Questa \"impasse\" rinforz\u00f2 le convinzioni dei comandanti francesi e britannici che per terminare lo stallo servisse uno sfondamento. Comunque, se questo obiettivo fu probabilmente il fattore principale che port\u00f2 all'offensiva di Arras, la scelta di dove e quando condurla fu pesantemente influenzata da vari fattori politici e tattici.\nContesto politico.\nGli anni centrali della guerra furono difficili per le forze dell'Intesa; i politici dei governi di Parigi e Londra erano sotto pressione da parte di stampa, opinione pubblica e parlamento per portare a conclusione il conflitto. Le perdite nelle battaglie di Gallipoli, della Somme e di Verdun furono ingenti e le prospettive di una rapida vittoria diventarono sempre pi\u00f9 ridotte. Il primo ministro britannico Herbert Henry Asquith, si dimise nel dicembre del 1916 e fu sostituito da David Lloyd George. In Francia il primo ministro Aristide Briand e il ministro della Difesa, generale Hubert Lyautey, politicamente in declino, si sarebbero anch'essi dimessi poco dopo, nel marzo 1917.\nNel frattempo, gli Stati Uniti d'America erano vicini a dichiarare guerra alla Germania.; l'opinione pubblica statunitense era stata infiammata da una lunga serie di attacchi di U-Boot condotti contro naviglio civile americano, iniziati con l'affondamento nel 1915 della RMS \"Lusitania\" e culminati nel siluramento di sette mercantili all'inizio del 1917. Il Congresso degli Stati Uniti dichiar\u00f2 infine guerra all'Impero tedesco il 6 aprile 1917, ma ci sarebbe voluto oltre un anno, prima che la prima armata statunitense mettesse piede in Francia.\nContesto strategico.\nBench\u00e9 francesi e britannici intendessero lanciare un assalto nella primavera del 1917, due eventi misero in forse il piano. Nel febbraio la Russia non pot\u00e9 mantenere il suo impegno per un'offensiva congiunta, il che modific\u00f2 il previsto attacco su due fronti in un assalto dal solo lato francese, lungo il fiume Aisne. In secondo luogo, l'esercito tedesco cominci\u00f2 a ritirarsi e consolidare le sue posizioni lungo la Linea Hindenburg, minando i presupposti tattici su cui erano basati i piani per l'offensiva francese, che incontr\u00f2 una pi\u00f9 caparbia resistenza dei tedeschi, asserragliati lungo una linea fortificata che non era stata considerata nei piani francesi.\nViste le premesse, il compimento dell'offensiva fu incerto. Il governo francese aveva disperatamente bisogno di una vittoria per evitare nuovi tumulti della popolazione ed evitare il sempre pi\u00f9 preoccupante acuirsi degli episodi di diserzione. I britannici dal canto loro erano incerti se procedere o meno visto il quadro tattico in continuo sviluppo. In un incontro con Lloyd George, il generale francese Robert Georges Nivelle riusc\u00ec a convincere il primo ministro inglese che se le forze britanniche avessero lanciato un assalto diversivo per attirare le truppe tedesche lontano dal settore dell'Aisne, l'offensiva francese avrebbe potuto avere successo. venne quindi concordato che l'attacco sull'Aisne sarebbe iniziato a met\u00e0 aprile, mentre l'azione diversiva sarebbe avvenuta circa una settimana prima.\nLe forze in campo.\nTre armate alleate erano gi\u00e0 concentrate nel settore di Arras. Esse furono schierate, approssimativamente da nord a sud, come segue: la 1\u00aa armata, sotto Henry Horne, la 3\u00aa armata, sotto Edmund Allenby, la 5\u00aa armata, sotto Huber Gough. Il comandante in capo era il feldmaresciallo Douglas Haig, e il piano di battaglia fu concepito dal generale Allenby. Come di rado avvenne nella prima guerra mondiale, tre divisioni scozzesi (tutte appartenenti alla 3\u00aa armata) furono disposte vicine fra loro all'inizio dell'attacco: la 15\u00aa divisione scozzese del VI corpo e la 9\u00aa divisione scozzese e la 51\u00aa divisione delle Highland del XVII corpo. Anche la 34\u00aa divisione, di forte composizione scozzese, fu posizionata in mezzo ai conterranei del XVII corpo.\nDavanti alle forze alleate vi erano due armate tedesche: la 6\u00aa, comandata dal settantatreenne generale Ludwig von Falkenhausen, e la 2\u00aa, guidata dal generale Georg von der Marwitz, il quale stava riprendendosi da una malattia contratta sul fronte orientale. Le armate erano state organizzate in tre gruppi: da nord a sud, vi erano il \"Gruppe Souchez\", il \"Gruppe Vimy\" e il \"Gruppe Arras\". Sette divisioni tedesche erano in linea, le altre erano in riserva per fungere da rinforzi o contrattaccare, a seconda delle necessit\u00e0.\nFalkenhausen rispondeva direttamente al generale Erich Ludendorff, capo operativo dell'alto comando tedesco (OHL, \"Oberste Heeresleitung\"). Lo Stato Maggiore di Ludendorff annoverava molti ufficiali di grande abilit\u00e0, come il maggiore Georg Wetzell, il colonnello Max Bauer e il capitano Hermann Geyer. Dal dicembre del 1916, lo Stato Maggiore stava studiando contromosse per opporsi alle nuove tattiche alleate impiegate nella battaglia della Somme e a Verdun. Bench\u00e9 queste battaglie fossero costate all'Intesa un massiccio tributo di uomini e mezzi, avevano anche seriamente indebolito l'esercito tedesco (lo \"Heer\"). All'inizio del 1917, alle forze tedesche fu data istruzione di applicare queste innovazioni tattiche, note collettivamente come difesa elastica; l'incapacit\u00e0 di Falkenhausen nel metterle in pratica si sarebbe rivelata disastrosa.\nFase preliminare.\nIl piano britannico \u2014 ispirato, come si \u00e8 detto, alle lezioni apprese nelle battaglie della Somme e di Verdun \u2014 era ben concepito. Piuttosto di attaccare su un ampio fronte, l'intero impatto dell'artiglieria si sarebbe concentrato su una ridotta striscia di quaranta chilometri. Era previsto un bombardamento di almeno una settimana su tutta la linea, con un fuoco di sbarramento molto pi\u00f9 pesante e prolungato a Vimy, per indebolire le sue robuste difese. Durante l'assalto, le truppe sarebbero avanzate in formazione aperta, e le unit\u00e0 si sarebbero scavalcate l'un l'altra per dare il tempo a ciascuna di consolidarsi e raggrupparsi. Prima che l'azione iniziasse, fu necessario un notevole addestramento sulle innovative manovre previste.\nLa guerra di mina.\nDall'ottobre del 1916, le compagnie di scavo dei Royal Engineers iniziarono a costruire gallerie sotterranee per le truppe. La regione di Arras \u00e8 gessosa e quindi facilmente scavabile; sotto la stessa Arras vi era una rete, detta \"boves\", di caverne, gallerie e condotti fognari. I genieri concepirono un piano per aggiungere nuovi tunnel a questa rete, affinch\u00e9 le truppe potessero arrivare alla zona della battaglia di nascosto e al sicuro. La portata di questo progetto fu enorme: in un solo settore quattro compagnie di scavo (di cinquecento uomini ciascuna) lavorarono ininterrottamente per due mesi su turni di diciotto ore. Alla fine, vennero costruiti 20 chilometri di gallerie, classificate come \"subway\" (solo per uomini a piedi), \"tramway\" (con rotaie per vagoni spinti a mano, per trasportare munizioni al fronte e portare indietro feriti e cadaveri); e \"railway\" (con un sistema di ferrovia leggera). Poco prima dell'assalto, il sistema di gallerie aveva raggiunto dimensioni tali da poter contenere 24.000 uomini, con illuminazione elettrica prodotta da piccole centrali dedicate, nonch\u00e9 cucine, latrine e un centro medico con sala operatoria pienamente equipaggiata. Il grosso del lavoro fu compiuto dai neozelandesi, inclusi M\u0101ori e abitanti delle isole del Pacifico del battaglione pionieri neozelandesi, e \"Bantam\" (soldati di altezza ridotta) dei borghi minerari dell'Inghilterra del nord.\nFurono costruiti anche tunnel d'assalto, che giungevano a pochi metri dalle linee tedesche, pronti per essere aperti tramite esplosivi il primo giorno dell'attacco. In aggiunta a questo, sotto le linee del fronte furono poste mine convenzionali, anch'esse destinate a brillare all'inizio dell'azione. Molte di queste non furono poi attivate per timore di compromettere la rete di tunnel. Nel frattempo, anche gli zappatori tedeschi stavano conducendo le proprie operazioni sotterranee, tramite lo scavo di gallerie di contromina. Dei soli neozelandesi, 41 persone morirono e 151 furono ferite come risultato delle contromisure tedesche.\nMolte delle gallerie e delle trincee sono attualmente chiuse al pubblico per questioni di sicurezza. Una porzione di 250 metri della \"Grange Subway\" presso il crinale di Vimy \u00e8 aperta al pubblico da maggio a novembre, e il tunnel Wellington \u00e8 stato aperto nel marzo 2008 a cura del museo Carri\u00e8re Wellington.\nAzioni aeree.\nHugh Trenchard, comandante del Royal Flying Corps, adott\u00f2 per supportare l'attacco via terra un atteggiamento offensivo. Il dominio dello spazio aereo sopra Arras era essenziale per la ricognizione, e i britannici costituirono molte pattuglie aeree. Gli apparecchi di Trenchard agirono a supporto delle forze di terra, compiendo missioni di ricognizione per l'artiglieria, fotografando i sistemi difensivi ed effettuando bombardamenti. Le operazioni di ricognizione erano coordinate dalla 1st Field Survey Company dei Royal Engineers.\nLe osservazioni aeree erano pericolose poich\u00e9, per massimizzarne l'efficacia, gli aerei dovevano volare a bassa quota e a bassa velocit\u00e0 sopra le difese tedesche. Il rischio aument\u00f2 ancora con l'arrivo, nel marzo 1917, del \"Barone Rosso\", Manfred von Richthofen, con il suo esperto e ben equipaggiato stormo di caccia, lo Jagdgeschwader 1. Questo arrivo fece impennare i tassi di perdite fra i piloti alleati, tanto che l'aprile 1917 fu chiamato \"Bloody April\" (\"aprile di sangue\") fra i membri del Royal Flying Corps. Un ufficiale di fanteria tedesco scrisse in seguito che \"in quei giorni, vi erano intere serie di duelli aerei, che finivano quasi invariabilmente con la sconfitta dei britannici perch\u00e9 lo stormo contro cui lottavano era quello di Richthofen. Spesso accadeva che cinque o sei aeroplani fossero scacciati o abbattuti\". In quell'aprile, la vita media in volo di un pilota dei Royal Flying Corps in servizio ad Arras era di 18 ore. Fra il 4 e l'8 aprile, i britannici persero 75 aerei 105 uomini in combattimento. Le perdite causarono una carenza di piloti, e i rimpiazzi furono inviati al fronte appena usciti dalla scuola di volo: nello stesso periodo, 56 apparecchi si schiantarono per l'inesperienza dei loro piloti.\nLo sbarramento mobile.\nPer minimizzare l'azione nemica durante l'assalto, i britannici progettarono uno sbarramento mobile (\"creeping barrage\"). Questa tattica consisteva in uno schermo, costituito da proiettili con esplosivi detonanti e munizioni shrapnel, che avanzava attraverso il campo di battaglia precedendo di un centinaio di metri le truppe all'assalto. Gli alleati avevano gi\u00e0 usato questi sbarramenti nelle battaglie di Neuve-Chapelle e della Somme, ma si erano imbattuti in due difficolt\u00e0 tecniche. La prima era quella di sincronizzare con precisione il movimento delle truppe con la posizione dello sbarramento: per Arras, ci\u00f2 fu risolto facendo simulare pi\u00f9 volte la manovra e temporizzandone accuratamente le fasi. La seconda era la progressiva dispersione del fascio di proiettili, causata dal fatto che i fusti delle artiglierie degradano rapidamente, ma a ritmi differenti, durante il fuoco: ad Arras, si calcol\u00f2 il tasso di progressivo degrado di ogni singolo pezzo, in modo da compensarlo con precisione. Lo sbarramento mobile provoc\u00f2 il rischio di perdite da fuoco amico, ma forz\u00f2 i soldati tedeschi a rimanere nelle trincee, consentendo alle forze alleate di avanzare senza la minaccia delle mitragliatrici. In pi\u00f9, le munizioni di artiglieria con esplosivi detonanti furono dotate di nuove spolette istantanee (le \"spolette a percussione\") in modo da esplodere al minimo impatto, vaporizzando il filo spinato. Nei minuti finali dello sbarramento furono usati anche proiettili a gas tossico.\nIl fuoco di controbatteria.\nIl principale pericolo per le truppe all'assalto mentre attraversavano la terra di nessuno era rappresentato dal fuoco dell'artiglieria nemica, che aveva provocato oltre met\u00e0 delle perdite del primo giorno della battaglia della Somme. Ad Arras, i tedeschi avevano posizionato i loro pezzi nascosti dietro i crinali, il che costituiva un'ulteriore complicazione per i britannici. In risposta, questi ultimi crearono unit\u00e0 di artiglieria specializzate nell'attaccare le loro controparti tedesche. I loro bersagli erano forniti dalla 1st Field Survey Company dei Royal Engineers, che determinavano la posizione dei pezzi nemici analizzando i dati che ne rivelavano la posizione al momento dello sparo. Le tecniche usate erano il \"flash spotting\", ovvero la ricerca, da parte dei piloti del Royal Flying Corps, dei lampi di fiamma dei cannoni, e il \"sound ranging\", ovvero la triangolazione della posizione dei pezzi in base alle registrazioni dei rombi degli spari fatte da una rete di microfoni. Il 9 aprile, giorno dell'attacco, pi\u00f9 dell'80% dei pezzi pesanti tedeschi fu neutralizzato dal fuoco di controbatteria. Si usarono anche munizioni con gas tossico contro i cavalli da tiro delle batterie e per distruggere le colonne di rifornimento delle munizioni.\nPrima fase.\nIl bombardamento preliminare del crinale di Vimy inizi\u00f2 il 20 marzo, mentre quello sul resto del settore cominci\u00f2 il 6 aprile. Limitato a un fronte di soli 39\u00a0km, il bombardamento consum\u00f2 2.689.000 proiettili, oltre un milione in pi\u00f9 di quelli usati sulla Somme. Le perdite tedesche non furono gravi, ma i soldati furono logorati dal continuo lavoro del tenere aperti gli ingressi interrati e demoralizzati dall'assenza di razioni, causata dalla difficolt\u00e0 di preparare e trasportare cibo caldo sotto il fuoco dell'artiglieria. Alcune truppe restarono completamente senza cibo per due o tre giorni consecutivi.\nAlla vigilia della battaglia, le trincee tedesche pi\u00f9 avanzate avevano cessato di esistere e le loro difese di filo spinato erano state fatte a pezzi. La storia ufficiale del 2\u00ba reggimento della riserva bavarese descrive la linea del fronte come \"costituita non pi\u00f9 da trincee ma di nidi avanzati di truppa, sparsi qua e l\u00e0. Ad aggiungersi alla devastazione, nelle ultime dieci ore di bombardamento furono impiegati anche proiettili a gas tossico.\nL'attacco era stato inizialmente programmato per il mattino dell'8 aprile (domenica di Pasqua), ma fu posticipato di un giorno su richiesta dei francesi, nonostante un tempo ragionevolmente buono nel settore. L'operazione fu rinviata alle 5:30 del mattino del 9 aprile, e preceduta da cinque minuti di bombardamento \"uragano\", che segu\u00ec a una notte relativamente tranquilla.\nL'assalto inizi\u00f2 sotto una fitta nevicata. A causa del buio e della scarsa visibilit\u00e0, molte truppe alleate in avanzata nella terra di nessuno sbandarono rispetto alla direzione prevista. La combinazione del bombardamento insolitamente pesante e la ridotta visibilit\u00e0 fecero s\u00ec che molte truppe tedesche fossero colte alla sprovvista e prese prigioniere prima ancora che potessero indossare la divisa, mentre risalivano i profondi rifugi interrati delle prime due linee di trincee. Altre furono catturate senza gli stivali mentre provavano a ritirarsi, bloccate nel fango alto fino al ginocchio che riempiva le trincee.\nPrima battaglia della Scarpe (9 \u2013 14 aprile 1917).\nIl pi\u00f9 grande assalto britannico del primo giorno fu direttamente a est di Arras, con l'attacco della 12\u00aa divisione al \"crinale di osservazione\", a nord della strada Arras\u2014Cambrai. Raggiunto quest'obiettivo, le unit\u00e0 britanniche sarebbero avanzate verso Feuchy e verso la seconda e terza linea di trincee tedesche. Contemporaneamente, elementi della 3\u00aa divisione cominciarono un assalto a sud della strada, con gli obiettivi iniziali di catturare il Bosco del Diavolo, Tilloy-l\u00e8s-Mofflaines e il Bosco dei Buoi. La meta finale di questi assalti era la \"Monchyriegel\", una trincea che correva fra Wancourt e Feuchy, importante componente delle difese tedesche. Al 10 aprile, molti di questi obiettivi erano stati raggiunti, incluso il villaggio di Feuchy, ma i tedeschi avevano ancora il controllo di grandi sezioni delle trincee fra Wancourt e Feuchy, in particolare nell'area del villaggio di Neuville-Vitasse, pesantemente fortificato. Il giorno seguente, truppe della 56\u00aa divisione riuscirono ad espellere i tedeschi dal villaggio, anche se la \"Monchyriegel\" non sarebbe caduta in mani britanniche ancora per qualche giorno. I britannici riuscirono a consolidare queste conquiste e avanzare verso Monchy-le-Preux, bench\u00e9 subissero pesanti perdite nei combattimenti presso il villaggio.\nUna ragione del successo dell'offensiva fu l'incapacit\u00e0 del comandante tedesco Falkenhausen di impiegare l'innovativa difesa elastica escogitata da Ludendorff. L'idea teorica di questa tattica prevedeva di concedere iniziali guadagni territoriali al nemico per allungare le sue linee di comunicazione. Le riserve, tenute in prossimit\u00e0 del campo di battaglia, sarebbero state impiegate una volta esaurito l'impulso iniziale, prima che i rinforzi nemici potessero arrivare. I difensori avrebbero cos\u00ec avuto l'opportunit\u00e0 di contrattaccare e riprendersi tutto il terreno perduto. In questo settore, tuttavia, Falkenhausen tenne le riserve troppo lontane dal fronte, sicch\u00e9 queste non riuscirono ad arrivare in tempo utile per un contrattacco, che avrebbe dovuto essere lanciato il 10 o l'11 aprile.\nBattaglia del crinale di Vimy (9\u201312 aprile 1917).\nIl 9 aprile, quasi in contemporanea con l'altra azione, in quella che fu forse la parte pi\u00f9 accuratamente studiata dell'intera offensiva, il Canadian Corps lanci\u00f2 un attacco sul crinale di Vimy. Avanzando dietro uno sbarramento mobile e facendo ampio uso delle mitragliatrici \u2013 ottanta per ogni brigata, inclusa una mitragliatrice Lewis in ogni plotone\u00a0\u2013 il corpo riusc\u00ec ad avanzare per circa tre chilometri e mezzo attraverso le difese tedesche, e cattur\u00f2 la cresta del crinale alle 13 circa. Gli storici hanno attribuito il successo dell'attacco alla meticolosa pianificazione del comandante del corpo, Julian Byng, e del suo attendente Arthur Currie, al continuo addestramento e all'assegnazione di obiettivi specifici ad ogni plotone. Quest'ultimo fatto permise alle truppe di continuare a combattere anche se i loro comandanti venivano uccisi o le comunicazioni interrotte, eliminando quindi due dei principali problemi delle battaglie sul fronte occidentale.\nPrima battaglia di Bullecourt (10\u201311 aprile 1917).\nA sud di Arras, il piano prevedeva che due divisioni, la 62\u00aa britannica e la 4\u00aa australiana, attaccassero sui due lati il villaggio di Bullecourt e scalzassero i tedeschi fuori dalle loro postazioni fortificate, spingendoli nelle trincee di riserva. L'attacco era stato inizialmente programmato per la mattina del 10 aprile, ma fu rinviato al giorno successivo perch\u00e9 i carri armati assegnati all'assalto erano in ritardo a causa del maltempo. L'ordine di posporre l'attacco non raggiunse in tempo tutte le unit\u00e0: due battaglioni del West Yorkshire Regiment avanzarono e furono respinti con notevoli perdite. Nonostante le proteste dei comandanti australiani, l'attacco fu ripreso la mattina dell'11 aprile; a causa di vari guasti, solo undici carri poterono avanzare a supporto, e il limitato sbarramento di artiglieria lasci\u00f2 intatta buona parte del filo spinato che proteggeva le trincee tedesche. Per di pi\u00f9, l'attacco abortito del giorno precedente aveva allertato le truppe tedesche nell'area, che poterono quindi prepararsi meglio rispetto a quelle del settore canadese. Rapporti fuorvianti sull'estensione dei guadagni territoriali degli australiani privarono questi ultimi del necessario supporto di artiglieria e, bench\u00e9 elementi della 4\u00aa divisione riuscissero a occupare per breve tempo alcuni settori delle trincee nemiche, essi furono infine costretti a ritirarsi con gravi perdite. In questo settore, i comandanti tedeschi applicarono correttamente la difesa elastica e riuscirono quindi a contrattaccare efficacemente. I tedeschi catturarono due dei carri usati nell'attacco e, vistili penetrati dai proiettili perforanti, ritennero che le munizioni AP dei loro fucili costituissero un'efficace arma anticarro, una convinzione che li port\u00f2 a scelte sbagliate in seguito.\nSeconda fase.\nAlle conquiste territoriali dei primi giorni segu\u00ec una pausa, dovuta alla necessit\u00e0 di adattare alla nuova situazione l'immenso apparato logistico necessario a supportare le armate. Gli alleati costruirono strade temporanee sul martoriato campo di battaglia; manovrarono l'artiglieria pesante (con le relative munizioni) nelle nuove postazioni; si rifornirono di cibo per gli uomini e i cavalli da tiro e, in previsione di inevitabili contrattacchi, approntarono postazioni per lo sgombero delle perdite. I comandanti affrontarono anche il dilemma se mantenere all'attacco le loro esauste divisioni e correre il rischio di non avere potenza sufficiente, o rimpiazzarle con forze fresche, perdendo per\u00f2 slancio.\nA Londra, il \"Times\" comment\u00f2: \"il grande valore della nostra recente avanzata sta nell'avere ovunque scacciato il nemico dal terreno sopraelevato, togliendogli i punti di osservazione. Una volte prese queste alte postazioni [Vimy, Monchy e Croisailles] e insediatici sul trono, non \u00e8 necessariamente facile proseguire la rapida avanzata. Un attacco su un pendio in discesa, esposto al fuoco delle alture minori pi\u00f9 in profondit\u00e0, \u00e8 spesso estremamente difficile e ora sul fronte generale [...] deve sopraggiungere un periodo laborioso, con cui ci familiarizzammo alla Somme, di martellamento sistematico e assalto di postazioni individuali, nessuna delle quali pu\u00f2 essere attaccata sinch\u00e9 non sia catturata qualcuna che la copre\".\nLa stampa tedesca reag\u00ec in modo analogo. Il \"Vossische Zeitung,\" un quotidiano di Berlino, scrisse: \"Dobbiamo contare su rovesci come quello di Arras. Si tratta di sconfitte di tipo tattico. Se questo rovescio tattico non \u00e8 seguito da effetti strategici, come uno sfondamento da parte dell'aggressore, allora l'intera battaglia non \u00e8 altro che un indebolirsi in uomini e materiale della parte attaccante\". Lo stesso giorno, il \"Frankfurter Zeitung\" comment\u00f2: \"Se i britannici riescono a sfondare, questo peggiorer\u00e0 le loro condizioni perch\u00e9 creer\u00e0 una libert\u00e0 di operazioni che costituisce la speciale arte tedesca della guerra\".\nIl generale Ludendorff, comunque, fu meno ottimista. Le notizie della battaglia lo raggiunsero mentre festeggiava il cinquantaduesimo compleanno al suo quartier generale di Kreuznach. Scrisse: \"Avevo atteso con sicurezza la prevista offensiva ed ero ora profondamente depresso\". Telefon\u00f2 a tutti i suoi comandanti e ne ebbe \"l'impressione che i principi delineati dall'OHL fossero sensati. Ma tutta l'arte del comando sta nell'applicarli correttamente\" (una successiva commissione d'inchiesta avrebbe stabilito che Falkenhausen aveva effettivamente malcompreso i principi della difesa elastica). Ludendorff chiese immediatamente rinforzi, poi, l'11 aprile, destitu\u00ec il capo di stato maggiore di Falkenhausen e lo sostitu\u00ec con il suo esperto di linea difensiva, colonnello Fritz von Lo\u00dfberg. Lo\u00dfberg fu dotato di \"vollmacht\", un mandato di procura che lo autorizzava a emettere ordini in nome di Ludendorff, con il risultato di rimpiazzare di fatto Falkenhausen. Gi\u00e0 dopo poche ore dal suo insediamento, Lo\u00dfberg inizi\u00f2 a riorganizzare le difese tedesche.\nDurante la seconda fase, gli alleati continuarono a spingere l'attacco a est di Arras. I loro obiettivi erano di consolidare i guadagni fatti nei primi giorni dell'offensiva, per mantenere l'iniziativa e sfondare in parallelo con i francesi ad Aisne. Tuttavia, dal 16 aprile, fu evidente che l'offensiva Nivelle stava fallendo, e Haig fu sollecitato a mantenere occupati i tedeschi nel settore di Arras per minimizzare le perdite francesi.\nBattaglia di Lagnicourt (15 aprile 1917).\nOsservando che la 1\u00aa divisione australiana presidiava un fronte di 12 chilometri, il comandante del corpo tedesco locale, generale Otto Von Moser, alla guida del XIV. Reserve-Korps, pianific\u00f2 un attacco per respingere le postazioni avanzate nemiche, distruggere rifornimenti e artiglierie e poi ritirarsi dietro le difese della linea Hindenburg. Passati i suoi piani all'alto comando, ottenne una divisione supplementare per rinforzare ulteriormente l'attacco.\nLe forze tedesche attaccarono con 23 battaglioni (appartenenti a quattro divisioni) e riuscirono a penetrare il fronte australiano nel punto di raccordo fra la 1\u00aa e la 2\u00aa divisione australiana, occupando il villaggio di Lagnicourt e danneggiando alcuni pezzi di artiglieria australiana. I contrattacchi del 9\u00ba e 20\u00ba battaglione ripristinarono la linea del fronte, e l'azione termin\u00f2 con 1.010 perdite australiane, contrapposte alle 2.313 tedesche.\nSeconda battaglia della Scarpe (23 \u2013 24 aprile 1917).\nIl 23 aprile, i britannici lanciarono un attacco verso est, da Wancourt verso Vis-en-Artois. Elementi della 30\u00aa e della 50\u00aa divisione fecero inizialmente qualche conquista, prendendo il villaggio di Gu\u00e9mappe, ma non riuscirono ad avanzare ulteriormente e soffrirono pesanti perdite. Pi\u00f9 a nord, le forze tedesche contrattaccarono nel tentativo di ricatturare Monchy-le-Preux, ma truppe del Royal Newfoundland Regiment riuscirono a tenere il villaggio fino all'arrivo di rinforzi dalla 29\u00aa divisione. I comandanti britannici, di fronte alla tenace difesa tedesca, decisero di non proseguire ulteriormente l'attacco, che fu quindi concluso il giorno successivo, 24 aprile.\nBattaglia di Arleux (28 \u2013 29 aprile 1917).\nNonostante il Canadian Corps avesse conquistato il crinale di Vimy, alcune difficolt\u00e0 nel consolidare il fianco sudorientale avevano lasciato vulnerabile la posizione. Per sanare la situazione, truppe britanniche e canadesi lanciarono un attacco contro Arleux-en-Gohelle il 28 aprile. Arleux fu catturata da truppe canadesi con relativa facilit\u00e0, ma le forze britanniche in avanzata su Gavrelle affrontarono una dura resistenza. Il villaggio fu conquistato verso sera, e quando un contrattacco tedesco obblig\u00f2 a una breve ritirata, arrivarono in rinforzo elementi della 63\u00aa divisione che permisero di riprendere la localit\u00e0. I successivi attacchi del 29 aprile, tuttavia, non portarono ulteriori guadagni. La battaglia, bench\u00e9 avesse raggiunto l'obiettivo minimo di consolidare la posizione canadese sul crinale di Vimy, aveva causato grandi perdite, e il risultato finale fu insoddisfacente per gli alleati.\nSeconda battaglia di Bullecourt (3\u201317 maggio 1917).\nDopo che l'assalto iniziale attorno a Bullecourt non era riuscito a penetrare le linee tedesche, i comandanti britannici prepararono un secondo tentativo. L'artiglieria inizi\u00f2 un intenso bombardamento del villaggio, che, al 20 aprile, era stato praticamente distrutto. L'assalto di fanteria era stato inizialmente previsto per quello stesso giorno, ma fu rimandato pi\u00f9 volte e infine fissato alla mattina del 3 maggio. Alle 3:45, elementi della 2\u00aa divisione australiana attaccarono a est di Bullecourt, con l'obiettivo di perforare la linea Hindenburg e catturare Hendecourt-l\u00e8s-Cagnicourt, mentre truppe britanniche della 62\u00aa divisione tentarono di catturare la stessa Bullecourt. La resistenza tedesca fu tenace e al 17 maggio, quando l'offensiva ebbe termine, ben pochi degli obiettivi iniziali erano stati raggiunti. Gli australiani erano in possesso di gran parte del sistema di trincee tedesco fra Bullecourt e Riencourt-l\u00e8s-Cagnicourt, ma non erano stati in grado di prendere Hendecourt. A ovest, le truppe britanniche avevano scacciato infine i tedeschi da Bullecourt, ma nel farlo subirono perdite considerevoli, e inoltre non riuscirono ad avanzare a nord-est verso Hendecourt.\nTerza battaglia della Scarpe (3\u20134 maggio 1917).\nPreso possesso dell'area circostante ad Arleux alla fine di aprile, i britannici decisero di lanciare un altro attacco a est di Monchy per provare a penetrare il \"Boiry Riegel\" e raggiungere la \"Wotanstellung\" (\"linea Odino\"), una possente linea difensiva tedesca. L'azione fu programmata in modo da coincidere con l'attacco australiano a Bullecourt per impegnare i tedeschi con un attacco su due fronti. I comandanti britannici speravano che un successo dell'operazione avrebbe costretto i tedeschi a ritirarsi ulteriormente ad est. In quest'ottica, lanciarono un altro attacco presso la Scarpe il 3 maggio. Tuttavia, nessuno dei due fronti riusc\u00ec a compiere avanzate significative e l'attacco fu terminato il giorno seguente, con pesanti perdite per gli alleati. Nonostante l'azione fosse risultata di per s\u00e9 un fallimento, i britannici ne ricavarono importanti lezioni sulla necessit\u00e0 di stretta collaborazione fra carri, fanteria e artiglieria, insegnamenti che avrebbero poi messo in pratica nella battaglia di Cambrai.\nEpilogo.\nPer gli standard del fronte occidentale, i guadagni alleati dei primi due giorni furono spettacolari. Era stata conquistata una notevole quantit\u00e0 di terreno e catturati numerosi punti strategici, in particolare il crinale di Vimy. Inoltre, l'offensiva aveva distolto truppe tedesche dal settore dell'Aisne, dove era in corso l'offensiva francese.\nConsiderando per\u00f2 gli sviluppi successivi, bench\u00e9 la battaglia sia comunque considerata dagli storici una vittoria per i britannici e i loro alleati, i suoi frutti furono ridimensionati dall'alto numero di perdite e dall'esito negativo dell'attacco sull'Aisne. Alla fine dell'offensiva, i britannici avevano sofferto 150.000 perdite e conquistato poco terreno dopo il primo giorno. Inoltre, le conquiste iniziali furono in definitiva insufficienti a provocare uno sfondamento, n\u00e9 ebbero significative conseguenze tattiche o strategiche nel pi\u00f9 ampio contesto del fronte: al termine dell'offensiva, si ricadde in una situazione di stallo. Ludendorff comment\u00f2 in seguito: \"senza dubbio l'attacco britannico mirava a obiettivi strategici di somma importanza, ma non sono mai riuscito a capire quali fossero\".\nIn seguito alla battaglia furono assegnate venticinque Victoria Cross a soldati alleati. Dal lato tedesco, il 24 aprile 1917 l'imperatore Guglielmo II aggiunse le foglie di quercia alla medaglia Pour le M\u00e9rite che Lo\u00dfberg aveva ricevuto alla Somme nel settembre 1916.\nPerdite.\nLe cifre pi\u00f9 citate per quanto riguarda le perdite alleate sono quelle delle relazioni fatte dal tenente generale Sir George Fowke, aiutante generale di Haig. I suoi dati sono ricavati sommando i bollettini perdite quotidiani tenuti da ogni unit\u00e0 sotto il comando di Haig. Le perdite furono 87.226 per la Third Army, 46.826 per la First Army (inclusi 11.004 canadesi al crinale di Vimy) e 24.608 per la Fifth Army, per un totale di 158.660 uomini.\nLe perdite tedesche sono invece pi\u00f9 difficili da determinare. Il Gruppe Vimy e il Gruppe Souchez persero 79.418 uomini, ma i dati per il Gruppe Arras sono incompleti. Inoltre, i documenti tedeschi escludevano i soldati \"feriti lievemente\". Il capitano Cyril Falls (lo storico di guerra ufficiale britannico) stima che occorra aggiungere un 30% ai rapporti tedeschi per poterli confrontare con quelli britannici. Falls fa \"una sommaria stima\" che le perdite tedesche furono \"probabilmente circa pari\" a quelle alleate. Nicholls le valuta in 120.000, e Keegan in 130.000. Un convalescente illustre della battaglia fu C.S. Lewis (1898\u20131963), all'epoca appena diciottenne, ferito il 15 aprile 1917, in seguito divenuto un celebre scrittore.\nCambi ai vertici di comando.\nAnche se Haig tribut\u00f2 lodi ad Allenby per il \"grande successo iniziale\" del piano, i subordinati di quest'ultimo \"obiettarono al modo in cui gest\u00ec ... la fase di logoramento\". Allenby fu inviato a comandare la Egyptian Expeditionary Force nella campagna di Palestina. Consider\u00f2 il trasferimento come \"marchio del fallimento\", ma \"riscatt\u00f2 pi\u00f9 che ampiamente la sua reputazione sconfiggendo\" gli ottomani nel 1917\u201318. Haig mantenne la sua carica fino alla fine della guerra.\nLudendorff, quando fu evidente che un'importante causa del successo britannico erano stati gli errori nei comandi del suo esercito, rimosse molti ufficiali dello Stato Maggiore. Fra questi vi era Falkenhausen, che fu tolto dalla 6. Armee e non ebbe mai pi\u00f9 un comando sul campo. Pass\u00f2 il resto della guerra come governatore-generale del Belgio. All'inizio del 1918, il \"Times\" pubblic\u00f2 un articolo, intitolato \"Falkenhausen's Reign of Terror\", che descriveva 170 esecuzioni militari di civili belgi avvenute sotto il suo governatorato.\nLudendorff e Lo\u00dfberg impararono dalla battaglia una lezione importante: anche se gli alleati erano capaci di sfondare il fronte, non erano probabilmente in grado di capitalizzare il loro successo se affrontati da un'armata mobile e ben guidata. Ludendorff ordin\u00f2 immediatamente che le sue divisioni di contrattacco si addestrassero nelle tattiche e manovre della \"guerra di movimento\". Lo\u00dfberg fu promosso generale poco dopo, e diresse la difesa tedesca contro le offensive di Haig nelle Fiandre, avvenute fra l'estate e il tardo autunno 1917. Divenne in seguito \"leggendario come pompiere del Fronte Occidentale; sempre inviato dall'OHL nell'area di crisi\".\nBibliografia.\nTutte le opere qui riportate sono in lingua inglese. Le edizioni citate sono quelle a cui si riferiscono i numeri di pagina citati nelle note."}
{"id": "3420292", "revid": "6923", "url": "https://it.wikipedia.org/wiki?curid=3420292", "title": "Arrow (azienda)", "text": "Arrow \u00e8 una societ\u00e0 italiana specializzata nella produzione di impianti di scarico per motocicli, specialmente quelli destinati alle competizioni fuoristrada. Ha ottenuto notoriet\u00e0 soprattutto grazie ai successi ottenuti nelle competizioni del campionato mondiale di motocross: il primo titolo iridato ottenuto da un pilota con moto equipaggiata da scarichi Arrow \u00e8 stato nel 1987 con il pilota belga Georges Job\u00e9.\nL'azienda \u00e8 stata fondata nel 1985 da Giorgio Giannelli che realizz\u00f2 il suo sogno di creare una societ\u00e0 specializzata nella creazione di impianti di scarico ad alte prestazioni. La societ\u00e0 si \u00e8 poi sviluppata fino a occuparsi anche di ammortizzatori di sterzo e pedane da gara."}
{"id": "3420294", "revid": "28592", "url": "https://it.wikipedia.org/wiki?curid=3420294", "title": "Livonia (regione storica)", "text": ""}
{"id": "3420304", "revid": "1784492", "url": "https://it.wikipedia.org/wiki?curid=3420304", "title": "Serhij \u0160\u010derbakov", "text": "Carriera.\nClub.\nCresce e debutta con la maglia dello , dove diviene subito uno dei titolari del centrocampo nero arancio, esordendo anche in Nazionale. Nel 1993 si trasferisce allo , fortemente voluto da Sir Bobby Robson, che per\u00f2 \u00e8 licenziato nel 1993 in seguito alla sua uscita dalla Coppa UEFA contro il Casino Salisburgo. I giocatori organizzano una cena per l'allenatore, ma in seguito alla serata \u0160\u010derbakov \u00e8 coinvolto in un incidente stradale che lo paralizza dalla vita in gi\u00f9: \u00e8 trovato con un limite di alcool superiore al consentito ed era passato col semaforo rosso. Non si riprese pi\u00f9, non potendo pi\u00f9 giocare a calcio. Il ritiro dal calcio giocato avviene all'et\u00e0 di soli 22 anni.\nNazionale.\nConta 2 presenze con la Nazionale ucraina."}
{"id": "3420307", "revid": "38120", "url": "https://it.wikipedia.org/wiki?curid=3420307", "title": "Depuis le Jour", "text": ""}
{"id": "3420309", "revid": "510436", "url": "https://it.wikipedia.org/wiki?curid=3420309", "title": "Battaglia di Arleux", "text": ""}
{"id": "3420312", "revid": "767487", "url": "https://it.wikipedia.org/wiki?curid=3420312", "title": "Sunny (film 1930)", "text": "Sunny \u00e8 un film del 1930 diretto da William A. Seiter.\nLe coreografie del film sono affidate a Theodore Kosloff che viene accreditato come \"dance ensembles\".\nProduzione.\nIl film fu prodotto dalla First National Pictures.\nDistribuzione.\nDistribuito dalla First National Pictures, il film usc\u00ec in sala il 9 novembre 1930."}
{"id": "3420314", "revid": "1442080", "url": "https://it.wikipedia.org/wiki?curid=3420314", "title": "U.S. Men's Clay Court Championships 2006 - Doppio", "text": "Il doppio del torneo di tennis U.S. Men's Clay Court Championships 2006, facente parte dell'ATP Tour, ha avuto come vincitori Michael Kohlmann e Alexander Waske che hanno battuto in finale Julian Knowle e J\u00fcrgen Melzer 5-7, 6-4, [10-5]"}
{"id": "3420315", "revid": "124123", "url": "https://it.wikipedia.org/wiki?curid=3420315", "title": "Oleksandra Nikolajenko", "text": "Biografia.\nLa modella ucraina ha studiato giurisprudenza presso la Odessa National Law Academy, ed ha lavorato per la Savrox Models Agency di Odessa. Parla fluentemente ucraino, russo e inglese.\nHa conquistato numerosi titoli in vari concorsi: Miss Odessa, Miss Sud Ucraina, Miss Ucraina, Miss Student, Miss Tourism-Europe, vice-Miss Tourism-Planet, Miss American Dream e Miss Tourism International. Inoltre ha rappresentato l'Ucraina a Miss Mondo 2001 a Sun City ed a Miss Universo 2004 in Ecuador. Considerando il numero di titolo vinti nella sua carriera, la Nikolajenko \u00e8 stata invitata come giudice in occasione della finale di Miss Universo 2005 in Thailandia. La prestazione della modella ucraina a Miss Mondo, rappresenta il miglior piazzamento mai ottenuto dall'Ucraina nella storia del concorso.\nNel 2008 ha sposato Phil Ruffin, da cui ha due figli. Attualmente \u00e8 la direttrice nazionale dell'organizzazione di Miss Ucraina Universo. Inoltre ha fondato il centro estetico \"Oleksandra Spa &amp; Salon\" presso il Treasure Island Hotel and Casino di Las Vegas, che gestisce insieme al marito."}
{"id": "3420317", "revid": "767487", "url": "https://it.wikipedia.org/wiki?curid=3420317", "title": "L'ombra delle colline", "text": "L'ombra delle colline \u00e8 un romanzo di Giovanni Arpino del 1964. Con questo romanzo Arpino vinse il Premio Strega nello stesso anno.\nIl libro ha avuto traduzione in varie lingue.\nTrama.\nIl romanzo si apre con la descrizione di uno degli incubi che popolano le notti di Stefano Illuminati, l'io narrante, incubi che hanno origine da un episodio avvenuto nel 1943. Stefano, che allora aveva tredici anni e viveva nelle Langhe occupate dai nazisti, aveva ucciso un tedesco quasi per gioco con una rivoltella rubata al padre, colonnello dell'esercito e fascista, e poi ne aveva nascosto il corpo senza dire nulla a nessuno, nemmeno al fidatissimo amico Francesco con cui tante volte aveva parlato di attuare un simile progetto.\nCirca vent'anni dopo, Stefano vive a Roma e da molti anni non torna in Piemonte e non vede la famiglia. Reduce da un anno difficile, sfibrato e deluso, decide di intraprendere un viaggio verso le Langhe, per \u00abfare ordine\u00bb e \u00abriafferrare il capo delle antiche energie vitali\u00bb. Lo accompagna Laura, detta Lu, che un tempo \u00e8 stata sua amante. Lu e Stefano sono stati vicini ad avere un figlio, ma vi hanno rinunciato e il loro rapporto si \u00e8 trasformato in semplice amicizia, anche se Lu \u00e8 tormentata dal pensiero della maternit\u00e0 mancata.\nDurante il lento viaggio, con tappe a Bolsena, Pisa, Piacenza e Campione d'Italia prima di giungere in Piemonte, Stefano ripercorre la sua vita. Il nonno di Stefano era un amante delle feste, delle donne e del buon cibo; antifascista, \u00e8 morto poco dopo l'entrata in guerra dell'Italia. Nella grande casa nelle campagne piemontesi Stefano trascorreva l'estate giocando col suo grande amico Francesco, figlio di un contadino, Doro, che accudiva i campi e le stalle della famiglia di Stefano. Doro, di simpatie comuniste, morir\u00e0 gettandosi in un pozzo, disperato per la morte di un maiale in cui aveva riposto speranze economiche nel periodo dell'occupazione nazista.\nIl padre di Stefano, Giacomo Illuminati, marito di una figlia del nonno, \u00e8 un austero e severo militare, che cerca di inculcare in Stefano la disciplina, costringendolo a rispondere \u00abcomandi\u00bb ogni volta che lo chiama: nel corso del racconto Stefano lo chiama sempre \u00abil colonnello\u00bb, mai \u00abmio padre\u00bb. Convinto sostenitore del regime fascista, il colonnello presta servizio a Piacenza, dove anche Stefano e la madre trascorrono l'inverno e dove Stefano deve partecipare come balilla alle adunate giovanili.\nIl colonnello rinuncia a partecipare a spedizioni militari per stare accanto alla famiglia e questo gli costa molta sofferenza. Le sue convinzioni subiscono un crollo in occasione dell'armistizio del 1943: costretto a scappare da Piacenza per sfuggire ai tedeschi, si presenta nelle Langhe, dove gi\u00e0 da tempo erano Stefano e la madre, irriconoscibile, ridotto all'ombra di se stesso, con la barba lunga e la divisa sciupata, cose poco prima impensabili.\nL'episodio dell'uccisione del tedesco si colloca nei mesi che seguono. All'inizio del 1944 Stefano, frastornato dagli avvenimenti in cui non riesce a districarsi, \u00e8 preso dal desiderio di fare qualcosa e, non ancora quattordicenne, decide di fuggire. A Milano riesce a far credere di essere pi\u00f9 vecchio e in una caserma della guardia repubblicana fascista gli danno un foglio di via e lo mandano a La Spezia, dove viene arruolato nella Decima Mas. Seguono mesi durante i quali i commilitoni pi\u00f9 anziani attendono inutilmente l'occasione che non giunge mai di entrare in azione. Stefano fugge e fa ritorno a casa quando due mar\u00f2 di poco pi\u00f9 anziani di lui cercano senza riuscirci di introdurlo in una casa di tolleranza.\nIn Piemonte avviene il riavvicinamento con Francesco e l'adesione alla lotta partigiana. Stefano si trova a Torino il giorno della liberazione della citt\u00e0. Negli anni successivi Stefano viene coinvolto dai movimenti politici di sinistra, poi si trasferisce a Roma dove comincia a lavorare in un ufficio. Il colonnello rimane solo nella casa delle Langhe, con la compagnia della fedele domestica Caterina, sempre immerso in inutili studi militari, senza rivedere Stefano per molti anni.\nQuando Stefano e Lu arrivano a casa del colonnello, i rapporti tra padre e figlio sono sempre difficili e superficiali, ma il distacco e la severit\u00e0 del colonnello sono ormai solo una facciata. Quando parla con Lu, il colonnello si informa continuamente di Stefano, vuole sapere della sua vita e dei suoi successi. Stefano prima di ripartire rivede Francesco, anch'egli sfiduciato, svuotato degli entusiasmi giovanili, convinto di non essere riuscito a realizzare ci\u00f2 per cui ha lottato. si dice Stefano, ma il viaggio pare averlo rinfrancato perch\u00e9 conclude che non esistono ricordi da abbandonare e che "}
{"id": "3420320", "revid": "767487", "url": "https://it.wikipedia.org/wiki?curid=3420320", "title": "I Need Air", "text": "I Need Air \u00e8 un brano musicale del gruppo dubstep inglese Magnetic Man, estratto il 23 luglio 2010 come primo singolo dal loro album di debutto \"Magnetic Man\" e promosso dall'etichetta discografica Columbia.\nIl singolo \u00e8 entrato alla decima posizione della classifica britannica, nella quale \u00e8 rimasto per quindici settimane consecutive. \u00c8 entrato in classifica anche in Danimarca e in Belgio."}
{"id": "3420323", "revid": "729019", "url": "https://it.wikipedia.org/wiki?curid=3420323", "title": "Great Portland Street", "text": "Great Portland Street \u00e8 una stazione della metropolitana di Londra, servita dalle linee Circle, Hammersmith &amp; City e Metropolitan.\nLa stazione faceva parte della prima ferrovia sotterranea al mondo, la Metropolitan Railway, che apr\u00ec tra \"Bishop's Road\" (oggi Paddington) sulla Hammersmith &amp; City Line e \"Farringdon Street\" (vicina all'attuale stazione di Farringdon). Fu aperta il 10 gennaio 1863 con il nome di \"Portland Road\", e prese il nome attuale il 1\u00ba marzo 1917.\nTra i luoghi di interesse vicini si segnalano Regent's Park e la BT Tower. La stazione \u00e8 sul lato opposto della strada rispetto all'edificio principale dell'International Student House, una residenza e ostello per studenti ed \u00e8 anche vicina a Harley Street, famosa per medici e chirurghi.\nLa stazione \u00e8 situata a breve distanza dalle stazioni di Regent's Park e Warren Street."}
{"id": "3420327", "revid": "452415", "url": "https://it.wikipedia.org/wiki?curid=3420327", "title": "Pieter de Neyn", "text": "Biografia.\nDal 1611 al 1617 visse a Haarlem, dove studi\u00f2 presso Esaias van de Velde e contemporaneamente presso Jan van Goyen.\nSi spos\u00f2 a Leida nel 1617, dove rimase fino alla morte avvenuta nel 1639.\nNel periodo 1620-1624 e poi a partire dal 1632 fu scalpellino della citt\u00e0, funzione che mantenne contemporaneamente all'esercizio della pittura.\nFu anche nominato architetto della citt\u00e0 di Leida.\nProfilo artistico.\nSi dedic\u00f2 principalmente alla pittura paesaggistica, in particolare di paesaggi invernali, ai soggetti equestri e alle battaglie.\nInizialmente le sue opere mantennero uno stile pi\u00f9 vicino a quello di Esaias van de Velde, ma dal 1627 de Neyn assunse una maniera pi\u00f9 simile a quella di Jan van Goyen, tanto da rendere difficile l'attribuzione delle opere e divenendone un vero e proprio seguace. In questo periodo l'evoluzione dei due pittori procedette parallelamente, tendendo ad un paesaggio sempre pi\u00f9 piatto e con un cielo sempre pi\u00f9 preponderante in cui il sole \u00e8 sostituito da un forte fascio di luce. Caratteristica di de Neyn \u00e8 un maggior utilizzo dei contrasti e una modalit\u00e0 pi\u00f9 decisa di delineare le forme, che ricorda la maniera di Salomon van Ruysdael. Nelle sue opere si rileva anche l'influenza del maestro paesaggista detto \"De Rustige Meester\".\nFurono suoi seguaci P.D.Bools e gli artisti identificati dai monogrammi AVZ, JvC, L.B..\nIn passato i dipinti di Pieter de Neyn furono attribuiti all'incisore Pieter Nolpe a causa del modo in cui firmava le sue opere, spesso semplicemente con le iniziali N.P.."}
{"id": "3420328", "revid": "270833", "url": "https://it.wikipedia.org/wiki?curid=3420328", "title": "Parigi-Roubaix 1999", "text": "La Parigi-Roubaix 1999, novantasettesima edizione della corsa e valida come terzo evento della Coppa del mondo di ciclismo su strada 1999, fu disputata l'11 aprile 1999, per un percorso totale di 273\u00a0km. Fu vinta dall'italiano Andrea Tafi, giunto al traguardo con il tempo di 6h44'15\" alla media di 40,519\u00a0km/h.\nPresero il via da Compi\u00e8gne 183 corridori, 66 di essi portarono a termine la gara."}
{"id": "3420336", "revid": "465169", "url": "https://it.wikipedia.org/wiki?curid=3420336", "title": "Ben Giauad", "text": "Ben Giauad (, anche conosciuta come Uadi Ben Giauad, o \"Bin Jaw\u0101d\", \"Bin Quwad\", \"Qaryat Wadi Bin Quwwad\" o \"Qaryat W\u0101d\u012b Bin Quww\u0101d\" oppure \"Ben Jawad\") \u00e8 una citt\u00e0 della Libia. Essa si trova nella municipalit\u00e0 di Sirte, a circa 150 chilometri ad est del capoluogo. La citt\u00e0, inoltre, si trova circa a met\u00e0 strada tra Bengasi e Misurata e dista 20 km da al-Nawfaliya (a ovest) e 30 km da al-Sidr (a sud-est).\nDurante la guerra civile libica del 2011 \u00e8 stata un punto strategico per l'avanzata dei ribelli verso Sirte. Nel 27 marzo 2011 \u00e8 stata conquistata dalle forze anti-Gheddafi, ma due giorni dopo \u00e8 stata ricatturata dai lealisti, che hanno costretto i ribelli a ritirarsi verso Ras Lanuf.."}
{"id": "3420337", "revid": "123676879", "url": "https://it.wikipedia.org/wiki?curid=3420337", "title": "BBC History", "text": "BBC history \u00e8 una rivista di contenuto storico, lanciata da \"BBC Magazines\". Il suo primo direttore \u00e8 stato Greg Neale, un giornalista esperto e cultore della storia.\nNel mese di aprile 2003 ha iniziato una stretta collaborazione con la rivista concorrente \"Living History Magazine\" pubblicato da Origin Publishing, Nel 2004 si arriv\u00f2 alla unificazione delle due riviste. Dopo la fusione, la rivista ha avuto successo con successivi aumenti di vendite, in particolare in forma di abbonamenti.\nCarattere delle news.\nLa rivista BBC History di regola attira l'attenzione dei media per il suo carattere volutamente provocatorio ed il tempismo con cui presenta notizie di attualit\u00e0.\nEdizione in lingua spagnola.\nNel marzo del 2010, BBC History ha iniziato una collaborazione con la casa editrice \"Ediciones Nobel\" per lanciare l'edizione in Spagna del BBC History Magazine, dal nome Historia, con tiratura iniziale di 60.000 copie.\nEdizione in lingua italiana.\nCon il 17 marzo 2011 (150\u00ba anniversario dell'Unit\u00e0 d'Italia) \u00e8 stata lanciata, in collaborazione con l'editore Sprea, l'edizione italiana, con articoli di illustri accademici inglesi sulla storia d'Italia del Risorgimento. Accanto alle pagine dei grandi avvenimenti storici, vi \u00e8 l'attenzione anche alla \"storia minore\". Anche nell'edizione italiana, a fianco degli articoli storici, ci sono pagine dedicate alle \"news\". Anch'esse il carattere \"provocatorio\" dell'edizione inglese viene mantenuto: ad esempio, in un articolo che indica nell'uso di tecniche moderne, concimi chimici compresi, la via dell'Africa per uscire dalla sua endemica fame."}
{"id": "3420338", "revid": "319329", "url": "https://it.wikipedia.org/wiki?curid=3420338", "title": "Paris-Roubaix 1999", "text": ""}
{"id": "3420341", "revid": "287204", "url": "https://it.wikipedia.org/wiki?curid=3420341", "title": "Black Sunday Flowers", "text": ""}
{"id": "3420344", "revid": "767487", "url": "https://it.wikipedia.org/wiki?curid=3420344", "title": "Perfect Stranger (singolo)", "text": "Perfect Stranger \u00e8 un brano musicale del gruppo dubstep inglese Magnetic Man, estratto il 3 ottobre 2010 come secondo singolo dal loro album di debutto \"Magnetic Man\" e promosso dall'etichetta discografica Columbia.\nLa traccia \u00e8 un duetto con la cantante Katy B, che l'ha inclusa nel suo album di debutto, intitolato \"On a Mission\".\nIl singolo \u00e8 entrato alla sedicesima posizione della classifica britannica, nella quale \u00e8 rimasto per sei settimane consecutive. \u00c8 entrato in classifica anche in Belgio, non riuscendo tuttavia ad entrare nelle prime cinquanta posizioni."}
{"id": "3420346", "revid": "113625040", "url": "https://it.wikipedia.org/wiki?curid=3420346", "title": "Ciurlo", "text": "I Ciurlo sono una famiglia originaria di Sampierdarena, attiva come organari fra il XVIII e il XIX secolo.\nStoria.\nDegli undici figli di Domenico Gaetano Ciurlo (1700-1779), quattro - Giovanni Battista, Francesco, Luigi e Bartolomeo - lavorarono come organari. Da Sampierdarena la famiglia si trasfer\u00ec a Genova, nel borgo di San Tommaso, per poi spostarsi a Santa Margherita Ligure.\nL'attivit\u00e0 organaria sammargheritese and\u00f2 diminuendo dopo la morte di Francesco e di Luigi, per poi cessare del tutto nel 1855 con la morte di Marcello. A questo progressivo declino, aggravato da alcune congiunture sfavorevoli, corrispose la diffusione in Liguria degli organi di scuola toscana (Agati) e lombarda (Serassi, Lingiardi).\nGrazie a due matrimoni, che unirono le famiglie Roccatagliata e Ciurlo nel 1780, e poi Ciurlo e De Ferrari nel 1803, la tradizione organaria sammargheritese si protrasse per\u00f2 fino al primo quarto del XX secolo, lasciando cospicue testimonianze in varie localit\u00e0 della Liguria, del basso Piemonte e della Corsica.\nCaratteristiche costruttive.\nGli strumenti della prima generazione della famiglia Ciurlo erano ancora legati al classico modello di organo italiano: un solo manuale con ottava corta (dapprima con estensione Do1 - Fa5, e poi Do1 - Do5 con divisione bassi-soprani fra il Si2 e il Do3) e pedaliera corta, a leggio, costantemente unita al manuale.\nIl prospetto era suddiviso in tre campate e la disposizione fonica era sempre basata su un registro di principale da 8', cui si aggiungeva il ripieno a file separate. I registri da concerto erano invariabilmente tre: un flauto in ottava (sempre intero), una voce umana soprani e un cornetto soprani, sempre su tre file. Raramente erano presenti ulteriori registri, come il rollante e l'uccelliera.\nNegli ultimi organi realizzati da Marcello Ciurlo, invece, sotto l'influsso delle scuole organarie degli Agati e dei Serassi, sono presenti anche registri come l'ottavino, la viola bassi da 4' e il flauto da 8'. La pedaliera venne estesa fino al Mi2 e la facciata si presenta a campata unica.\nBiografie.\nGiovanni Battista Ciurlo.\nGiovanni Battista Ciurlo (Sampierdarena, 16 aprile 1736 - Genova, 11 novembre 1811) cominci\u00f2 certamente prima degli altri fratelli a operare nell'arte organaria, ma nulla si sa del suo apprendistato. A differenza degli altri due fratelli, che si trasferirono a Santa Margherita Ligure, Giovanni Battista mantenne una sua bottega a Genova, dapprima nel borgo di San Tommaso, fra il 1773 e il 1784, e poi in quello di San Giovanni di Pr\u00e8, avviando all'arte anche il figlio Domenico (Genova, 22 luglio 1784 - dopo il 1834).\nI suoi organi pi\u00f9 antichi noti finora sono quelli delle parrocchiali di Calvi, risalente al 1774, e di Caperana, del 1775. Nel 1791 realizza un nuovo organo per la parrocchiale di S. Nicol\u00f2 in Pietra Ligure, in seguito sostituito. Altri strumenti superstiti sono ubicati soprattutto nell'imperiese. Il nome del figlio Domenico compare per la prima volta nel 1806, assieme a quello del padre, nell'organo della parrocchiale di Torre Paponi.\nAngelo Luigi Ciurlo.\nAngelo Luigi Ciurlo (Sampierdarena, 15 settembre 1751 - Genova, 20 marzo 1816) segu\u00ec le orme del fratello pi\u00f9 anziano, ma, prima del 1778, si trasfer\u00ec a Santa Margherita Ligure per apprendere l'arte organaria presso Tommaso II Roccatagliata, del quale spos\u00f2 la figlia Maria Camilla. Dal loro matrimonio nacquero sette figli, fra i quali Marcello, suo successore. Dopo la morte del suocero ne assunse il cognome, proseguendone l'attivit\u00e0.\nFrancesco Ciurlo.\nFrancesco Ciurlo (Sampierdarena, 19 agosto 1749 - Santa Margherita Ligure, 27 gennaio 1814) segu\u00ec il fratello a Santa Margherita Ligure, dove si spos\u00f2 nel 1784 con Maria Giovanna Vittoria Domitilla Figari. Dal matrimonio nacquero quattordici figli.\nBartolomeo Ciurlo.\nBartolomeo Ciurlo (1731-1800) lavor\u00f2 come organaro insieme ai suoi fratelli, ma ricopr\u00ec sempre un ruolo secondario, non ancora del tutto chiarito.\nMarcello Ciurlo.\nMarcello Ciurlo (Genova, 6 agosto 1787 - Santa Margherita Ligure, 27 ottobre 1855), detto Marcellino, fu tenuto a battesimo dal doge Marcello Durazzo, dal quale deriv\u00f2 il nome. Succedette al padre Luigi nell'attivit\u00e0 organaria esercitando, al contempo, anche quella di maestro di musica. Nel 1822 spos\u00f2 la nobile Anna Roisecco, figlia del notaio Giuseppe, dalla quale ebbe otto figli. Ricopr\u00ec a pi\u00f9 riprese la carica di consigliere comunale.\nLuigi Narciso Ciurlo.\nLuigi Narciso Ciurlo (Santa Margherita Ligure, 29 ottobre 1823 - Rio de Janeiro, 1881), primogenito di Marcello, fu avviato all'arte paterna. Nel 1850 si spos\u00f2 con Maria Gnecco, e, nel 1853, emigr\u00f2 in Brasile, a Rio de Janeiro, dove mor\u00ec.\nCronologia genealogica organara.\nRelazioni genealogiche Roccatagliata-Ciurlo-De Ferrari.\n Roccatagliata\n Ciurlo\n De Ferrari"}
{"id": "3420347", "revid": "124123", "url": "https://it.wikipedia.org/wiki?curid=3420347", "title": "Tatum Keshwar", "text": " Prima di partecipare a Miss Sudafrica, la Kershwar era stata una finalista della terza stagione del reality show \"Revlon Supermodel\", format simile a quello di \"America's Next Top Model\", andato in onda dal novembre al dicembre del 2007 su SABC 3.\nTatum Keswar ha rappresentato il Sudafrica a Miss Universo 2009, che si \u00e8 tenuto a Nassau, nelle Bahamas dove \u00e8 riuscita ad entrare nella rosa delle prime quindici finaliste, classificandosi alla fine al settimo posto.\nInoltre la modella sudafricana ha partecipato a Miss Mondo 2009 il 12 dicembre 2009 a Johannesburg, dove si \u00e8 classificata fra le prime dodici finaliste. Delle sette candidate che hanno preso parte a Miss Universo e Miss Mondo, soltanto la Kershwar e Miss Francia Chlo\u00e9 Mortaud, sono riuscite ad arrivare alle finali di entrambi i concorsi."}
{"id": "3420356", "revid": "124319428", "url": "https://it.wikipedia.org/wiki?curid=3420356", "title": "Caposile", "text": "Caposile (\"Capos\u00ecl\" in veneto) \u00e8 un centro abitato della citt\u00e0 metropolitana di Venezia, diviso tra i comuni di Musile di Piave (che lo considera frazione) e San Don\u00e0 di Piave (che lo classifica come localit\u00e0).\nSituato sulla destra del fiume Piave, sorge sul punto in cui il Sile si immette nella Piave Vecchia. Nella localit\u00e0 sorge un ponte a bilanciere, uno dei pochi tuttora esistenti."}
{"id": "3420359", "revid": "767487", "url": "https://it.wikipedia.org/wiki?curid=3420359", "title": "Getting Nowhere", "text": "Getting Nowhere \u00e8 un brano musicale del gruppo dubstep inglese Magnetic Man, estratto il 18 febbraio 2011 come terzo singolo dal loro album di debutto \"Magnetic Man\" e promosso dall'etichetta discografica Columbia.\nIl singolo ha raggiunto alla sessantaquattresima posizione della classifica britannica, nella quale \u00e8 rimasto per tre settimane consecutive. \u00c8 entrato in classifica anche in Belgio, non riuscendo tuttavia ad entrare nelle prime cinquanta posizioni."}
{"id": "3420360", "revid": "395393", "url": "https://it.wikipedia.org/wiki?curid=3420360", "title": "Roccatagliata (famiglia)", "text": "I Roccatagliata sono una famiglia originaria di Santa Margherita Ligure, attiva come organari in Liguria, nel basso Piemonte e nelle Marche fra il XVII e il XVIII secolo.\nDi posizione economica e sociale gi\u00e0 rilevante sul finire del XVII secolo, si consolidarono ulteriormente nel secolo successivo. Vari membri della famiglia ricoprirono cariche pubbliche ed erano imparentati con i notai Banchero e Figari.\nPossiedono tombe di famiglia nella parrocchiale di Santa Margherita Ligure e nella chiesa di Santa Maria di Castello a Genova.\nCaratteristiche costruttive.\nGli strumenti della famiglia Roccatagliata restarono sempre legati al classico modello di organo italiano: un solo manuale con ottava corta (dapprima con estensione Do1 - Fa5, e poi Do1 - Do5 con divisione bassi-soprani fra il Si2 e il Do3) e pedaliera corta, a leggio, costantemente unita al manuale.\nIl prospetto \u00e8 sempre suddiviso in tre campate (gli strumenti realizzati da Tommaso I, per\u00f2, a volte presentano ancora facciate di tipo rinascimentale, con cinque campate e organetti morti). La disposizione fonica \u00e8 sempre basata su un registro di principale da 8', cui si aggiunge il ripieno a file separate.\nI registri da concerto sono invariabilmente tre: un flauto in ottava (sempre intero), una voce umana soprani e un cornetto soprani, sempre su tre file. Raramente sono presenti ulteriori registri. A volte si segnalano alcuni accessori, come il rollante e l'uccelliera.\nBiografie.\nTommaso I Roccatagliata.\nIl capostipite della dinastia di organari \u00e8 Tommaso I Roccatagliata (Santa Margherita Ligure, 11 dicembre 1647 - 24 febbraio 1725). Collabor\u00f2 con l'organaro olandese Willem Hermans a Palermo, Roma e Orvieto fra il 1671 e il 1674, ma i loro primi rapporti risalgono, con ogni probabilit\u00e0, alla met\u00e0 del XVII secolo, quando Hermans lavorava alla costruzione dell'organo della basilica di Santa Maria Assunta, a quello della chiesa del Ges\u00f9 e dei Santi Ambrogio e Andrea e a quello della chiesa di Santa Maria Maddalena, tutti e tre a Genova.\nAnche la presenza in Liguria dello svizzero Giovanni Heid (o Heider), collaboratore di Hermans, potrebbe aver avuto un ruolo nella formazione del giovane Tommaso. Il suo primo strumento di cui si ha notizia \u00e8 l'organo della parrocchiale di Portofino, realizzato fra il 1677 e il 1679. All'attivit\u00e0 organaria affianc\u00f2 anche quella di cembalaro: un suo strumento, recante sul primo tasto l'iscrizione \u00abTomaso Roccatagliata 1686\u00bb, fu esaminato e descritto da Celestino Scoffiero nel 1879.\nFra gli altri suoi lavori noti si ricorda il \u00abtrasporto alla facciata di Ponente\u00bb (cio\u00e8 nella posizione attuale, in cantoria sopra l'ingresso principale) dell'organo Hermans di Carignano, effettuato nel 1695 con la collaborazione dell'organaro genovese Bartolomeo Della Torre, e la realizzazione dell'organo della chiesa di San Martino a Polanesi.\nSi spos\u00f2 nel 1680 con Maria Garibaldi, dalla quale ebbe dodici figli, fra i quali Giacomo Maria (1700-1780), padre di Tommaso II e di Giovanni Domenico. Ricopr\u00ec inoltre gli incarichi di custode delle reliquie e di \"agente\" del comune di Santa Margherita Ligure.\nLorenzo Roccatagliata.\nLorenzo Roccatagliata (Santa Margherita Ligure, 14 novembre 1686 - Genova, 13 agosto 1748), quartogenito di Tommaso I, prosegu\u00ec l'attivit\u00e0 paterna. Nel 1712 si spos\u00f2 con Maria Camilla Banchero, figlia del notaio Pietro Banchero. Non ebbero figli. Fu attivo anche come organista e ricopr\u00ec, inoltre, vari incarichi pubblici nel comune di Santa Margherita Ligure.\nNicol\u00f2 Roccatagliata.\nNicol\u00f2 Roccatagliata (Santa Margherita Ligure, 16 luglio 1703 - ?), dodicesimo figlio di Tommaso I, risulta attivo nel 1751 come organaro nella cattedrale di Ventimiglia, e, nel 1768, nella chiesa delle Scuole Pie a Genova.\nTommaso II Roccatagliata.\nTommaso II Roccatagliata (Santa Margherita Ligure, 15 ottobre 1725 - 29 novembre 1798), nipote di Tommaso I, secondogenito di Giacomo Maria e di Isabella Figari, prosegu\u00ec l'attivit\u00e0 di famiglia. Nel 1751 si spos\u00f2 con Maria Domitilla Banchero, dalla quale ebbe un'unica figlia, Maria Camilla, che nel 1780 spos\u00f2 Luigi Ciurlo. Dopo la morte della moglie si rispos\u00f2 con Angela Malaspina.\nOltre all'arte organaria ebbe probabilmente interessi in altre attivit\u00e0 economiche, come una fornace per la produzione di mattoni. Ricopr\u00ec inoltre l'incarico di \"agente\" della parrocchia di Santa Margherita. Assieme al genero Luigi Ciurlo fece parte della Confraternita della Morte ed Orazione con sede nell'omonimo oratorio.\nNel 1795 acquist\u00f2 uno \u00abspinettone con sua spinetta da sonarsi ancora unitamente al spinettone\u00bb, identificabile con il doppio virginale di Iohannes Ruckers che pass\u00f2 agli eredi Ciurlo e ai loro discendenti, i quali lo conservarono nella villa di famiglia a Santa Margherita Ligure fino al 1929, anno in cui fu venduto. Successivamente lo strumento pass\u00f2 al Museo degli strumenti musicali nel Castello Sforzesco di Milano.\nGiovanni Domenico Roccatagliata.\nGiovanni Domenico Roccatagliata (Santa Margherita Ligure, 1730 - ?), sestogenito di Giacomo Maria. Nel 1764 esegu\u00ec alcuni lavori all'organo Polinori della chiesa di San Filippo Neri a Pesaro. Nel contratto \u00e8 definito \u00abmastro dello stato genovese, presentemente abitante in Pesaro\u00bb.\nCronologia genealogica organara.\nRelazioni genealogiche Roccatagliata-Ciurlo-De Ferrari.\n Roccatagliata\n Ciurlo\n De Ferrari"}
{"id": "3420361", "revid": "287204", "url": "https://it.wikipedia.org/wiki?curid=3420361", "title": "Henri Konow", "text": "Biografia.\nNato a Copenaghen, nel 1879 divenne cadetto della Marina reale danese e poi divenne sottotenente nel 1883.\nAll'inizio della Prima guerra mondiale venne nominato Capitano di fregata della \"Valkyrie\" che stava in presidio a Charlotte Amalie (Indie occidentali danesi).\nIl 3 ottobre 1916 venne nominato governatore delle Indie occidentali danesi e ammain\u00f2 la bandiera danese nelle isole il 31 marzo 1917 quando le isole passarono agli Stati Uniti d'America e presero il nome di Isole Vergini americane.\nRitornato in Danimarca, durante la Crisi di Pasqua del 1920 (30 marzo - 5 aprile) ricopr\u00ec la carica di Ministro degli Esteri e di Ministro della Difesa del governo di Otto Liebe.\nNel 1923 venne nominato ammiraglio di squadra e si ritir\u00f2 il 7 febbraio 1927. Mor\u00ec a Copenaghen nel 1939 a 76 anni d'et\u00e0."}
{"id": "3420363", "revid": "767487", "url": "https://it.wikipedia.org/wiki?curid=3420363", "title": "Dina Tersago", "text": " Grazie alla vittoria del titolo, la Tersago ha ottenuto il diritto di rappresentare il Belgio sia a Miss Mondo 2001 che a Miss Universo 2001.\nIn seguito, Dina Tersago ha intrapreso la carriera di personaggio televisivo, conducendo varie trasmissioni come \"Boerk zkt. Vrouw\", \"Superhond 2007\", \"Superhond 2008\", la prima edizione fiamminga di \"MasterChef\" e prendendo parte alle soap opera \"Het eiland\" ed al film \"Miss Belgi\u00eb 2004\"."}
{"id": "3420364", "revid": "729019", "url": "https://it.wikipedia.org/wiki?curid=3420364", "title": "Offensiva di Belgrado", "text": "Loffensiva di Belgrado, in russo \"\u0411\u0435\u043b\u0433\u0440\u0430\u0434\u0441\u043a\u0430\u044f \u043e\u043f\u0435\u0440\u0430\u0446\u0438\u044f\" (\"Belgradskaja operatsija\"), in tedesco \"Belgrader Operation\", fu un grande manovra strategica di attacco, coronata da successo, sferrata nell'autunno 1944 dall'Armata Rossa nel settore meridionale del fronte orientale, durante la seconda guerra mondiale. Dopo il crollo del sistema di alleanze della Germania nei Balcani, a seguito della rovinosa sconfitta di Ia\u0219i-Chi\u0219in\u0103u, e la defezione della Romania e della Bulgaria, le forze sovietiche raggiunsero preziose posizioni strategiche da cui poterono attaccare le numerose forze tedesche in Jugoslavia, riuscendo, con un audace movimento di mezzi corazzati, a raggiungere e liberare Belgrado (20 ottobre 1944), dopo una dura battaglia dentro la citt\u00e0.\nAll'operazione parteciparono con un ruolo di grande rilievo le forze jugoslave dell'Esercito popolare di liberazione di Tito, che entrarono nella capitale insieme ai carri armati sovietici e combatterono accaniti scontri dentro l'area urbana contro le truppe tedesche.\nAnche l'esercito bulgaro ebbe una parte importante minacciando le linee di comunicazione nemiche. Tuttavia l'Esercito tedesco, nonostante la perdita della capitale jugoslava e le dure perdite subite, riusc\u00ec ad evitare la distruzione completa. Battendosi con accanimento ed abilit\u00e0, salvaguard\u00f2 le sue vie di comunicazione facendo ripiegare in salvo in Bosnia e Croazia le truppe presenti in Grecia e in Macedonia e continuando a combattere in questo teatro di operazioni fino alla resa finale del 1945.\nL'Armata Rossa nei Balcani.\nIl 20 agosto 1944 l'Armata Rossa sferr\u00f2 la sua terza grande offensiva estiva dell'anno, successiva alle clamorose vittorie in Bielorussia e in Volinia (operazione Bagration e offensiva Leopoli-Sandomierz) che avevano condotto i sovietici fino in Prussia orientale ed in Polonia, alla linea della Vistola. Le forze dei generali (presto promossi per le loro vittorie marescialli dell'Unione Sovietica) Malinovskij e Tolbuchin attaccarono le forze tedesco-rumene del Gruppo d'armate Ucraina Sud ottenendo in pochi giorni uno straordinario successo con conseguenze decisive non solo dal punto di vista strategico-operativo ma anche da quello politico-diplomatico.\nIl fronte moldavo-rumeno del nemico venne completamente sbaragliato, diciotto divisioni tedesche vennero rapidamente circondate e distrutte, aprendo la strada di Bucarest e del Danubio per le colonne corazzate sovietiche. La sconfitta provoc\u00f2 drammatici sviluppi in Romania con la destituzione il 23 agosto del Conduc\u0103tor Antonescu e il cambio di alleanze deciso immediatamente dal re Michele; la Romania pass\u00f2 dalla parte alleata mettendo in campo cospicue forze armate accanto all'Armata Rossa e cooperando alla liberazione del resto del paese. L'8 settembre anche la Bulgaria, verso cui le forze sovietiche si avvicinavano senza trovare opposizione, abbandon\u00f2 l'alleanza con la Germania e si affianc\u00f2 all'Unione Sovietica, aprendo il paese alla pacifica occupazione delle forze del 3\u00ba Fronte Ucraino del maresciallo Tolbuchin. Stalin e l'Armata Rossa avevano cos\u00ec ottenuto risultati di grande importanza politica e militare ed erano in posizione per dominare l'area balcanica, minacciando l'Ungheria, ultimo debole e precario alleato del Terzo Reich e l'area greco-jugoslava dove stazionavano forze tedesche molto numerose, impegnate in compiti di occupazione e di repressione della resistenza delle popolazioni invase, organizzata principalmente dalle organizzazioni militari comuniste legate all'Unione Sovietica.\nOperazione Belgrado.\nI piani dell'Armata Rossa.\nDopo aver raggiunto fondamentali posizioni strategiche in Romania ed in Bulgaria, lo Stavka si proponeva di sfruttare la momentanea debolezza del nemico e proseguire l'avanzata sia nelle pianure ungheresi, in direzione di Budapest e di Debrecen con le armate del centro e dell'ala destra del 2\u00ba Fronte Ucraino del maresciallo Rodion Malinovskij, in connessione con le forze del 4\u00ba Fronte Ucraino del generale Vasilij Petrov, in combattimento in Slovacchia; sia in Jugoslavia, puntando direttamente su Belgrado e contando sul supporto del nuovo alleato bulgaro e sulle cospicue e combattive forze dell'Esercito popolare di Tito.\nI piani dell'Armata Rossa (delineati per la prima volta il 20 settembre) per la marcia su Belgrado, prevedevano l'intervento principale del 3\u00ba Fronte Ucraino del maresciallo F\u00ebdor Tolbuchin che avrebbe attaccato, dalle sue posizioni al confine bulgaro, direttamente sulla capitale jugoslava, partendo da Vidin. Con la 57\u00aa Armata concentrata a Negotin e la 37\u00aa Armata schierata a Jambol e Burgas, il 3\u00ba \"Fronte ucraino\", avrebbe attraversato la Morava, valicato le difficili montagne fino a Petrovac e quindi marciato per Palanka e Belgrado, impegnando audacemente in testa il 4\u00ba Corpo meccanizzato della Guardia (concentrato con urgenza a Jambol) come forza di sfruttamento rapido in profondit\u00e0.\nLe armate del maresciallo Tolbuchin sarebbero state supportate dalle forze dell'ala sinistra di Malinovskij (46\u00aa Armata con tre corpi), che avrebbero attaccato Vr\u0161ac e Pan\u010devo, a nord di Belgrado, mentre l'esercito bulgaro avrebbe attivato tre armate e marciato su Ni\u0161 e Leskovac per cercare di intercettare le comunicazioni delle forze tedesche schierate in Grecia e Macedonia. L'Esercito popolare jugoslavo avrebbe impegnato due raggruppamenti, con quattro corpi di truppe (I Korpus, XII Korpus, XIII Korpus e XIV Korpus), per collegarsi con le forze meccanizzate di Tolbuchin e liberare insieme la capitale slava.\nNel complesso l'Armata Rossa avrebbe impegnato diciannove divisioni di fucilieri, oltre 500 carri armati e cannoni semoventi, 2.000 aerei, raggruppati nella 17\u00aa Armata aerea, che install\u00f2 un \"gruppo operativo\" in Bulgaria con basi a Lom, Sofia e Plovdiv, ed in una parte della 5\u00aa Armata aerea; inoltre sarebbe entrata in azione anche la \"Flottiglia del Danubio\". L'offensiva sovietica, organizzata e pianificata con la massima urgenza, sarebbe iniziata alla fine di settembre, le forze jugoslave avrebbero marciato su Belgrado a partire dal 9-10 ottobre; mentre i bulgari sarebbero passati all'attacco l'8 ottobre.\nLe forze tedesche nei Balcani.\nLe numerose ed eterogenee forze tedesche schierate in Jugoslavia e in Grecia erano state poste da Hitler al comando dell'esperto feldmaresciallo Maximilian von Weichs, nominato responsabile generale del teatro Sud-Orientale (\"Oberbefehlshaber S\u00fcd-\u00d6st\"). Raggruppate in due gruppi d'armate (Gruppo d'armate E, schierato in Grecia, Albania e isole greche, al comando del generale della Luftwaffe Alexander L\u00f6hr, e Gruppo d'armate F, schierato in Jugoslavia al comando diretto di Weichs), le forze tedesche ammontavano a circa 500.000 uomini, di cui 300.000 del Gruppo d'armate E, con una congerie di equipaggiamenti tedeschi e di preda bellica, numerosi reparti \"ad hoc\", alcune formazioni di cannoni d'assalto e cacciacarri, numerose unit\u00e0 Waffen-SS volontarie, ed efficienti divisioni di \"J\u00e4ger\" (fanteria leggera) e truppe da montagna.\nSi trattava di forze carenti di equipaggiamenti pesanti ma molto combattive e decise a difendere il territorio ed eventualmente a sfuggire alla distruzione organizzando un metodico ripiegamento In realt\u00e0 Hitler era risolutamente contrario ad organizzare una ritirata dalla Grecia, minacciata dal concentramento di forze sovietico-bulgare sul fianco. Al contrario, ipotizzando possibili contrasti tra sovietici e britannici per i tradizionali conflitti di interesse nell'area greco-turca, era deciso a resistere senza cedere alcun territorio.\nPer proteggere le comunicazioni del Gruppo d'armate E e sbarrare la strada per la Serbia, il feldmaresciallo von Weichs, con le forze del Gruppo d'armate F disponibili, costitu\u00ec due raggruppamenti principali: il 34\u00ba \"Armeekorps\" del generale Friedrich-Wilhelm M\u00fcller schierava la 1\u00aa Divisione da montagna e la 7\u00aa Divisione SS da montagna \"Prinz Eugen\" a difesa della linea della Morava; mentre pi\u00f9 a nord per proteggere Belgrado era in via di organizzazione un \"Armee-abteilung Serbian\" al comando del generale Hans-Gustav Felber con i due distaccamenti \"Schneckenburger\" e \"Stern\", costituiti da elementi di due divisioni di \"J\u00e4ger\", da SS della 4\u00aa SS Polizei, da una divisione della FlaK e da \"kampfgruppen\" improvvisati con cannoni d'assalto, cacciacarri e fanteria motorizzata. Il contingente tedesco impegnato nella campagna sarebbe aumentato pi\u00f9 tardi ed avrebbe opposto un'accanita resistenza intralciando la manovra sovietica e riuscendo infine a coprire con successo la ritirata delle forze stazionanti in Grecia.\nOffensiva combinata.\nGi\u00e0 alla fine di settembre si svolgevano le manovre preliminari delle armate sovietiche per raggiungere le posizioni di partenza da cui sferrare l'offensiva principale, ed il 30 settembre il 75\u00ba Corpo dell'Armata Rossa, sul fianco sinistro del 3\u00ba \"Fronte ucraino\" del maresciallo Tolbuchin, entrava finalmente a Negotin, supportato anche dalle cannoniere della \"Flottiglia del Danubio\" che avevano risalito il fiume. Nel contempo si tenevano importanti incontri tra i capi politici e militari per coordinare al meglio la complessa offensiva combinata. Il 19 settembre Tito in persona vol\u00f2 a Mosca per incontrare Stalin. L'incontro fu piuttosto freddo; Stalin irrit\u00f2 il capo jugoslavo con i suoi modi bruschi e rivolgendosi a lui per tutto l'incontro chiamandolo \"Walter\" (il vecchio nome di battaglia adottato da Tito durante la sua partecipazione alla guerra di Spagna), ma, nonostante chiari contrasti di vedute politiche, i due si accordarono in modo soddisfacente sugli aspetti militari e sulla collaborazione tra i sovietici e le forze partigiane a cui sarebbero stati forniti armi moderne ed abbondanti equipaggiamenti.\nIl 5 ottobre il generale Birjuzov, capo di stato maggiore del maresciallo Tolbuchin, raggiunse Craiova, sede temporanea del quartier generale slavo, dove si incontr\u00f2 a sua volta, insieme ad un rappresentante bulgaro, con Tito; l'accordo tripartito tecnico-militare fu raggiunto, l'Esercito popolare jugoslavo mantenne la sua preziosa autonomia strategica e il 6 ottobre Peko Dap\u010devi\u0107, comandante del \"1\u00ba Gruppo d'armata\" ricevette gli ordini definitivi di attaccare verso Obrenovac in collaborazione con gli alleati.\nNel frattempo era proseguita, con una certa difficolt\u00e0, l'offensiva del 3\u00ba\"Fronte ucraino\" del maresciallo Tolbuchin; dopo duri scontri, la 57\u00aa Armata (generale Gagen) riusc\u00ec ad avvicinarsi alla Morava e a prendere contatto il 4 ottobre con i primi reparti jugoslavi; l'avanzata combinata continu\u00f2 nell'aspro territorio di montagna nelle regioni orientali della Serbia, duramente contrastata dalle due combattive divisioni dell\"'Armeekorps\" del generale M\u00fcller. Solo l'8 ottobre, al centro del fronte d'attacco della 57\u00aa Armata, il 68\u00ba Corpo, dopo aver guadagnato terreno, raggiunse il fiume e conquist\u00f2 una preziosa testa di ponte a Velika Plana. Tolbuchin decise di sfruttarla per velocizzare l'avanzata verso Belgrado, facendo entrare in campo il 4\u00ba Corpo meccanizzato della Guardia, che gi\u00e0 il 9 ottobre ricevette ordine di muovere attraverso i difficili sentieri montuosi, partendo dalla sua area di concentrazione a sud di Vidin e raggiungere la capitale jugoslava entro il 14 ottobre.\nL'esperto 4\u00ba Corpo meccanizzato della Guardia (costituito da 17.000 soldati e circa 180 mezzi corazzati) riusc\u00ec nella difficile avanzata sui sentieri di montagna nonostante grandi difficolt\u00e0 logistiche; a causa della grave carenza di autocarri, il maggior generale V.\u017ddanov, comandante del corpo meccanizzato, dovette caricare la gran parte delle scorte e del carburante sui carri armati e concentr\u00f2 la potenza offensiva soprattutto nelle sue unit\u00e0 di punta della 36\u00aa Brigata corazzata della Guardia. La manovra si concluse con successo il 10 ottobre, e in quella data il corpo meccanizzato della Guardia raggiunse l'area di Petrovac, pronto ad attaccare verso Belgrado. Nel frattempo la 57\u00aa Armata del 3\u00ba \"Fronte ucraino\" del maresciallo Tolbuchin aveva gi\u00e0 intercettato la linea ferroviaria Ni\u0161-Belgrado, mentre anche la 2\u00aa Armata bulgara del generale Stanchev era passata all'attacco direttamente verso Ni\u0161.\nSul fianco destro era inoltre entrata in azione la 46\u00aa Armata del generale Slemin, appartenente al 2\u00ba \"Fronte ucraino\" del maresciallo Malinovskij. Fronteggiando deboli difese tedesche e operando in un terreno pianeggiante pi\u00f9 favorevole, queste forze sovietiche avanzarono con maggiore facilit\u00e0 e raggiunsero Pan\u010devo gi\u00e0 il 5 ottobre, posizionandosi poi a semicerchio a nord e nord-est della capitale jugoslava, sulla riva settentrionale del Danubio. Pi\u00f9 a nord altri due corpi della 46\u00aa Armata penetrarono in Voivodina, e, dopo aver sconfitto le unit\u00e0 della 4. SS \"Polizei\", avanzarono su Petrovgrad e raggiunsero il corso meridionale del Tibisco, gi\u00e0 raggiunto nel suo tratto settentrionale in Ungheria dalle altre armate di Malinovskij. Il 37\u00ba Corpo della 46\u00aa Armata attravers\u00f2 anche questo fiume a Senta e Be\u010dej e quindi liber\u00f2 Subotica, la citt\u00e0 pi\u00f9 importante del Banato.\nMarcia su Belgrado.\nIl 12 ottobre il 3\u00ba \"Fronte ucraino\" del maresciallo Tolbuchin diede inizio alla fase decisiva dell'offensiva su Belgrado: il 4\u00ba Corpo meccanizzato della Guardia attravers\u00f2 la Morava e avanz\u00f2 verso Topola e Mladenovac, avvicinandosi alla capitale jugoslava da sud, mentre i corpi della 57\u00aa Armata cooperavano con i mezzi corazzati. La situazione del Gruppo d'armate F del feldmaresciallo von Weichs era ora particolarmente difficile, ma il comando tedesco era deciso a battersi duramente per mantenere il possesso della capitale slava e soprattutto per favorire il ripiegamento del Gruppo d'armate E dalla Grecia.\nAlle notizie dell'offensiva sovietico-bulgara in Macedonia, Hitler aveva finalmente autorizzato la ritirata delle forze del generale L\u00f6hr, e il 4 ottobre le truppe tedesche iniziarono l'evacuazione di Atene, dove il 14 ottobre sbarcarono i primi contingenti britannici, mentre gi\u00e0 in precedenza altri reparti di paracadutisti inglesi avevano raggiunto Patrasso. Dopo l'interruzione della via di comunicazione Ni\u0161-Belgrado, divenne decisivo per i tedeschi difendere Kraljevo che dominava l'accesso alla valle dell'Ibar e della Morava, e offriva una via d'uscita alle truppe tedesche in ritirata dalla Grecia.\nA questo scopo venne costituito un cosiddetto \"Armeegruppe\" M\u00fcller che, con 7\u00aa SS \"Prinz Eugen\", la 104\u00aa J\u00e4ger, la 181\u00aa e 197\u00aa Divisione fanteria, presto rinforzate dalla eccellente 22. Luftlande Infanterie-Division, organizz\u00f2 uno sbarramento efficace respingendo con dure perdite i tentativi nemici di occupare Kraljevo, mentre anche a sud di Belgrado l'avanzata del 4\u00ba Corpo meccanizzato della Guardia venne duramente ostacolata dai gruppi \"Schneckenburger\" e \"Stern\" che con, continui agguati di mezzi corazzati e cannoni anticarro nelle aspre strade di montagna, inflissero notevoli perdite prima di essere a loro volta sbaragliati dai carri armati dell'Armata Rossa.\nPer facilitare l'avanzata, l'aviazione sovietica intervenne in forze, colpendo pesantemente le colonne tedesche in ritirata, mentre il maresciallo Tolbuchin organizz\u00f2 una manovra combinata per cercare di accerchiare le truppe nemiche dell'\"Armee-abteilung Serbia\" a sud di Belgrado. Dopo che a Velika Plana i reparti del 4\u00ba Corpo meccanizzato della Guardia si erano gi\u00e0 congiunti con alcuni reparti dell'Esercito popolare jugoslavo, le brigate meccanizzate del generale \u017ddanov raggiunsero finalmente, dopo duri combattimenti, le alture di Avala, dieci km a sud della capitale, dove si incontrarono con il \"1\u00ba Gruppo d'armata\" di Peko Dap\u010devi\u0107, prendendo posizione per l'attacco finale alla citt\u00e0. Nel frattempo le forze tedesche del generale Felber, comandante dell'\"Armee-abteilung Serbian\" erano ormai disgregate in gruppi separati: Belgrado era difesa da circa 22.000 soldati del gruppo \"Schneckenburger\", mentre un secondo gruppo di 20.000 soldati cercava di sfuggire dall'accerchiamento della 57\u00aa Armata a Po\u017earevac e Ku\u010devo, ed un terzo gruppo di 15.000 uomini riusciva a ritirarsi lungo la riva meridionale del Danubio, diregendosi verso i ponti sulla Sava, a nord-ovest della citt\u00e0.\nIl 14 ottobre il 4\u00ba Corpo meccanizzato della Guardia sferr\u00f2 l'attacco decisivo verso la capitale jugoslava; la formazione meccanizzata doveva attaccare in un settore ristretto e penetrare rapidamente dentro la citt\u00e0, puntando verso i ponti sulla Sava per bloccare la via di fuga principale dei tedeschi. Il maresciallo Tito sollecit\u00f2 ancora una volta di permettere alle sue truppe di entrare simbolicamente per prime dentro Belgrado e il generale \u017ddanov ordin\u00f2 quindi ai suoi carristi di far salire sopra i carri del 4\u00ba Corpo meccanizzato i soldati dell'Esercito popolare. Anche la \"Flottiglia del Danubio\" avrebbe ulteriormente risalito il fiume per partecipare alla battaglia.\nAncora nell'oscurit\u00e0 del primo mattino ebbe inizio l'attacco alle alture di Avala: dopo una tenace resistenza nemica le forze sovietico-jugoslave sfondarono la prima linea tedesca ed entrarono dentro la citt\u00e0, seguite da unit\u00e0 di genieri impegnate a liberare il passaggio e disinnescare le innumerevoli mine disseminate dai tedesche per intralciare l'avanzata e distruggere la citt\u00e0. Peko Dap\u010devi\u0107 sferr\u00f2 l'attacco con la 1\u00aa Divisione proletaria di Vaso Jovanovi\u0107, schierata al centro del I Korpus; i partigiani della 1\u00aa Brigata proletaria e della 3\u00aa Brigata della Craina, in cui erano inquadrati anche due battaglioni di volontari italiani, \"Garibaldi\" e \"Matteotti\", guidarono l'attacco a partire dalla notte del 14-15 ottobre. I partigiani riuscirono ad entrare dentro Belgrado nonostante la resistenza tedesca e raggiunsero il centro cittadino dove per\u00f2 la loro avanzata divenne pi\u00f9 difficile. La battaglia continu\u00f2 accanitamente il 15 e il 16 ottobre e solo il 17 ottobre le due brigate partigiane poterono raggiungere i loro obiettivi principali. Il 16 ottobre le truppe sovietiche del 4\u00ba della Guardia vennero messe in difficolt\u00e0 da un contrattacco tedesco alle loro spalle, ma dopo aver respinto questo tentativo e distrutto le forze nemiche, il 19 ottobre i reparti meccanizzati ripresero l'avanzata; si succedettero violenti scontri negli edifici cittadini e nelle strade, e i sovietici fecero ampio uso del fuoco dei carri, dell'artiglieria e dell'aviazione per schiacciare i nuclei di resistenza.\nIl 19 ottobre la \"Flottiglia del Danubio\" bombard\u00f2 a sua volta la citt\u00e0 e conquist\u00f2 l'isola di Ratno, tagliando la via di fuga ai tedesche oltre la Sava e il Danubio; il 20 ottobre la 3\u00aa Brigata della Craina infine conquist\u00f2 anche la fortezza di Kalemegdam, la vecchia fortezza turca dove i tedeschi avevano organizzato una tenace resistenza, e occup\u00f2 i ponti sulla Sava; alle ore 11.00 del 20 ottobre 1944 Belgrado venne dichiarata completamente liberata. Le residue truppe tedesche dell\"Armee-abteilung Serbian\" del generale Felber (reparti di cacciatori, truppe da montagna, Waffen-SS e contraerea della Luftwaffe) cercarono di sfuggire attraverso Zemun in direzione ovest. Sotto i bombardamenti dell'aviazione sovietica, anche Zemun cadde il 22 ottobre, mentre gi\u00e0 il 20 ottobre i generali \u017ddanov e Peko Dap\u010devi\u0107 si erano simbolicamente incontrati e abbracciati nel centro della citt\u00e0 per celebrare la vittoria congiunta sovietico-jugoslava e la liberazione di Belgrado. Nei giorni seguenti si sarebbe tenuta una solenne parata della vittoria nelle vie della capitale alla presenza di Tito, con la sfilata dei reparti dell'Esercito popolare e dei carri armati T-34/85 della 36\u00aa Brigata corazzata della Guardia del 4\u00ba Corpo meccanizzato della Guardia.\nLa battaglia era stata aspramente combattuta dal 14 al 20 ottobre, e i tedeschi subirono pesanti perdite, 15.000 furono i morti e 9.000 i prigionieri, a sud e sud-est della citt\u00e0 altri reparti tedeschi accerchiati si batterono fino alla fine, mentre una parte delle truppe riusc\u00ec a sfuggire verso ovest per riunirsi al grosso dell'Esercito tedesco in ripiegamento in Croazia e Bosnia. Nel frattempo il comando tedesco, mentre si batteva con la massima decisione dentro Belgrado, aveva soprattutto condotto un'abile ritirata del Gruppo d'armate E. Dopo la perdita di Ni\u0161, divenne decisivo difendere Kraljevo e il \"Armeegruppe\" M\u00fcller riusc\u00ec in questa difficile missione: la 2\u00aa Armata bulgara venne contenuta a sud, mentre la 22. Luftlande Infanterie-Division, trasportata d'urgenza da Salonicco, rafforz\u00f2 in modo decisivo le forze del generale M\u00fcller che condusse con grande abilit\u00e0 la battaglia. Per molti giorni le forze tedesche mantennero aperto questo varco e permisero infine il ripiegamento dell'intero Gruppo d'armate E, con i suoi 300.000 uomini e gran parte dell'equipaggiamento\nConclusione.\nI carri del valoroso 4\u00ba Corpo meccanizzato della Guardia, subito dopo aver sfilato nelle vie di Belgrado ed aver raccolto il saluto della popolazione, proseguirono senza sostare verso i ponti provvisori costruiti in fretta sul Danubio; li attendeva una nuova missione in Ungheria, secondo le disposizioni del comando sovietico. Impegnati in un violento scontro nelle pianure ungheresi, Stalin e lo Stavka stavano pianificando con la massima urgenza un attacco diretto a Budapest per cui era richiesto il concorso decisivo del 4\u00ba della Guardia. Entro il 29 ottobre, come Stalin chiar\u00ec personalmente al maresciallo Malinovskij, il 2\u00ba\"Fronte ucraino\" doveva attaccare la capitale ungherese e conquistarla d'assalto, impegnando nella fase finale il 4\u00ba meccanizzato, fatto risalire da Belgrado direttamente nel Grande Alf\u00f6ld ungherese.\nLa battaglia sarebbe stata molto pi\u00f9 difficile di quanto ipotizzato ottimisticamente da Stalin, e il 4\u00ba Corpo della Guardia sarebbe stato impegnato, insieme a numerose altre formazioni dell'Armata Rossa, in estenuanti scontri in Ungheria fino alla primavera 1945. Con la partenza verso nord-ovest, abbandonando il territorio serbo, della maggior parte delle forze del 3\u00ba\"Fronte ucraino\" del maresciallo Tolbuchin, si concludeva l'impegno diretto sovietico nel difficile teatro balcanico e nella confusa situazione jugoslava. Seguendo fedelmente gli accordi informali intercorsi con Churchill nel celebre incontro di Mosca del 9 ottobre 1944, Stalin si disinteressava in questo modo della situazione di potere in Jugoslavia e soprattutto in Grecia, considerata terreno di predominio britannico, e si concentrava invece sul raggiungimento, mediante la conquista militare, di fondamentali vantaggi politici nella pianura danubiana, oltre ad organizzare il potere comunista in Romania e Bulgaria.\nNei mesi seguenti quindi, mentre l'Esercito tedesco riusciva ad organizzare un nuovo schieramento difensivo a nord di Belgrado, le forze di Tito continuavano con la massima combattivit\u00e0 la guerra in Croazia e Bosnia ed Erzegovina, e l'Armata Rossa combatteva lungamente in Ungheria, l'Esercito britannico, secondo le spregiudicate direttive di Churchill, avrebbe sconfitto le forze della resistenza comunista in Grecia (ELAS) e imposto un potere filo-occidentale senza alcuna interferenza diretta di Stalin."}
{"id": "3420366", "revid": "114328202", "url": "https://it.wikipedia.org/wiki?curid=3420366", "title": "Pista ciclabile della Riviera Ligure", "text": "La pista ciclabile della Riviera Ligure \u00e8 un percorso ciclo-pedonale, in provincia di Imperia, tra San Lorenzo al Mare e Ospedaletti lungo circa 24 km con un percorso facile, pianeggiante e molto suggestivo.\n\u00c8 stata realizzata riqualificando il tracciato costiero della vecchia ferrovia a binario unico Genova-Ventimiglia, dismessa nel 2001 e spostata a monte, nella tratta, infatti, tra Ospedaletti e San Lorenzo al Mare. L'opera \u00e8 stata curata da una societ\u00e0 a maggioranza pubblica, chiamata Area 24.\nI primi tratti sono stati completati nel 2008 ed \u00e8 stata ufficialmente inaugurata nella tarda primavera nel 2009 nonostante sia ancora interrotta all'altezza della vecchia stazione di Arma di Taggia, dove \u00e8 in corso la costruzione di un parcheggio sotterraneo. \nL'ultimo tratto tra la villa Helios di Sanremo e Ospedaletti, che ha portato la pista ai 24 km previsti, \u00e8 stato aperto il 22 marzo 2014 in occasione della 105\u00aa Milano-Sanremo, mentre il 9 maggio 2015 ha ospitato la partenza della prima tappa del Giro d'Italia 2015.\nA seguito della soppressione della ferrovia costiera a semplice binario anche tra San Lorenzo e Andora avvenuta l'11 dicembre 2016, la Regione Liguria ha approvato uno schema di intesa al fine di estendere la pista ciclabile fino ad Andora."}
{"id": "3420368", "revid": "339392", "url": "https://it.wikipedia.org/wiki?curid=3420368", "title": "Stazione di London Kings Cross", "text": ""}
{"id": "3420369", "revid": "640277", "url": "https://it.wikipedia.org/wiki?curid=3420369", "title": "Francesco Tabusso", "text": "Biografia.\nFrancesco Tabusso \u00e8 nato a Sesto San Giovanni, in provincia di Milano, il 27 giugno 1930. Appena adolescente trascorre gli anni della guerra da sfollato a Rubiana, in Val di Susa. Dal 1949 al 1954, dopo aver conseguito la maturit\u00e0 classica, frequenta lo studio del pittore Felice Casorati: nello studio di via Mazzini e nella casa di Pavarolo, Casorati sostiene i suoi esordi artistici.\nNel 1953 fonda insieme a Nino Aimone, Alberto Noventa, Francesco Casorati, Mauro Chessa e Alberto Ninotti la rivista Orsa Minore: Tabusso ne sar\u00e0 il direttore, perch\u00e9 unico maggiorenne del gruppo. Tra il 1952 e il 1953 escono 6 numeri illustrati dai pittori Alberto Ca' Zorzi, Romano Campagnoli, Sergio Saroni con interventi dei letterati Edoardo Sanguineti e Lucio Cabutti. Sulle pagine di Orsa Minore si intrecciano dibattiti sulle arti figurative e sugli sviluppi delle neoavanguardie.\nSono di questi anni le prime affermazioni nel panorama artistico di Torino dove fondamentale fu il confronto con i compagni di avventura artistica raggruppati intorno all'attivit\u00e0 della galleria La Bussola e l'incontro con il critico Luigi Carluccio.\nNel 1954, a 24 anni, partecipa alla XXVII Biennale Internazionale di Venezia, dove presenta \u201cComizio\u201d, \u201cFesta campestre\u201d e \u201cAlbero caduto\u201d. Vi sar\u00e0 invitato anche nel 1956 e nel 1958 e nel 1966 gli sar\u00e0 dedicata una sala personale dove presenta l'opera \u201cL'Atelier di via Salvecchio\u201d.\nNel 1955 partecipa alla mostra \u201c60 maestri del prossimo trentennio\u201d curata da Carlo Ragghianti. \nNel 1956 la mostra alla galleria La Strozzina di Firenze, con la presentazione di Felice Casorati e alla galleria Spotorno di Milano una mostra con Francesco Casorati. L'anno successivo il Premio Fiorino e il Premio Michetti, poi la personale con la presentazione di Albino Galvano alla galleria Medusa di Roma, dove nel 1958 \u00e8 invitato alla Quadriennale. \n'Ormai trentenne Tabusso \u00e8 pittore affermato, con inviti alle pi\u00f9 prestigiose rassegne internazionali, tra cui Bruxelles, New York, Mosca, Alessandria d'Egitto.\nNel 1963 una sua opera viene esposta alla mostra \"Contemporary Italian Paintings\", allestita in alcune citt\u00e0 australiane.\nDello stesso anno \u00e8 la prima mostra personale alla galleria milanese di Ettore Gian Ferrari con cui inizia un fecondo rapporto di lavoro e di amicizia che durer\u00e0 per pi\u00f9 di trent'anni, con numerose mostre personali presentate, tra gli altri, nel 1976 da Giorgio Bassani e nel 1986 da Nico Orengo. Dal 1963 insegna Discipline Pittoriche al Liceo Artistico dell\u2019Accademia di Brera a Bergamo e in seguito, fino al 1984, al Liceo Artistico dell'Accademia Albertina di Torino.\nNel 1965 viene pubblicato per le Edizioni Gian Ferrari il volume La sostanza delle cose di Piero Chiara con 18 disegni di Tabusso; del 1968 \u00e8 invece Dodici mesi, un catalogo di 12 litografie commentate dal poeta Diego Valeri; nel 1970 illustra per le Edizioni Gian Ferrari Quattro piccole storie, di Dino Buzzati.; del 1972 \u00e8 la pubblicazione Dodici uccelli Silvani, 12 illustrazioni e un'acquaforte disegnate da Tabusso e descritte da Pier Carlo Santini. L'incontro con Santini risale al 1956, quando si conobbero a Firenze in occasione di una delle prime personali di Tabusso: la passione comune per l'ornitologia e il desiderio di raccontare la natura con le sue abitudini e forme li spinge a lavorare insieme fino al 1984, anno in cui Giorgio Mondadori pubblicher\u00e0 la prima monografia su Tabusso che raccoglie quasi 700 opere.\nNel 1975 realizza la grande pala absidale \u201cIl Cantico delle Creature\u201d per la Chiesa di San Francesco d'Assisi al Fopponino a Milano, progettata da Gi\u00f2 Ponti. La tela, la pi\u00f9 grande pala d'altare del \u2018900 di dimensioni di 12x8 metri, \u00e8 stata realizzata in due parti come le pagine aperte di un libro. Il grande bosco e l'acqua che scorre fanno da contorno alle figure di San Francesco e Santa Chiara. L'opera sar\u00e0 completata successivamente con 8 trittici che a partire dalla parete sinistra e lungo tutto il perimetro della chiesa, illustrano con episodi della vita di San Francesco il testo della Preghiera semplice, attribuita al Santo di Assisi. Alla Chiesa di San Francesco, viene donato nel 1978, dopo essere stato esposto nel '76 alla Galleria Gian Ferrari, il Presepe degli artisti che Tabusso realizza insieme a Gloria Argeles, Giacomo Soffiantino, Francesco Casorati, Nino Aimone, Giorgio Ramella, Riccardo Cordero e Bruno Grassi.\nNel 1976 l'importante mostra \u201cHommage a Gr\u00fcnewald\u201d, a Colmar, in Francia, che sancisce l'inizio del dialogo di Tabusso con i maestri dei secoli antichi, cominciato nel decennio precedente con la mostra \u201cOmaggio a Baschenis\u201d, proseguito con i cicli pittorici dedicati a Pitocchetto, Georges De La Tour e poi ancora Goya, Rembrandt, Caravaggio.\nNel 1982 illustra con 22 tavole Vino al vino di Mario Soldati: Tabusso illustra un ampio repertorio enologico e una parte della campagna italiana con il desiderio di salvare le tracce di un mondo che ormai andava scomparendo.\nNel 1983 la mostra antologica a Palazzo Robellini di Acqui Terme, con la presentazione di Riccardo Barletta; nel 1989 realizza il drappo per il Palio di Asti, vinto quell'anno dal Comune di Moncalvo e viene organizzata la mostra Tabusso verso il Pitocchetto - Omaggio a Giacomo Ceruti alla Galleria Forni di Bologna con la presentazione di Francesco Gallo.\nDel 1990 \u00e8 l'incontro con un altro grande scrittore, Mario Rigoni Stern, quando il gallerista Gianfranco Valente propone a Tabusso di lavorare sui racconti di Rigoni Stern per poi farne una mostra a Cesuna sull'Altopiano di Asiago.\nNel 1991 l'assessorato alla cultura di Asti organizza la mostra antologica a Palazzo Mazzetti con la presentazione di Claudia Gian Ferrari. \nNegli anni '90 si consolidano anche i rapporti con le gallerie torinesi Carlina e Giampiero Biasutti che gli dedicheranno numerose mostre personali e collettive. \nNel 1998 partecipa a Luci d'artista con La danza della vita, un presepe \u201cluminoso\u201d realizzato per la Chiesa della Beata Vergine delle Grazie con la rappresentazione della Nativit\u00e0 e dell'Adorazione dei magi e dei pastori. Ancora nel '98 la Regione Piemonte gli dedica un'importante mostra antologica nei nuovi spazi della Sala Bolaffi, curata da Angelo Mistrangelo; nel 2000 espone ad Aosta al Centro artistico Saint-Benin.\nNel 2002 espone prima a Cherasco, a Palazzo Salmatoris, poi a Roma, negli spazi del Complesso Monumentale di San Michele, a Ripa Grande: la Regione Piemonte insieme al Ministero per i Beni e le attivit\u00e0 culturali ha promosso questa mostra che, con la curatela di Marta Concina e Giovanni Cordero, ripercorre cinquant'anni di pittura.\nNel 2005 viene stampato il volume curato da Gianfranco Schialvino Tabusso che intende idealmente proseguire la monografia di Pier Carlo Santini del 1984.\nDel 2007 \u00e8 la mostra \u201cTabusso. Pittore di Torino\u201d, una delle antologiche pi\u00f9 corpose, curata dal Elena Pontiggia e Gianfranco Schialvino. Si parte dagli esordi con i primi oli, paesaggi di Pavarolo dipinti a diciassette anni, e via via si attraversano tutti i temi cari a Tabusso: il paesaggio, la natura morta, la figura, i proverbi popolari, l'omaggio ai maestri, il mare, i miti. E poi ancora, i suoi ritratti di fanciulla, i montanari valsusini, le vigne di Langa, il circo, gli animali del bosco, gli uccelli e le erbe.\nNel 2009 Giovanna Barbero cura per la Galleria Civica d'Arte Moderna di Spoleto, la mostra \u201cFrancesco Tabusso. Sulle ali della libert\u00e0\u201d. In occasione della mostra l'INAC, Istituto Nazionale di Arte Contemporanea, dona alla Galleria di Spoleto un'opera di Tabusso che andr\u00e0 ad aggiungersi alle opere gi\u00e0 presenti di Ruggeri, Saroni e Soffiantino. \nNel 2010 la citt\u00e0 di Bra gli conferisce la cittadinanza onoraria e ospita a Palazzo Mathis un'importante mostra curata da Gianfranco Schialvino con la presentazione di Bruno Quaranta. \nNel novembre 2011 la mostra \u201cMac Fioca\u201d alla galleria Giampiero Biasutti che raccoglie una trentina di opere selezionate tra le tante eseguite nell'arco di un trentennio da Tabusso, sul tema della neve, accompagnate da un racconto di Bruno Gambarotta ispirato al quadro del 1964 \u201cInterno del Chietto\u201d.\n\u00c8 morto nel 2012 all'et\u00e0 di 81 anni all'ospedale Mauriziano di Torino, citt\u00e0 dove ha sempre vissuto."}
{"id": "3420372", "revid": "648716", "url": "https://it.wikipedia.org/wiki?curid=3420372", "title": "James Bord", "text": "\u00c8 noto principalmente per la sua vittoria nel Main Event delle World Series of Poker Europe 2010: sconfiggendo nell\"'head-up\" finale l'italiano Fabrizio Baldassari, ha vinto la cifra di 830.401 sterline.\nVanta complessivamente 6 piazzamenti a premi alle WSOP."}
{"id": "3420375", "revid": "2182251", "url": "https://it.wikipedia.org/wiki?curid=3420375", "title": "Christa Rigozzi", "text": " \u00c8 la prima donna del Canton Ticino ad aver vinto il titolo negli ultimi dieci anni.\nBiografia.\nStudentessa di criminologia e legge criminale presso l'universit\u00e0 di Berna, Rigozzi parla fluentemente italiano, tedesco e francese, oltre che spagnolo e inglese. Nel 2010 ha sposato il fidanzato Giovanni Marchese a Bellinzona. Ha rappresentato la Svizzera in occasione di Miss Universo 2007, il 28 maggio 2007 a Citt\u00e0 del Messico, dove per\u00f2 la modella non \u00e8 riuscita a superare la fase preliminare del concorso. Rigozzi si offre volontario come ambasciatore del Swiss Malaria Group. "}
{"id": "3420383", "revid": "105611", "url": "https://it.wikipedia.org/wiki?curid=3420383", "title": "No-fly zone", "text": ""}
{"id": "3420385", "revid": "537927", "url": "https://it.wikipedia.org/wiki?curid=3420385", "title": "Frontal", "text": ""}
{"id": "3420386", "revid": "204376", "url": "https://it.wikipedia.org/wiki?curid=3420386", "title": "Tevillah", "text": ""}
{"id": "3420388", "revid": "537927", "url": "https://it.wikipedia.org/wiki?curid=3420388", "title": "Valeans", "text": ""}
{"id": "3420389", "revid": "537927", "url": "https://it.wikipedia.org/wiki?curid=3420389", "title": "Mialin", "text": ""}
{"id": "3420391", "revid": "1318658", "url": "https://it.wikipedia.org/wiki?curid=3420391", "title": "Referendum sulla vendita delle Indie occidentali danesi", "text": "Il referendum sulla vendita delle Indie occidentali danesi si tenne il 14 dicembre 1916 per chiedere alla popolazione della Danimarca se desiderava che le Indie occidentali danesi fossero vendute agli Stati Uniti d'America in cambio di 25.000.000 di dollari oro alla Danimarca (circa 360.000.000 di dollari attuali).\nAl referendum non furono ammessi gli abitanti delle Indie occidentali danesi, ma un referendum non ufficiale voluto da David Hamilton Jackson il 31 marzo 1917 nell'isola di Saint Croix 4.027 votarono a favore del passaggio agli Stati Uniti d'America e solo 7 votarono contro.\nIl referendum era comunque non vincolante."}
{"id": "3420392", "revid": "287204", "url": "https://it.wikipedia.org/wiki?curid=3420392", "title": "Annette Obrestad", "text": "\u00c8 nota principalmente per la sua vittoria nel Main Event della prima edizione delle World Series of Poker Europe: alle WSOPE 2007 vinse 1.000.000 di sterline, sconfiggendo nell\"'heads-up\" finale \nil gallese John Tabatabai.\nVanta inoltre 2 piazzamenti a premi nel World Poker Tour, e 3 nell'European Poker Tour (tra i quali un secondo posto nella tappa di Dublino 2007).\n\u00c8 la persona pi\u00f9 giovane ad aver mai vinto un braccialetto delle WSOP, avendo vinto le WSOPE 2007 a 18 anni e 364 giorni d'et\u00e0."}
{"id": "3420398", "revid": "339392", "url": "https://it.wikipedia.org/wiki?curid=3420398", "title": "Binah", "text": ""}
{"id": "3420407", "revid": "115977392", "url": "https://it.wikipedia.org/wiki?curid=3420407", "title": "Giornata mondiale senza tabacco", "text": "La Giornata mondiale senza tabacco \u00e8 una ricorrenza, celebrata annualmente il 31 maggio, il cui scopo \u00e8 quello di incoraggiare le persone ad astenersi per almeno 24 ore dal consumo di tabacco, invitandole a smettere di fumare in via definitiva. Essa serve anche per fare il punto della situazione sulla diffusione del tabagismo nel mondo e per richiamare l'opinione pubblica sugli effetti negativi che esso comporta sulla salute umana, fino a giungere nei casi estremi alla morte (a causa di tumori, danni al cuore e alla circolazione, ecc). Nel 2011 l'Organizzazione Mondiale per la Sanit\u00e0 ha stimato che circa sei milioni di persone perdano la vita ogni anno a causa del fumo.\nNella giornata mondiale senza tabacco 2019 si parla di un nuovo metodo innovativo per smettere di fumare che aiuter\u00e0 moltissime persone a smettere, verr\u00e0 reso noto al pubblico prima della fine del 2019.\nLa giornata \u00e8 stata indetta per la prima volta dall'Organizzazione Mondiale per la Sanit\u00e0 il 7 aprile 1988, in concomitanza con il 40\u00ba anniversario della sua fondazione. Da allora \u00e8 stata accolta con crescente interesse da parte di governi, organizzazioni sanitarie e opinione pubblica."}
{"id": "3420408", "revid": "729019", "url": "https://it.wikipedia.org/wiki?curid=3420408", "title": "King's Cross St. Pancras", "text": "King's Cross St. Pancras \u00e8 una stazione della metropolitana di Londra, all'incrocio tra le linee Circle, Hammersmith &amp; City, Metropolitan, Northern, Piccadilly e Victoria.\nServe le stazioni ferroviarie di King's Cross e St. Pancras.\nStoria.\nLa prima stazione sotterranea di King's Cross apr\u00ec come parte della sezione originale della Metropolitan Railway nel 1863 e fu modificato nel 1868 e nel 1926. Nuovi binari per le linee sotterranee della metropolitana furono aperti circa 400 m a ovest nel 1941 per facilitare l'interscambio tra le linee di bassa e alta profondit\u00e0; parte di ci\u00f2 che resta della vecchia stazione si trova presso l'ex stazione del Thameslink, che \u00e8 in completo disuso dal 9 dicembre 2007, quando il Thameslink fu spostato a St Pancras International. Uno dei binari originali, non utilizzato da molto tempo, si pu\u00f2 vedere dai treni della metropolitana che viaggiano tra la stazione attuale e la stazione di Farringdon.\nI binari della Great Northern, Piccadilly and Brompton Railway (GNP&amp;BR, oggi parte della linea Piccadilly) aprirono insieme al resto della linea nel dicembre del 1906, mentre la City &amp; South London Railway (C&amp;SLR, oggi parte della linea Northern) arriv\u00f2 nel maggio del 1907. I binari della linea Victoria iniziarono ad essere utilizzati il 1\u00ba dicembre 1968 con l'apertura della seconda fase della linea. Le scale mobili della linea Victoria passando per il sito originale degli ascensori originali della linea Piccadilly.\nIl 18 novembre 1987 la stazione fu teatro del devastante incendio di King's Cross. La causa fu attribuita ad un fiammifero acceso caduto in una sala macchine di una scala mobile, dandole fuoco, combinato con l'allora sconosciuto fenomeno chiamato Trench effect, che fece s\u00ec che l'incendio esplodesse improvvisamente e violentemente all'interno della stazione, uccidendo 31 persone. Come risultato, le procedure di sicurezza per gli incendi nella metropolitana furono rese pi\u00f9 severe, la formazione del personale fu migliorata e gli scalini di legno nelle scale mobili furono cambiati per scalini di metallo. Il divieto di fumo sulla rete della Metropolitana di Londra fu rafforzato. A causa dei grandi danni causati dall'incendio, ci volle pi\u00f9 di anno per riparare e riaprire la stazione; i binari della Northern line e le scale mobili dalla biglietteria alla linea Piccadilly rimasero chiusi fino al 5 marzo 1989.\nIl 7 luglio 2005, come parte di un attacco bomba coordinato, un'esplosione su un treno della linea Piccadilly in viaggio tra King's Cross St. Pancras e Russell Square port\u00f2 alla morte di almeno 26 persone.\nProgetti.\nCrossrail 2.\nDal 1991, un percorso per un potenziale Crossrail 2 \u00e8 stato preservato, comprendente un collegamento a King's Cross St. Pancras. Lo schema proposto offrirebbe un secondo collegamento ferroviario diretto tra King's Cross e Victoria in aggiunta all'esistente linea Victoria. La posizione di eventuali nuove stazioni sul percorso dipender\u00e0 dalla sagoma limite dello schema finale. Nel percorso preservato del 2007, le stazioni successive sarebbero Tottenham Court Road e Angel.\nYork Road.\nNel 2005 si valut\u00f2 la riapertura della stazione in disuso di York Road sulla linea Piccadilly, per servire le nuove costruzioni di King's Cross Central e ridurre l'intasamento di King's Cross St Pancras. La stazione di York Road chiuse nel 1932 ed \u00e8 situata a circa 600 m a nord di King's Cross St Pancras.\nStrutture e impianti.\nLa parte sotterranea della stazione fu rimodellata sostanzialmente per facilitare il flusso di passeggeri dovuto all'apertura dell'High Speed 1. Le biglietterie dell'atrio centrale rimasero chiuse molto tempo fino a maggio 2006. La stazione ingrandita ora ha quattro entrate, l'ultima completata nel novembre del 2009.\nInterscambi.\nLa stazione consente l'interscambio con le stazioni di King's Cross e di St Pancras della National Rail.\nNelle vicinanze della stazione effettuano fermata numerose linee urbane automobilistiche, gestite da London Buses."}
{"id": "3420409", "revid": "156341", "url": "https://it.wikipedia.org/wiki?curid=3420409", "title": "Leonardo Daniel Ricci", "text": ""}
{"id": "3420410", "revid": "125111288", "url": "https://it.wikipedia.org/wiki?curid=3420410", "title": "Luca Bernabei", "text": "Biografia.\nDopo la laurea in Scienze Politiche presso l\u2019Universit\u00e0 La Sapienza di Roma, ha iniziato la sua carriera professionale nel settore dell'advertising. \nNel 1994 entra in Lux Vide, la casa di produzione televisiva fondata da Ettore Bernabei nel 1992, e realizza in qualit\u00e0 di produttore associato le prime miniserie del progetto Bibbia. \nNel 2002 viene nominato Responsabile delle attivit\u00e0 produttive della Lux Vide ed \u00e8 responsabile dell'intero ciclo di realizzazione del prodotto: dall'ideazione, alla produzione, alla post-produzione.\nNel 2013, dopo venticinque anni di esperienza nella produzione internazionale, viene nominato Amministratore Delegato della Lux Vide S.p.A..\nIn questi anni ha realizzato produzioni quali \"\"War and Peace\", \"Coco Chanel\" nominata agli Emmy Awards (protagonista Shirley Maclaine), \"I Medici\"\" (protagonisti Richard Madden e Dustin Hoffman).\nDal 1995 \u00e8 sposato con Paola Lucantoni ed \u00e8 padre di sei bambini."}
{"id": "3420419", "revid": "1543377", "url": "https://it.wikipedia.org/wiki?curid=3420419", "title": "Ferrari 166 Inter Sport", "text": "La 166 Inter Sport \u00e8 una autovettura da competizione prodotta dalla Ferrari nel 1948.\nIl contesto.\nLa sigla numerica nel nome modello derivava dalla denominazione del motore installato, il \u201cTipo 166\u201d, che aveva tale appellativo perch\u00e9 166 cm\u00b3 era la sua cilindrata unitaria, cio\u00e8 quella relativa ad un solo cilindro. Questo propulsore fu utilizzato anche su altri modelli Ferrari, sia monoposto che sport prototipo a due posti. Suddette vetture condividevano la sigla \u201c166\u201d nel nome, e pi\u00f9 precisamente furono la 166 F2, la 166 FL, la 166 Inter, la 166 Inter Corsa, la 166 SC, la 166 MM e la 166 S. La \u201c166 Inter Sport\u201d rappresentava la via di mezzo tra le due tipologie di vetture da competizione, monoposto e sport a due posti, poich\u00e9 possedeva caratteristiche comuni ad entrambe e perch\u00e9 era possibile montare i parafanghi ed i fanali a seconda del tipo di gara a cui prendeva parte. I termini \u201cInter Sport\u201d nel nome del modello richiamavano invece le gare internazionali sport prototipo a cui la vettura poteva partecipare.\nCaratteristiche tecniche.\nIl motore era un V12 a 60\u00b0 anteriore e longitudinale. L'alesaggio e la corsa erano rispettivamente 60 mm e 58,8 mm, che portavano la cilindrata totale a 1995,02 cm\u00b3. Il rapporto di compressione era 11:1. La potenza massima erogata dal propulsore era di 130 CV a 6500 giri al minuto.\nLa distribuzione era formata da un singolo albero a camme in testa che comandava due valvole per cilindro. L'alimentazione era assicurata da tre carburatori di marca Weber e modello 32 DCF. L'accensione era singola, ed il relativo impianto comprendeva due magneti. La lubrificazione era a carter umido, mentre la frizione era monodisco.\nLe sospensioni anteriori erano indipendenti ed erano costituite da dei quadrilateri trasversali oltre che da una balestra montata nella stessa maniera; le sospensioni posteriori erano formate invece da un ponte rigido, balestre semiellittiche longitudinali e da una barra stabilizzatrice. Entrambe avevano installato ammortizzatori idraulici. I freni erano a tamburo, mentre la trasmissione era formata da un cambio a cinque rapporti pi\u00f9 la retromarcia. Lo sterzo era a vite senza fine e settore dentato.\nIl telaio era tubolare in acciaio, mentre la carrozzeria era spider a due posti.\nLa velocit\u00e0 massima raggiunta dalla \u201c166 Inter Sport\u201d era di 215 km/h."}
{"id": "3420422", "revid": "767487", "url": "https://it.wikipedia.org/wiki?curid=3420422", "title": "Ernesto Maria Cocca", "text": "Figlio del cavalier Nicola Cocca, sindaco di San Marco dei Cavoti, e di Pellegrina Bologna - convolati a nozze dopo la sua nascita il 15 dicembre 1881 - visse gli anni dell'infanzia a San Marco e poi fu, per volere della nonna paterna baronessa Maria Carmela Cocca Cauli di Policorvo, avviato alla vita ecclesiastica, compiendo gli studi dapprima presso il convento dei domenicani e quindi a Roma in seminario, ove rimase fin quando si trasfer\u00ec per qualche tempo a Buenos Aires con i genitori.\nQui Ernesto studi\u00f2 medicina seguendo le orme dello zio Alfonso Cocca, ma si appassion\u00f2 anche al diritto e soprattutto alla politica grazie all'amicizia e alla frequentazione del padre con l'ex presidente argentino Carlos Pellegrini, tant'\u00e8 che intraprese per breve tempo l'attivit\u00e0 politica quando nel 1904 fece con i suoi ritorno a San Marco, ma solo per un breve periodo sia per un incidente occorsogli durante un comizio e sia perch\u00e9 In seguito prefer\u00ec nuovamente e definitivamente emigrare in Argentina ove\u00a0\u2013 sebbene la scioccante visione del cadavere di una bambina morta in un incidente lo avesse indotto ad abbandonare gli studi di medicina\u00a0\u2013 aveva gi\u00e0 svolto pratica con lo zio presso l'Ospedale Italiano di Buenos Aires, nonch\u00e9 nel consultorio dell'antico quartiere cittadino di Catedral al Sur.\nIndirizzati esclusivamente i propri interessi alla chimica, Ernesto Cocca si afferm\u00f2 quindi ben presto come chimico e produttore farmaceutico, lavorando nell'attivit\u00e0 familiare gestita dal cugino Antonio Cocca, farmacista che produceva farmaci con marchio Prodotti Cocca. In tale ambito Ernesto Maria Cocca speriment\u00f2 con successo l'impiego del nitrato cileno come fertilizzante e invent\u00f2 un tonico per la perdita dei capelli, ottenendo altres\u00ec medaglie, premi e riconoscimenti per essersi occupato di legislazione farmaceutica e aver promosso la regolamentazione dei prezzi dei farmaci in un'impegnativa campagna a favore della salute pubblica, i cui risultati vennero riassunti nello scritto \"Accion del los farmaceuticos contra los nuevos impuestos. Como yuzga la ley y su regolamentacion el senor Ernesto Cocca\".\nNei primi tempi successivi alla laurea promosse tra America e Argentina poliedriche iniziative in svariati settori - specialmente in quello economico - tanto da essere tuttora ricordato come uno dei personaggi maggiormente benemeriti di quelle terre.\nSi devono infatti a lui, in Argentina, la legge di colonizzazione, gli studi sul suolo nazionale, sull'energia idraulica, sui fertilizzanti e sulla razionalizzazione delle culture, l'incentivazione del cooperativismo agrario, l'incoraggiamento del commercio estero nell'epoca in cui il mondo intero fu sconvolto dalla crisi finanziaria del 1929 e finanche la pionieristica realizzazione del primo film sulle ricchezze locali che, a sue spese, distribu\u00ec nelle scuole del paese.\nStudioso di economia agraria, sin dal 1930 tratt\u00f2 l'argomento in ambito internazionale ne \"Las futuras cosechas y las cotizaciones del trigo (Le colture del futuro e la coltivazione del grano\"), mentre, allo scopo di opporre una ferma concorrenza alle imprese straniere, espresse la necessit\u00e0 di incentivare la flotta mercantile nazionale, suggerendo l'utilizzo della navigazione fluviale per il trasporto di merci e cereali a prezzi molto bassi, e il suo progetto, tanto ambizioso quanto valido, venne poi messo in opera dal Governo con la creazione della Marina Mercante Argentina.\nNell'ambito dei trasporti egli promosse fattivamente l'aeronautica e partecip\u00f2 all'organizzazione del primo volo sull'emisfero australe, senza tuttavia trascurare di fare del bene nell'attivit\u00e0 professionale: altrettanto notevole, infatti, fu l'opera filantropica da lui compiuta nel settore sanitario poich\u00e9 - ispirato da fervida e salda religiosit\u00e0 - provvide personalmente alla formazione del personale medico dell'Ospedale Italiano di Cordoba, partecip\u00f2 attivamente e tangibilmente alle opere della Fondazione dell'Ospedale Abel Ayerza nella cittadina di Marcos Jaurez, si fece carico del pagamento delle tasse universitarie degli studenti poveri e offr\u00ec infine un sussidio ai praticanti dell'Ospedale Rawson di Cordoba. Contribu\u00ec inoltre, con una cospicua donazione, alla costruzione della chiesa di San Francesco d'Assisi a Cordoba.\nIl 26 ottobre 1912 Ernesto Cocca spos\u00f2 Teresa Cavigliasso y Airasca, originaria di Santa Fe e appartenente a distinta famiglia che diede i natali a molti valorosi militari di Marina tra cui l'ammiraglio Ferlino de Airasca (sec. XIV) e il suo diretto discendente ammiraglio Bernardino, protagonista della storia militare di Malta nel Cinquecento. Nel 1326, il conte Bertolino Piossasco Di Rossi volle onorare quest'antica famiglia dando appunto il nome di Airasca al borgo e al castello edificati a poca distanza da Torino (oggi Comune di Airasca).\nDopo aver vissuto per alcuni anni a Montes de Oca, Ernesto Cocca si stabil\u00ec con la famiglia a Cordoba, sperando invano che il miglior clima potesse giovare alla salute cagionevole di una figlia, Clelia, poi morta bambina.\nI coniugi Cocca Cavigliasso y Airasca vissero in una grande e ricca casa dotata anche di una biblioteca che Ernesto arricch\u00ec personalmente fino alla morte e che oggi, dichiarata assieme all'intera dimora monumento nazionale, \u00e8 stata adibita dal figlio Aldo Armando a centro culturale polivalente denominato Casa della Cultura.\nErnesto Maria Cocca mor\u00ec a Cordoba dopo breve malattia il 28 settembre 1940 ed ebbe solenni esequie nonch\u00e9 il privilegio della guardia d'onore per deliberazione del governo provinciale di Cordoba. Negli anni successivi numerose iniziative vennero promosse in Argentina per rendergli il dovuto omaggio. Tra esse si ricorda una lapide presso la Flotta Mercante Ultramar ove si legge: A ERNESTO COCCA CON VOCACION DE GRANDEZZA AYUDO' A CREAR COSCIENZA MARITTIMA EN LOS ARGENTINOS. HOMENA JE DEL INSTITUTOS DE INTERESES MARITIMOSDE LA UNIVERSIDAD NACIONAL DE CORDOBA EN EL CENTENARIO DE SU NACIMIENTO \"(A Ernesto Cocca che, con vocazione di grandezza, contribu\u00ec a creare negli Argentini una coscienza marittima \u2013 Tributo dell'Istituto degli Interessi Marittimi dell'Universit\u00e0 Nazionale di Cordoba nel centenario della sua nascita).\"\nFamiglia.\nDalle nozze di Ernesto Cocca e Teresa Cavigliasso y Airasca nacquero cinque figli: Ernesto Nicolas Tomas, Teresa Italia, Clelia, Oscar Eligio e Aldo Armando.\nDi essi:\n- \"Ernesto Nicolas Tomas Cocca\", Studi\u00f2 presso la facolt\u00e0 di Scienze Mediche dell'universit\u00e0 di Cordoba ma poi, a causa della morte del padre, abbandon\u00f2 gli studi al terzo anno e inizi\u00f2 a lavorare per la Municipalidad di Cordoba e nel Ministero dell'Agricoltura e della Zootecnia della nazione argentina.\nPoeta e scrittore, pubblic\u00f2 un libro di poesie \"Poemas y nocturnos\" e fu giornalista per il quotidiano \u00abEl Mercurio\u00bb del Cile.\n\"- Oscar Eligio Cocca\", nacque nel 1923 e, compiuti gli studi giuridici, percorse una brillante carriera in ambito politico e universitario.\nNella sua prestigiosa attivit\u00e0 politica, iniziata come magistrato della Camera dei Ricorsi del Lavoro di Cordoba, Oscar E. Cocca fu infatti Fiscal de Stado (funzionario delegato a difendere gli interessi fiscali dello stato provinciale), sottosegretario e poi ministro degli Interni, della Giustizia e dell'Istruzione, mentre nel campo culturale e accademico si afferm\u00f2 quale primo pionieristico ricercatore argentino in Diritto Aeronautico presso l'Istituto Comunicazioni e Trasporti dell'Universit\u00e0 Nazionale di Cordoba ove peraltro, alla facolt\u00e0 di Scienze Economiche, ottenne nel 1948 la cattedra per concorso come professore aggiunto, appena venticinquenne.\nNello stesso ateneo continu\u00f2 poi ad insegnare fino alla morte e fu inoltre direttore della \u00abRevista de la Universidad Nacional de Cordoba\u00bb (1952-1955), Director General de Publicidad (1954) e infine direttore del Consejo Provincial de Difusi\u00f3n Cultural - Departamento de Literatura (1953).\nTra le numerose pubblicazioni di Oscar E. Cocca: \"Funci\u00f3n social de la propiedad rural\" (1947), \"Algunas consideraciones sobre los arrendamientos rurales y sus consecuencias\" (1949), \"La propiedad de la tierra a la luz del derecho constitucional argentino\" (1952), \"De la dimensi\u00f3n social del hombre a la justicia reguladora del bien com\u00fan en la praxis estatal\" (1954), \"Defensa Nacional: Defender: Qu\u00e9, C\u00f3mo, Cu\u00e1ndo, D\u00f3nde, Por qu\u00e9, Reconocimiento y garant\u00eda del derecho de propiedad en la constituci\u00f3n argentina: su fundamentaci\u00f3n doctrinaria\" (1959)\", Estudio sobre la propiedad inmobiliaria en la Rep\u00fablica Dominicana, de Manuel Ram\u00f3n Ru\u00edz Tejeda,\" e \"Las magnitudes latifundistas y minifundistas de la propiedad agraria\".\nSuoi saggi e scritti vennero inoltre pubblicati in vari periodici tra cui la \u00abRevista mexicana de sociolog\u00eda\u00bb e la \u00abRevista de Economia Argentina\u00bb. Mor\u00ec a soli trentasei anni nel 1959 e a Cordoba gli venne poi intitolata la strada ove si trova la dimora familiare in cui visse, oggi sede della Casa della Cultura. Oscar Cocca aveva sposato la nota poetessa e scrittrice Etelvina Astrada Heinrich (1930-1999), figlia del celebre filosofo argentino Carlos Astrada (Cordoba 1894 - Buenos Aires 1970)\n- \"Aldo Armando Cocca\", ultimogenito dei coniugi Cocca Cavigliasso, \u00e8 nato a Cordoba il 4 settembre 1924. Laureato in giurisprudenza, intraprese la carriera diplomatica, fu segretario di Cultura e Azione Sociale della Citt\u00e0 di Buenos Aires e, dopo aver ammirato nei suoi viaggi i planetari esistenti in Europa, promosse la creazione della prima analoga struttura in America Latina ove c'erano solo osservatori.\nAmbasciatore, giurista titolare di tre premi internazionali di diritto, scrittore, ricercatore, avvocato e insegnante, \u00e8 autore di oltre 500 articoli e vari libri, esperto di Diritto Spaziale sin dal 1947 (anno in cui fond\u00f2 e diresse l'Instituto Argentino de Derecho Aeron\u00e1utico y Radioel\u00e9ctrico, primo nel mondo nel suo genere), relatore al V Congresso Internazionale di Astron\u00e1utica (Innsbruck, 1954) e al VII Congresso di Roma nel 1956 e autore del volume \"Teor\u00eda del derecho Interplanetario\" (1957).\nChiamato a collaborare come esperto con l'UNESCO, la UIT e l'Oficina Intergubernamental para la Inform\u00e1tica, present\u00f2 alle Nazioni Unite le XII Tablas sobre Radiodifusi\u00f3n Directa Mediante Sat\u00e9lite nonch\u00e9 un progetto di accordo internazionale le cui direttive vennero recepite nel Res. 37/92 dall'assemblea generale, mentre la Commissione Internazionale di studio sui problemi della comunicazione dell'UNESCO edit\u00f3 il suo saggio \"El Derecho del Hombre a Comunicarse. Fundamentos Jur\u00eddicos\" e la Uni\u00f3n Internacional de Telecomunicaciones - in occasione del simposio giuridico TELECOM 87\u00a0\u2013 pubblic\u00f2 \"La Condici\u00f3n Humana en las Comunicaciones.\"\nInfine, presidente dal 1969 al 1971 del Tribunale Internazionale INTELSAT di Washington\u00a0\u2013 prima corte giuridica del settore in ambito mondiale\u00a0\u2013 fu il creatore del concetto giuridico dello spazio come Patrimonio Com\u00fan de la Humanidad.\nTra le tante benemerenze di Aldo Armando Cocca si ricorda anche che, di sua iniziativa e assieme alla sorella Teresa, ha ampliato e restaurato la dimora familiare ubicata a Cordoba in Av. V\u00e9lez Sarsfield 3656 (strada oggi intitolata a suo fratello Oscar Ernesto Cocca), e nel 1966 vi ha istituito la Casa de la Cultura de C\u00f3rdoba dotandola di Biblioteca, Museo, Galleria de Artes Pl\u00e1sticas, Sala de Comedias, Sal\u00f3n de Conciertos y Teatro L\u00edrico, Archivos Discogr\u00e1fico, inaugurata nel 1966."}
{"id": "3420426", "revid": "339392", "url": "https://it.wikipedia.org/wiki?curid=3420426", "title": "Keter", "text": ""}
{"id": "3420428", "revid": "339392", "url": "https://it.wikipedia.org/wiki?curid=3420428", "title": "Khokhmah", "text": ""}
{"id": "3420429", "revid": "126257", "url": "https://it.wikipedia.org/wiki?curid=3420429", "title": "Ferrari 166 InterSport", "text": ""}
{"id": "3420430", "revid": "126257", "url": "https://it.wikipedia.org/wiki?curid=3420430", "title": "Ferrari 166Intersport", "text": ""}
{"id": "3420431", "revid": "126257", "url": "https://it.wikipedia.org/wiki?curid=3420431", "title": "Ferrari 166Inter Sport", "text": ""}
{"id": "3420432", "revid": "126257", "url": "https://it.wikipedia.org/wiki?curid=3420432", "title": "Ferrari 166 Inter S", "text": ""}
{"id": "3420433", "revid": "126257", "url": "https://it.wikipedia.org/wiki?curid=3420433", "title": "Ferrari 166 Inters", "text": ""}
{"id": "3420434", "revid": "126257", "url": "https://it.wikipedia.org/wiki?curid=3420434", "title": "Ferrari 166Inter S", "text": ""}
