{"id": "3541796", "revid": "1442080", "url": "https://it.wikipedia.org/wiki?curid=3541796", "title": "New South Wales Open 1992 - Doppio maschile", "text": "Il doppio maschile del torneo di tennis New South Wales Open 1992, facente parte dell'ATP Tour, ha avuto come vincitori Sergio Casal e Emilio S\u00e1nchez che hanno battuto in finale Scott Davis e Kelly Jones 3-6, 6-1, 6-4."}
{"id": "3541797", "revid": "1543377", "url": "https://it.wikipedia.org/wiki?curid=3541797", "title": "Darlington County", "text": "Darlington County \u00e8 un singolo di Bruce Springsteen, inserito nell'album del 1984 \"Born in the U.S.A.\".\nIl nome del brano si riferisce alla Contea di Darlington nella Carolina del sud.\nStoria.\nLa canzone fu eseguita in ogni concerto del Born in the U.S.A. Tour, cos\u00ec come nel Reunion Tour.\nDopo gli attacchi dell'11 settembre 2001 la canzone (nel cui testo si menziona il World Trade Center) non fu eseguita fino al terza tappa del The Rising Tour, e fu ripresa anche nel Magic Tour. Fino al 2008 la canzone \u00e8 stata eseguita 260 volte circa.\nNel 1987 Jeff Stevens and the Bullets realizzarono una versione del brano che raggiunse il 69# posto sulla classifica Hot Country Songs"}
{"id": "3541801", "revid": "287204", "url": "https://it.wikipedia.org/wiki?curid=3541801", "title": "Segunda Divisi\u00f3n 1999-2000 (Spagna)", "text": "La stagione 1999-2000 \u00e8 stata la sessantanovesima edizione della Segunda Divisi\u00f3n, secondo livello del campionato spagnolo di calcio.\nClassifica finale.\nSquadra campione.\nRiserve"}
{"id": "3541803", "revid": "537927", "url": "https://it.wikipedia.org/wiki?curid=3541803", "title": "Car of the year", "text": ""}
{"id": "3541805", "revid": "599013", "url": "https://it.wikipedia.org/wiki?curid=3541805", "title": "Benson &amp; Hedges Centennial Open 1992 - Doppio", "text": "Il doppio del torneo di tennis Heineken Open 1992, facente parte dell'ATP Tour, ha avuto come vincitori Wayne Ferreira e Jim Grabb che hanno battuto in finale Grant Connell e Glenn Michibata 6-4, 6-3."}
{"id": "3541816", "revid": "640277", "url": "https://it.wikipedia.org/wiki?curid=3541816", "title": "Federico Casarin", "text": "Carriera.\nGiocatore.\nHa esordito in Serie A1 con la Lebole Mestre nel campionato 1982-83. Nel 1985 \u00e8 passato alla Benetton Treviso. Dopo tre stagioni a Treviso ha giocato un anno a Roma e uno a Desio. Nel 1991 \u00e8 passato al Banco Sardegna Sassari, in Serie A2, dove \u00e8 rimasto fino al 1996.\nHa militato in Serie A1 e A2 per tredici stagioni negli anni ottanta e novanta.\nTerminata l'attivit\u00e0 agonistica professionistica ha continuato a giocare nella \"Pallacanestro Mirano\" fino al 2017. Nella stagione 2011-12, Mirano \u00e8 stata promossa in Serie C regionale.\nDirigente.\nGi\u00e0 direttore sportivo della Reyer Venezia Mestre, il 30 giugno 2015, dopo la nomina a sindaco del proprietario della Reyer Venezia Mestre Luigi Brugnaro, viene nominato presidente e nel 2017 vince lo scudetto."}
{"id": "3541817", "revid": "859693", "url": "https://it.wikipedia.org/wiki?curid=3541817", "title": "Yuen Wo Ping", "text": "Carriera.\nYuen Woo-ping \u00e8 figlio di Yuen Siu-tien, ex attore di film di arti marziali. Il suo primo lavoro da regista risale al 1978, con il film \"Il serpente all'ombra dell'aquila\" il cui protagonista \u00e8 Jackie Chan, seguito dopo breve tempo da \"Drunken Master\". I film ebbero un grande successo, tanto che lanciarono Jackie Chan come star cinematografica e resero la Seasonal Films, casa di produzione delle due pellicole, una delle pi\u00f9 importanti compagnie indipendenti di produzione cinematografica. Negli anni successivi, Yuen lavor\u00f2 con attori quali Sammo Hung in \"Magnificent Butcher\" (1979), Yuen Biao in \"Dreadnaught\" (1981), Donnie Yen in \"Iron Monkey\" (1993), e Jet Li e Michelle Yeoh in \"Tai Chi Master\" (1993) e \"Wing Chun\" (1994).\nI lavori di Yuen, in particolare le sue coreografie d'azione per \"Fist of Legend\" (1994), attirarono l'attenzione dei fratelli Wachowski, che lo invitarono a lavorare come coreografo di arti marziali nel \"cult\" \"Matrix\" (1999). L'anno successivo, Yuen lavor\u00f2 anche alle coreografie del film di successo \"La tigre e il dragone\", collaborazioni che lo portarono ad essere ricercatissimo ad Hollywood e che gli permisero di lavorare, oltre che ai sequel di \"Matrix\", anche ad altre importanti pellicole quali \"\" (2003). Per quanto riguarda il cinema di Hong Kong, i suoi lavori pi\u00f9 recenti sono \"Kung Fusion\" (2004), con Stephen Chow, e \"Fearless\" (2006), con Jet Li.\nNel 2008 Yuen ha coreografato le sequenze d'azione di \"Il regno proibito\" (2008), film avventuroso d'arti marziali hollywoodiano a cui partecipano per la prima volta insieme due star del genere, Jackie Chan e Jet Li. Nel 2010, invece, ha lavorato come coordinatore degli stuntman per la prima volta in un film indiano, \"Enthiran\", diretto da S. Shankar. Alla fine del 2010, Yuen ha pubblicato il suo primo film da regista dal 1996, \"True Legend\", con Vincent Zhao e Jay Chou come protagonisti. Nel 2009 ha lavorato anche come consigliere per le coreografie di combattimento nel film \"Ninja Assassin\" di James McTeigue, il cui protagonista \u00e8 il sudcoreano Rain."}
{"id": "3541820", "revid": "484362", "url": "https://it.wikipedia.org/wiki?curid=3541820", "title": "Province dell'Impero Ottomano", "text": ""}
{"id": "3541822", "revid": "386562", "url": "https://it.wikipedia.org/wiki?curid=3541822", "title": "Yuen Woo-ping", "text": ""}
{"id": "3541825", "revid": "767487", "url": "https://it.wikipedia.org/wiki?curid=3541825", "title": "Sinbad of the Seven Seas", "text": "Sinbad of the Seven Seas \u00e8 un film del 1989, diretto da Enzo G. Castellari e Luigi Cozzi (non accreditato)."}
{"id": "3541828", "revid": "28592", "url": "https://it.wikipedia.org/wiki?curid=3541828", "title": "Aleksandr Rutskoj", "text": ""}
{"id": "3541835", "revid": "1632387", "url": "https://it.wikipedia.org/wiki?curid=3541835", "title": "Lord Is Avenger", "text": "Lord Is Avenger \u00e8 un album studio del gruppo musicale polacco Hate, pubblicato nel 1998."}
{"id": "3541839", "revid": "599013", "url": "https://it.wikipedia.org/wiki?curid=3541839", "title": "Florent Laville", "text": "Caratteristiche tecniche.\nDestro di piede, nel corso della carriera ha ricoperto il ruolo di difensore centrale.\nCarriera.\nClub.\nDopo aver fatto la trafila delle giovanili nell'Olympique Lyonnais, debutta in prima squadra nella stagione 1993-1994, l'11 marzo 1994 in una partita contro il , collezionando altre 8 presenze nell'arco della stagione. L'anno successivo diviene un elemento titolare della prima squadra, accompagnandola per altre 9 stagioni e contribuendo alla vittoria di due campionati (2002 e 2003) ed un Troph\u00e9e des Champions nel 2002. Nel gennaio 2003, complice anche un minutaggio divenuto nel frattempo inferiore, si trasferisce in prestito al Bolton nella Premier League inglese.\nQui entra subito nella squadra titolare, al fianco del compagno di reparto Gu\u00f0ni Bergsson, e viene riscattato a fine torneo per una cifra di 750.000 \u20ac, ma un grave infortunio al ginocchio ad inizio della stagione successiva ne causa l'assenza per la maggior parte del campionato. La stagione successiva raggiunge in prestito il Coventry City, nella Championship, la seconda divisione inglese, dove gioca 6 partite e non viene riscattato a fine anno, quando il suo contratto col Bolton scade e Laville \u00e8 libero di firmare un nuovo contratto con il Bastia, nella Ligue 2 francese.\nDopo una buona prima stagione da titolare, nella quale il Bastia sfiora la promozione in Ligue 1, nel settembre del 2006 subisce un'operazione alle vertebre cervicali che lo tiene fuori dai campi fino alla sosta natalizia. Colleziona a fine campionato 10 presenze e nel maggio 2007 annuncia il suo ritiro, condizionato anche dai numerosi infortuni subiti in tutta la carriera.\nNazionale.\nHa fatto parte della Nazionale francese Under 21 tra il 1994 ed il 1996, partecipando all'Europeo di categoria del 1996. Il suo esordio \u00e8 avvenuto il 6 settembre 1994 in uno 0-3 contro la rappresentativa della Slovacchia. In totale ha collezionato 12 presenze con la maglia dell'Under 21, mettendo a segno un goal.\nHa partecipato anche all'Olimpiade di Atlanta nel 1996, giocando unicamente l'ultima partita del girone di qualificazione, il 24 luglio contro l'Arabia Saudita, vinta dalla Francia per 2-1."}
{"id": "3541840", "revid": "124704031", "url": "https://it.wikipedia.org/wiki?curid=3541840", "title": "2. Panzerarmee", "text": "La 2. Panzerarmee (2\u00aa Armata corazzata) fu una grande unit\u00e0 corazzata della Wehrmacht, utilizzata, sotto diverse denominazioni, nelle maggiori campagne militari intraprese dalla Germania durante la seconda guerra mondiale. Con il nome di XIX Corpo corazzato prima, e di panzergruppe Guderian e Panzergruppe 2 poi, questa unit\u00e0 oper\u00f2 durante le vittoriose campagne di Polonia e Francia, prima di assumere la denominazione definitiva di 2. Panzerarmee il 5 ottobre 1941, in previsione della sua partecipazione sul fronte orientale durante l'invasione tedesca dell'Unione Sovietica.\nComandato dal generaloberst Heinz Guderian, l'armata corazzata fu impiegata in Unione Sovietica all'interno dell'Heeresgruppe Mitte, comandato dal feldmaresciallo Fedor von Bock, durante l'operazione Barbarossa, contribuendo in modo determinante alle vittorie dell'esercito tedesco nelle battaglie di Smolensk e di Kiev; fu inoltre impiegato nell'operazione Tifone, l'attacco per conquistare Mosca, venendo tuttavia fermato dal contrattacco sovietico del dicembre 1941 nei pressi di Tula.\nGenesi.\nIl XIX corpo corazzato.\nIl XIX Corpo corazzato fu creato il 1\u00ba luglio 1939 a Vienna allo scopo di accorpare la 2\u00aa divisione corazzata, comandata dal generale Rudolf Veiel, e la 4\u00aa divisione corazzata, comandata dal generale Georg-Hans Reinhardt; durante la campagna di Polonia fu inserito nell'Heeresgruppe Nord, comandato dal generale Fedor von Bock, ed era composto dalla 2\u00aa divisione di fanteria motorizzata, comandata dal generale Paul Bader, dalla 3\u00aa divisione di fanteria motorizzata, comandata dal generale Walter Lichel, dalla 20\u00aa divisione di fanteria, comandata dal generale Mauritz von Wiktorin, e dalla 3\u00aa divisione corazzata, comandata dal generale Leo Freiherr Geyr von Schweppenburg.\nIl XIX Corpo corazzato contribu\u00ec, insieme alla Panzer-Division \"Kempf\", comandata dal generale Werner Kempf, e dal XXI corpo, comandato dal generale Nikolaus von Falkenhorst, ad intrappolare nel corridoio di Danzica l'armata polacca della Pomerania, annientando la brigata di cavalleria \"Pomorska\" che tent\u00f2 di fuggire dalla sacca con una disperata carica. Successivamente, insieme alla 10\u00aa divisione corazzata, comandata dal generale Ferdinand Schaal, si spinse velocemente oltre il fiume Narew in direzione di Brest-Litovsk, allo scopo di congiungersi con le punte avanzate della 14\u00aa armata, comandata dal generale Wilhelm List, conquistando la citt\u00e0 il 17 settembre, giorno dell'invasione sovietica della Polonia.\nIl 20 settembre gli accordi intercorsi tra le due nazioni obbligarono il XIX gruppo corazzato ad evacuare Brest-Litowsk entro il giorno 22 e, lasciata la citt\u00e0, l'unit\u00e0 tedesca venne acquartierata a Zambr\u00f3w, giungendo il giorno successivo a Gallingen, dove fu ufficialmente sciolta in attesa di essere rimpatriata, e il 9 ottobre il comando del corpo fu trasferito a Berlino.\nIl panzergruppe Guderian.\nIn attesa dell'attacco verso occidente il XIX corpo corazzato fu dislocato lungo il confine con la Francia nella zona di Eifel in Renania, ed era composto dalla 2\u00aa divisione di fanteria motorizzata e dalla 2\u00aa divisione corazzata; il 10 maggio 1940 la Wehrmacht dette inizio al cosiddetto piano Fall Gelb, il \"caso giallo\", ossia l'invasione della Francia e dei Paesi Bassi ed il XIX corpo corazzato fu inquadrato nell'Heeresgruppe A, comandato dal generale Gerd von Rundstedt, e precisamente nel cosiddetto \"Panzergruppe von Kleist\", e, al momento dell'attacco, esso comprendeva la 1\u00aa divisione corazzata, comandata dal generale Friedrich Kirchner, la 2\u00aa divisione corazzata e la 10\u00aa divisione corazzata.\nIl 13 maggio i panzer del XIX corpo corazzato occuparono Sedan ma l'Alto comando tedesco impose al generale Guderian di arrestarsi in attesa dell'arrivo della fanteria; egli tuttavia, insieme alle altre divisioni corazzate del \"Panzergruppe Kleist\", comandato dal generale Ewald von Kleist, ed a quelle del XV corpo corazzato, tra cui la 7\u00aa divisione corazzata, comandata dal generale Erwin Rommel, prosegu\u00ec l'avanzata verso ovest, ma il suo comportamento indusse il suo superiore a privarlo del comando; il comandante del \"gruppo di armate A\", il generale von Rundstedt, tuttavia non conferm\u00f2 l'ordine. Il 18 maggio il XIX corpo corazzato raggiunse ed occup\u00f2 Saint-Quentin, raggiungendo le coste della Manica il 20 maggio, completando le cosiddetta manovra \"Sichelschnitt\", ed isolando in Belgio circa un milione di soldati Alleati.\nIl 1\u00ba giugno il XIX corpo corazzato venne rinominato \"Panzergruppe Guderian\" e prese il comando delle quattro divisioni corazzate, 1\u00aa, 2\u00aa, 6\u00aa e 8\u00aa, del XXXIX corpo motorizzato, comandato dal generale Rudolf Schmidt, e del XLI corpo motorizzato, comandato dal generale Georg-Hans Reinhardt; il 14 giugno le truppe tedesche fecero il loro ingresso a Parigi e, il 22 giugno, fu firmato l'armistizio di Compi\u00e8gne che sanc\u00ec la resa della Francia; il giorno successivo il \"Panzergruppe Guderian\" venne trasferito a Besan\u00e7on, in prospettiva di essere utilizzato per l'operazione Seelowe, ma la sconfitta della Luftwaffe nella battaglia d'Inghilterra, ne provoc\u00f2 il definitivo trasferimento a Berlino dove, il 16 novembre 1940, assunse la nuova denominazione di \"Panzergruppe 2\", nome con il quale, nell'estate del 1941, partecip\u00f2 all'operazione Barbarossa.\nOperazione Barbarossa.\nIl 22 giugno 1941 Adolf Hitler dette inizio all'operazione Barbarossa e il \"panzergruppe 2\" costitu\u00ec, insieme al \"panzergruppe 3\", comandato dal generale Hermann Hoth, uno dei due gruppi corazzati appartenenti all'Heeresgruppe Mitte.\nOrdine di battaglia del \"Panzergruppe 2\" il 22 giugno 1941.\nComandante generale Heinz Guderian\nL'avanzata in Bielorussia.\nIl \"panzergruppe 2\" inizi\u00f2 l'operazione Barbarossa con 930 mezzi corazzati, mentre, circa 200 chilometri pi\u00f9 a nord, fu schierato il \"panzergruppe 3\", forte di 840 mezzi corazzati; tale distanza tra le due forze di attacco fu prevista per realizzare una serie progressiva di accerchiamenti ossia per consentire ai due gruppi corazzati di farsi strada velocemente attraverso la Bielorussia, lasciando alle due armate di fanteria il compito di eliminare le forze sovietiche lasciate alle spalle; il 30 giugno i due gruppi corazzati superarono le paludi del Pryp\"jat' e la foresta di Bia\u0142owie\u017ca, realizzando una sacca tra Bia\u0142ystok e Minsk, conquistata il 28 giugno dalla 20\u00aa divisione corazzata, ed a sud la 3\u00aa divisione corazzata, comandata dal generale Walter Model, e la 4\u00aa divisione corazzata, comandata dal generale Willibald Freiherr von Langermann und Erlencamp, avanzarono a nord in direzione di Mahil\u00eb\u016d, sul fiume Dnepr.\nIl 10 luglio fu lanciato l'attacco verso Smolensk: la 20\u00aa divisione corazzata dopo Minsk conquist\u00f2 anche Vicebsk, mentre a sud la 3\u00aa e la 4\u00aa divisione corazzata avanzarono senza incontrare forti resistenze e, mentre la 1\u00aa divisione di cavalleria, comandata dal generale Kurt Feldt, proteggeva il fianco sud dal contrattacco sovietico, Guderian punt\u00f2 verso Smolensk. Il 15 luglio il \"panzergruppe 3\", con alla testa la 7\u00aa divisione corazzata, comandata dal generale Hans von Funck, super\u00f2 Smolensk, isolando la citt\u00e0 dove si form\u00f2 una sacca in cui vennero a trovarsi 15 divisioni sovietiche; la citt\u00e0, che doveva essere uno dei capisaldi della \"linea di estrema difesa\" cadde dopo un solo giorno, conquistata dal 71\u00ba reggimento della Turingia, comandato dal colonnello Thomas, che si fece strada casa per casa, mentre il 26 luglio, a sud di Smolensk, fu eliminata a Mahil\u00eb\u016d l'ultima resistenza sul Dnepr ad opera della 23\u00aa divisione di fanteria, comandata dal generale Heinz Hellmich.\nLa conquista di Kiev.\nA seguito delle vittorie conseguite in Ucraina dall'Heeresgruppe S\u00fcd, nelle battaglie di Brody-Dubno e di Uman', Adolf Hitler ritenne di potere realizzare un grande accerchiamento a Kiev, dove stavano convergendo ingenti forze sovietiche, realizzando in questo modo una colossale tenaglia dove sarebbero rimaste intrappolate tutte le forze del fronte sud sovietico.\nPer realizzare questo piano sarebbe stato tuttavia necessario distaccare consistenti forze dall'Heeresgruppe Mitte ma l'Oberkommando des Heeres (OKH) era contrario alla diversione verso sud e, dopo che le sue richieste di riprendere la marcia verso la capitale furono respinte dal F\u00fchrer, il 23 agosto il generale Halder si rec\u00f2 al quartier generale dell'Heeresgruppe Mitte per persuadere il generale Guderian ad incontrare Hitler per convincerlo a non sospendere l'attacco ma egli si dimostr\u00f2 irremovibile e, il 25 agosto, il \"panzergruppe 2\" e la 2\u00aa armata, comandata dal generale Maximilian von Weichs, cominciarono a dirigersi verso sud.\nLe due unit\u00e0 avrebbero dovuto costituire il braccio nord della tenaglia ed il \"panzergruppe 2\" super\u00f2 il 26 agosto il fiume Desna, creando una testa di ponte ma rimanendo bloccato per una settimana a causa della forte resistenza sovietica; ripresa l'avanzata, grazie allo sfondamento operato dalla 3\u00aa divisione corazzata, fu superato anche il fiume Sejm, il 9 settembre si fece strada attraverso Konotopo e il giorno dopo occup\u00f2 il villaggio di Romny, dirigendosi verso Lokovitsa per unirsi con il \"panzergruppe 1\" alle spalle dello schieramento sovietico; il cerchio si chiuse definitivamente il 15 settembre e, il 19 settembre, Kiev venne occupata dalla 6\u00aa armata.\nL'operazione Tifone.\nDurante l'attacco alla capitale sovietica il \"panzergruppe 2\" fu impiegato nel lato sud dell'Heeresgruppe Mitte, con l'incarico di avanzare verso Or\u00ebl, in direzione della citt\u00e0 di Tula, allo scopo di attaccare Mosca da sud e, durante la marcia, accerchiare e distruggere le tre armate sovietiche nel settore di Brjansk, compito affidato al XLVII corpo d'armata motorizzato, comandato dal generale Joachim Lemelsen, e al XLVIII corpo d'armata motorizzato, comandato dal generale Werner Kempf; la 2\u00aa armata di fanteria avrebbe colmato lo spazio tra il IV ed il II gruppo corazzato. Il 30 settembre il \"panzergruppe 2\" sfond\u00f2 la linea tenuta dalla 13\u00aa armata sovietica, portandosi a ridosso della citt\u00e0 di Or\u00ebl, mentre il XLVII ed il XLVIII corpi d'armata motorizzati si diressero verso nord-est allo scopo di conquistare Brjansk; il 2 ottobre il \"panzergruppe 4\", comandato dal generale Erich Hoepner, rafforzato dalla divisione SS \"Das Reich\", comandata dal \"brigadef\u00fchrer\" Paul Hausser, e dalla divisione \"Gro\u00dfdeutschland\", comandata dal colonnello Walther Hoernlein, super\u00f2 il fiume Desna ed il XLVI corpo d'armata motorizzato mosse verso Vjaz'ma mentre il LVII corpo corazzato, comandato dal generale Adolf Kuntzen, prosegu\u00ec la marcia in direzione di Mosca;\nIl 5 ottobre 1941 il nome del \"panzergruppe 2\" fu modificato in 2\u00aa armata corazzata, denominazione che avrebbe mantenuto fino alla fine della guerra; il 15 novembre essa occup\u00f2 Maloarchangel'sk, a sud est di Or\u00ebl, e il 30 novembre il villaggio di Jasnaja Poliana, distante solo 7 chilometri da Tula, e dove il generale Guderian trasfer\u00ec il suo quartier generale in previsione dell'occupazione della citt\u00e0, ma il successivo attacco, iniziato il 2 dicembre dalla 3\u00aa e dalla 4\u00aa divisione corazzata, rinforzato da reggimenti della divisione \"Gro\u00dfdeutschland\" comandata dal colonnello Walther Hoernlein, e dal XLIII corpo d'armata, comandato dal generale Wilhelm Stemmermann, dovette essere interrotto il 5 dicembre a causa delle proibitive condizioni atmosferiche, dello stremo delle truppe e della sempre pi\u00f9 strenua difesa sovietica, le cui forze, lo stesso giorno, passarono alla controffensiva."}
{"id": "3541845", "revid": "1632387", "url": "https://it.wikipedia.org/wiki?curid=3541845", "title": "Deamon qui fecit terram", "text": "Deamon qui fecit terram \u00e8 l'album di debutto del gruppo musicale polacco Hate, pubblicato nel 1996."}
{"id": "3541849", "revid": "298055", "url": "https://it.wikipedia.org/wiki?curid=3541849", "title": "Liam Spencer", "text": ""}
{"id": "3541859", "revid": "339392", "url": "https://it.wikipedia.org/wiki?curid=3541859", "title": "II gruppo corazzato", "text": ""}
{"id": "3541860", "revid": "834", "url": "https://it.wikipedia.org/wiki?curid=3541860", "title": "Concordia (Sinaloa)", "text": ""}
{"id": "3541863", "revid": "287204", "url": "https://it.wikipedia.org/wiki?curid=3541863", "title": "Gonzalo Rodriguez", "text": ""}
{"id": "3541870", "revid": "228587", "url": "https://it.wikipedia.org/wiki?curid=3541870", "title": "Gonzalo Rodr\u00edguez", "text": ""}
{"id": "3541871", "revid": "6923", "url": "https://it.wikipedia.org/wiki?curid=3541871", "title": "Episodi di In tour (prima stagione)", "text": "Gli episodi della prima stagione di \"In tour\" vanno in onda dal 13 maggio 2011 su Disney Channel Italia.\nIl nuovo testo.\nLenny, Fil e Ricky cercano di scrivere una nuova canzone, ma non riescono a concludere nulla. Decidono allora di rubare ai Pops il testo che hanno appena finito di comporre, ma appena provano a cantarlo al concerto, si scopre che il testo non era altro che la lista della spesa dei Pops.\nLa gaffe di Tom.\nVanessa regala a Tom una sagoma di cartone con la propria foto, ma Alice, gelosa, la straccia davanti agli occhi della ragazza, che diventa fan di Lenny. Poi, durante il concerto, Tom le dedica una canzone per farsi perdonare e tutto torna come prima."}
{"id": "3541875", "revid": "729019", "url": "https://it.wikipedia.org/wiki?curid=3541875", "title": "Johan Nugent", "text": "Biografia.\nDi nobile famiglia austriaca di rango comitale, John Nugent era imparentato con il generale austriaco Laval Nugent von Westmeath.\nEntrato nell'esercito imperiale, combatt\u00e9 nelle Guerre Napoleoniche dove, il 13 febbraio 1814, occup\u00f2 con le sue truppe la citt\u00e0 di Parma, incontrando solo una debole resistenza da parte dei militari francesi che lasciarono definitivamente l'intero ducato ai primi del marzo successivo. Venne quindi promosso al rango di maggiore generale.\nTrov\u00f2 la morte a Brescia il 17 aprile 1849, in seguito ad una grave ferita al piede destro riportata in un fatto d'arme in corso Magenta appunto durante i moti delle dieci giornate di Brescia, combattendo contro i patrioti di Tito Speri. Tale ferita, prontamente medicata dal medico locale dott. Gaetano Botti, degener\u00f2 ben presto in gangrena, fu causa dell'amputazione del piede e del successivo decesso del generale. Memore della buona accoglienza ricevuta in tutti gli anni di servizio militare, lasci\u00f2 in eredit\u00e0 alla citt\u00e0 di Brescia una cospicua somma di denaro. In sua memoria i commilitoni e alcune famiglie legittimiste bresciane fecero erigere nel cimitero monumentale un cippo funebre, progettato dall'architetto Rodolfo Vantini, con la scritta \"oltre il rogo non vive ira nemica\" tratta dalla poesia \"In morte di Ugo Bassville\" di Vincenzo Monti.\nA cura della municipalit\u00e0, ogni anno viene posta una corona d'alloro sul cippo e, costantemente, ignote mani pietose pongono alcuni fiori."}
{"id": "3541876", "revid": "1714743", "url": "https://it.wikipedia.org/wiki?curid=3541876", "title": "Giovanni d'Aragona (1304-1334)", "text": "Biografia.\nEra figlio del re Giacomo II di Aragona e della terza consorte Bianca di Napoli, figlia del re Carlo II d'Angi\u00f2.\nEssendo figlio cadetto, venne avviato alla vita ecclesiastica. Studi\u00f2 alla Certosa di Escaladei e ricevette la Tonsura a dieci anni da papa Clemente V presso la corte di Avignone.\nNel 1319 approfittando della minore et\u00e0 di Alfonso XI di Castiglia, venne nominato arcivescovo di Toledo da papa Giovanni XXII, diventando il Cancelliere di Castiglia. Venne investito anche del titolo di Vescovo di L\u00e9rida dall'arcivescovo di Tarragona Jimeno Mart\u00ednez de Luna. Fu coinvolto negli scontri politici che segnarono gli anni di reggenza del re Alfonso XI, protagonista dei quali fu Don Juan Manuel, sposato con la sorella di Giovanni, l'infanta Costanza d'Aragona.\nTerminati gli anni di reggenza, il Consiglio del re Alfonso XI fu costretto a lasciare il regno nel 1326. Giovanni lasci\u00f2 il proprio incarico a Jimeno de Luna e si trasfer\u00ec nel convento di San Miguel d'Escornalbou. Nel 1328 venne insignito del Patriarcato di Alessandria e nel 1328 venne nominato amministratore apostolico della sede arcivescovile di Tarragona, incarico che ricopr\u00ec fino alla sua morte. \u00c8 sepolto nella cattedrale di Tarragona. Il tipo di sepolcro a parete fu realizzato probabilmente da artisti locali mentre la parte pi\u00f9 antica \u00e8 stata attribuita ad un anonimo scultore lombardo.\n\u00c8 stato autore di diversi trattati sulla dottrina cristiana e fu uno dei pi\u00f9 grandi predicatori del tempo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nBibliografia.\nGiovanni Previtali, \"Studi sulla scultura gotica in Italia\", Einaudi, Torino, 1991, ISBN 8806118811"}
{"id": "3541880", "revid": "1305772", "url": "https://it.wikipedia.org/wiki?curid=3541880", "title": "El Fuerte", "text": ""}
{"id": "3541892", "revid": "410635", "url": "https://it.wikipedia.org/wiki?curid=3541892", "title": "Quelli dell'Intervallo Cafe - Casa Pierpiero", "text": ""}
{"id": "3541894", "revid": "697352", "url": "https://it.wikipedia.org/wiki?curid=3541894", "title": "Villa Antinori", "text": ""}
{"id": "3541899", "revid": "1305772", "url": "https://it.wikipedia.org/wiki?curid=3541899", "title": "Palazzo Antinori (disambigua)", "text": ""}
{"id": "3541900", "revid": "2160443", "url": "https://it.wikipedia.org/wiki?curid=3541900", "title": "Il ragazzo dal kimono d'oro 4", "text": "Il ragazzo dal kimono d'oro 4 \u00e8 un film per la televisione del 1992 prodotto e diretto da Fabrizio De Angelis, il quarto della serie iniziata con \"Il ragazzo dal kimono d'oro\" (1987). Fu trasmesso in prima serata su Italia 1 il 2 febbraio 1992, due settimane dopo \"Il ragazzo dal kimono d'oro 3\", e fu seguito a sua volta da \"Il ragazzo dal kimono d'oro 5\", trasmesso il mese successivo.\nTrama.\nLarry Jones \u00e8 ora il nuovo ragazzo dal kimono d'oro, ma Joe Carson serba ancora rancore nei suoi confronti. Con l'aiuto di Bruce Wang, uno studente coreano esperto di arti marziali tanto da essere soprannominato \"il Drago di Seul\", Joe sfida nuovamente il ragazzo dal kimono d'oro, che ora dovr\u00e0 battersi con Wang, colpevole anche di aver umiliato pubblicamente Julie, la sorella di Larry."}
{"id": "3541906", "revid": "1714743", "url": "https://it.wikipedia.org/wiki?curid=3541906", "title": "Raimondo Berengario d'Aragona", "text": "Origine.\nNono figlio del re d'Aragona e di Valencia, Conte di Barcellona e delle altre contee catalane Giacomo II \"il Giusto\" e della terza consorte, Bianca di Napoli, figlia del re di Napoli, Carlo lo Zoppo e di Maria D'Ungheria, figlia - forse primogenita - di Stefano V d'Ungheria e di sua moglie, la regina Elisabetta dei Cumani.\n&lt;br&gt;Giacomo II \"il Giusto\" era il figlio secondogenito del re d'Aragona, di Valencia e conte di Barcellona e altre contee catalane, Pietro III \"il Grande\" e di Costanza, figlia del re di Sicilia Manfredi (figlio legittimato dell'imperatore Federico II di Svevia) e di Beatrice di Savoia.\nBiografia.\nSecondo la Cronaca piniatense Raimondo Berengario era il quinto figlio maschio di Giacomo II \"il Giusto\" e Bianca di Napoli.\nTrascorse un lungo periodo ad Alicante, terra conquistata dal padre per la Corona d'Aragona, dove fu educato.\nNel 1324, suo padre, re Giacomo II, gli cre\u00f2 la Contea di Prades e la baronia di Entenza.\nIl 4 maggio 1334, presso la Cattedrale di Barcellona, il nuovo re d'Aragona, Alfonso IV don\u00f2 a Raimondo, con clausola di reversione alla corona, la citt\u00e0 di Elche con il suo porto di Cap l'Aljub (chiamato anche Aljuge), che poi prese il nome di Pueblo Nuevo, e, infine, Santa Pola. Il 18 febbraio 1337, Raimondo concesse al consiglio di Elche il permesso di costruire una \"torre\" sull'isola di Santa Pola per proteggere il suo porto e i marinai dagli attacchi dei saraceni.\n&lt;br&gt;La signoria comprendeva le citt\u00e0 di Elche, Santa Pola, Crevillent, Aspe e Monforte del Cid, una regione ora conosciuta come Vinalop\u00f3 Mitj\u00e0.\nAlla morte del fratello (1336), Alfonso IV, ebbe inizialmente qualche incomprensione col nuovo re di Aragona, suo nipote, Pietro IV il Cerimonioso, ma dopo che furono appianate dall'intervento del fratello, Pietro d'Aragona, Raimondo Berengario divenne uno stretto collaboratore del re Pietro IV.\nNel 1341, Raimondo Berengario cambi\u00f2 la contea di Emp\u00faries con quella di Prades, col fratello Pietro d'Aragona e Angi\u00f2, come ci viene confermato dalla Cr\u00f3nica de San Juan de la Pe\u00f1a.\nIn seguito fu di grande aiuto a suo nipote, il re Pietro IV di Aragona impegnato a sedare le rivolte nel Regno di Valencia ( 1347 - 1348 ).\nNel 1349, prese parte all'invasione della contea di Rossiglione, nella guerra contro Giacomo III di Maiorca.\nNel 1356, fu inviato come ambasciatore presso papa Innocenzo VI.\nNel 1363, partecip\u00f2 alla difesa dei territori di Valencia contro le truppe castigliane di Pietro il Crudele.\nNel 1364, secondo gli \"Anales de la Corona de Aragon (Zaragoza), Tome II\", Raimondo Berengario, assieme al fratello, Pietro d'Aragona e ad altri nobili aragonesi rese omaggio al re di Navarra Carlo II, detto il Malvagio.\nNel 1364, dopo essere rimasto vedovo per la seconda volta, Raimondo Berengario rinunci\u00f2 alla Contea di Emp\u00faries, in favore del figlio, Giovanni, che lo fece imprigionare nel castello di Monells, per obbligarlo a farsi monaco domenicano nel Convento di Santa Caterina di Barcellona, dove mor\u00ec non molto tempo dopo.\nMatrimoni e discendenza.\nNel 1327 Raimondo Berengario aveva sposato la cugina prima, Bianca di Taranto, despota di Romania, figlia del fratello di sua madre, Bianca di Napoli, il principe di Taranto, despota dell'Epiro, principe d'Acaia ed imperatore titolare di Costantinopoli, Filippo di Taranto, e sorella del Filippo, Despota di Romania, come ci viene confermato dagli \"Anales de la Corona de Aragon (Zaragoza), Tome II\". \n&lt;br&gt;Raimondo Berengario da Bianca di Taranto ebbe due figlie:\nDopo la morte di Bianca, avvenuta nel 1337, Raimondo Berengario avrebbe desiderato sposare, Eleonora di Sicilia, anche lei sua parente, ma Papa Benedetto XII non concesse la necessaria dispensa.\nNel 1338, a Valencia, Raimondo Berengario si rispos\u00f2 con la cugina Maria Alvarez di Ejerica (1310-prima del 1364), figlia di Giacomo di Aragona, barone di J\u00e9rica e di Beatrice di Lauria Signora di Cocentaina, vedova di Guglielmo d'Aragona, duca di Atene, Duca di Neopatria e principe di Taranto.\n&lt;br&gt;Raimondo Berengario da Maria Alvarez di Ejerica ebbe l'erede maschio:"}
{"id": "3541911", "revid": "1048993", "url": "https://it.wikipedia.org/wiki?curid=3541911", "title": "Alyssa Campanella", "text": " In precedenza era inoltre stata la seconda classificata a Miss Teen USA 2007 e Miss California 2011.\nBiografia.\nAlyssa Campanella, di origini italiane, nell'ottobre 2006 \u00e8 stata incoronata Miss New Jersey Teen 2007, e ha quindi rappresentato lo stato del New Jersey in occasione di Miss Teen USA 2007, dove si \u00e8 classificata al secondo posto, dietro alla vincitrice Hilary Cruz del Colorado.\nAlyssa Campanella ha in seguito partecipato due volte a Miss New Jersey, classificandosi alla seconda posizione nel 2008 e nella top 15 nel 2009.\nIl 21 novembre 2010 prende parte a Miss California, ottenendo la vittoria del titolo. \u00c8 la prima Miss New Jersey Teen a rappresentare la California a Miss USA dal 1998, anno in cui la stessa cosa accadde a Shauna Gambill. La Campanella ha quindi partecipato a Miss USA, come una delle maggiori favorite al titolo.\nIl 19 giugno 2011 Alyssa Campanella ha vinto il titolo di Miss USA a Las Vegas, in Nevada. In qualit\u00e0 di detentrice del titolo di Miss USA 2011, la modella ha partecipato a Miss Universo 2011 a settembre, in rappresentanza degli Stati Uniti d'America. In occasione del concorso, Alyssa Campanella \u00e8 riuscita a classificarsi fra le prime sedici finaliste. Nel 2012 inoltre \u00e8 stata ospite del programma Miss USA 2012 ed \u00e8 stata madrina alla mostra del cinema Tribeca Festival. Nel 2013 ha condotto il programma tv \"Vip Beauty\".\nVita privata.\nNel 2010 ha iniziato una relazione con l'attore canadese Torrance Coombs. La coppia si \u00e8 sposata il 2 aprile 2016 a Santa Ynez (California).\nNell'aprile 2019 la coppia ha annunciato la separazione."}
{"id": "3541915", "revid": "336956", "url": "https://it.wikipedia.org/wiki?curid=3541915", "title": "MP18", "text": ""}
{"id": "3541917", "revid": "336956", "url": "https://it.wikipedia.org/wiki?curid=3541917", "title": "MP34", "text": ""}
{"id": "3541919", "revid": "729019", "url": "https://it.wikipedia.org/wiki?curid=3541919", "title": "Remington 870", "text": "Il Remington 870 \u00e8 un fucile a pompa a canna liscia USA creato dalla Remington Arms Company, Inc.\nViene utilizzato per lo sport, la caccia e la difesa personale, nonch\u00e9 da varie forze armate e corpi di polizia di vari Stati del mondo.\nSviluppo.\nJohn Pedersen ha progettato il modello Remington 10 ed il Remington 29. Insieme a John Browning ha progettato il modello 17 ed \u00e8 servito come base per il Remington 31. Il modello 31 \u00e8 stato molto apprezzato, ma ha combattuto per le vendite con il Winchester Model 12.\nLe vendite del Remington 870 sono rimaste stabili. Il 13 aprile 2009 \u00e8 stato prodotto il decimilionesimo 870, e questo modello detiene il record da bestseller come fucile da caccia nella storia del mondo.\nVarianti.\nCi sono centinaia di varianti del Remington 870. Dall'originale, attualmente vengono prodotti varianti per le forze dell'ordine e per l'esercito. Alcune varianti possono essere raggruppati in:"}
{"id": "3541922", "revid": "647919", "url": "https://it.wikipedia.org/wiki?curid=3541922", "title": "Duca di Puglia e Calabria", "text": ""}
{"id": "3541929", "revid": "287204", "url": "https://it.wikipedia.org/wiki?curid=3541929", "title": "Antinori (disambigua)", "text": ""}
{"id": "3541935", "revid": "336956", "url": "https://it.wikipedia.org/wiki?curid=3541935", "title": "MP40", "text": ""}
{"id": "3541945", "revid": "491209", "url": "https://it.wikipedia.org/wiki?curid=3541945", "title": "Riccardo Palmer", "text": ""}
{"id": "3541946", "revid": "1428919", "url": "https://it.wikipedia.org/wiki?curid=3541946", "title": "Elizabeth Burgos", "text": "\u00c8 stata moglie dell'intellettuale e politico francese R\u00e9gis Debray.\nSpecialista in etnopsichiatria, \u00e8 ricercatrice presso l'\u00c9cole des Hautes \u00c9tudes en Sciences Sociales di Parigi. \u00c8 autrice di numerosi saggi e libri, tra cui \"Mi chiamo Rigoberta Mench\u00fa\" (1982, vincitore del premio letterario cubano Casa de las Am\u00e9ricas nel 1983), e \"Memorie di un soldato cubano\" (1997).\nBiografia.\nIn giovent\u00f9, durante gli anni sessanta abbandon\u00f2 gli agi familiari per aggregarsi ai movimenti politici di sinistra. Fu in quel periodo che conobbe il suo futuro marito, il filosofo francese R\u00e9gis Debray, autore de \"La rivoluzione nella rivoluzione\", che si trovava in Venezuela per intervistare Douglas Bravo.\nIl suo impegno politico la port\u00f2 ad operare in Colombia, Ecuador, Per\u00f9, dove fu incarcerata per i suoi legami con i movimenti di sinistra, e in Cile, dove fu collaboratrice di Salvador Allende.\nNel 1966 fu tra i partecipanti alla Conferenza Tricontinentale che si svolse all'Avana.\nFu alla testa di una campagna internazionale per la liberazione del marito, che era stato arrestato e condannato a 30 anni di carcere in Bolivia con l'accusa di aver rivelato il nascondiglio di Che Guevara, causandone l'uccisione. In seguito Elizabeth Burgos si allontan\u00f2 dal movimento rivoluzionario per trasferirsi in Francia.\nNel 1982 port\u00f2 all'attenzione internazionale la giovane indigena guatemalteca Rigoberta Mench\u00fa con un libro tratto da una intervista, \"Mi chiamo Rigoberta Mench\u00fa\". Questo lavoro gioc\u00f2 un ruolo fondamentale per l'assegnazione del Premio Nobel per la pace alla giovane guatemalteca.\nIn seguito, scrisse un altro libro-intervista su Daniel \"Benigno\" Alarc\u00f3n Ram\u00edrez, compagno di Fidel Castro e di Che Guevara nella Sierra Maestra (\"Memorie di un soldato cubano\", 1997).\n\u00c8 stata tra i principali firmatari, insieme a Isabel Allende e Costantin Costa-Gavras, di un proclama che richiedeva la liberazione di \u00cdngrid Betancourt prigioniera dei FARC.\n\u00c8 stata direttrice della Casa dell'America Latina di Parigi e dell'Istituto Culturale Francese di Siviglia, nonch\u00e9 rappresentante culturale della Francia a Madrid."}
{"id": "3541947", "revid": "435288", "url": "https://it.wikipedia.org/wiki?curid=3541947", "title": "A Drop of True Blood", "text": ""}
{"id": "3541949", "revid": "1776051", "url": "https://it.wikipedia.org/wiki?curid=3541949", "title": "Angelus Exuro pro Eternus", "text": "Angelus Exuro pro Eternus \u00e8 il quinto album in studio del gruppo musicale black metal svedese Dark Funeral, pubblicato nel 2009 dalla Regain Records.\nIl disco.\n\u00c8 stato registrato nei The Abyss Studio di Peter T\u00e4gtgren, vecchia conoscenza della band poich\u00e9 produttore dei loro primi album, ed infine masterizzato da Jonas Kjellgren al Black Lodge Studios.\nEdizioni.\nEsiste un'edizione limitata con DVD, contenente un concerto registrato nel 2008 e un videoclip.\nViene rimasterizzato e ripubblicato nel 2013 dalla Century Media, sia in formato CD che LP, con delle tracce bonus registrate dal vivo a Buenos Aires nel 2006.\nCuriosit\u00e0.\nLa copertina \u00e8 stata creata da Daniel \"Morbid\" Valeriani. Il videoclip della traccia \"My Funeral\" \u00e8 stato girato in un ospedale psichiatrico in Svezia ora chiuso. Esistono due distinte versioni: censurata e non."}
{"id": "3541950", "revid": "104265", "url": "https://it.wikipedia.org/wiki?curid=3541950", "title": "Pier Enrico Astorri", "text": "Biografia.\nNacque a Parigi da famiglia piacentina. Tornato con la famiglia a Piacenza, vi frequent\u00f2 l'Istituto artistico Gazzola, quindi and\u00f2 a Milano per completare gli studi all'Accademia di Brera. Nel 1904 and\u00f2 a Roma, dove rimase fino alla morte.\nPartecip\u00f2 alle esposizioni della societ\u00e0 romana \"Cultori e amator\u00ec dell'arte\" e nel 1907 vinse il concorso per la statua \"Piemonte\" per il Vittoriano di Roma; la scultura rappresenta una donna in atteggiamento fiero e si adegua fedelmente agli intenti celebrativi dell'autore del Vittoriano.\nLa sua opera pi\u00f9 importante \u00e8 per\u00f2 considerata il monumento funebre a papa Pio X nella Basilica di San Pietro. Vi lavor\u00f2 per sette anni, dal 1916 al 1923, in collaborazione con l'architetto Florestano Di Fausto. L'opera raffigura Pio X \u00e8 nell'atto di protendere le braccia in atto di affettuosa piet\u00e0 e riscosse subito un grande successo, che gli procur\u00f2 nuove commissioni di ritratti e monumenti celebrativi.\nTra i ritratti i pi\u00f9 notevoli sono quelli della duchessa Fogliano Pallavicini d'Aragona, di una vivace immediatezza, di Giuseppe Verdi per il salone della Deputazione di storia patria di Piacenza, della signora Odero di Genova, di Giovanna Busala di Roma e di Donatella Vassalli, realizzati secondo un purismo accademico non privo di grazia, ora in collezioni private. Dei monumenti celebrativi da citare quello ai caduti di Fontanellato (Parma), del 1924, e di Casteggio (Pavia), inaugurato dopo la sua morte. Esegu\u00ec anche le lunette per il palazzo del Governo di Panama. La sua ultima opera, un altorilievo con la Deposizione per il monumento di Medardo Castellani, \u00e8 conservata nel cimitero di Piacenza."}
{"id": "3541955", "revid": "322321", "url": "https://it.wikipedia.org/wiki?curid=3541955", "title": "Stefano di Perche", "text": "Era figlio illegittimo di Rotrou III, conte di Perche.\nBiografia.\nNominato arcivescovo di Palermo e cancelliere del Regno di Sicilia, fu, per volont\u00e0 di sua cugina Margherita di Navarra e di Sicilia, al fianco del nipote Guglielmo II di Sicilia.\nPer i cattivi rapporti con i baroni, la sua reggenza incontr\u00f2 molti ostacoli. Stefano di Perche lasci\u00f2 la Sicilia nel 1168 per la Terrasanta e fu sostituito da Gualtiero Offamilio."}
{"id": "3541958", "revid": "491209", "url": "https://it.wikipedia.org/wiki?curid=3541958", "title": "Stefan de la Perche", "text": ""}
{"id": "3541960", "revid": "486946", "url": "https://it.wikipedia.org/wiki?curid=3541960", "title": "Welcome to Our Hillbrow", "text": ""}
{"id": "3541961", "revid": "1718925", "url": "https://it.wikipedia.org/wiki?curid=3541961", "title": "Cerimetria", "text": "La cerimetria \u00e8 una titolazione redox che usa come reattivo il cerio(IV).\nCon questa tecnica si possono titolare moltissimi analiti riducenti (od ossidanti previa riduzione quantitativa).\nPreparazione e propriet\u00e0 della soluzione di Ce(IV).\nLa soluzione di titolante viene preparata sciogliendo un sale di Ce4+ in acido minerale forte circa 1 M. \nIl nitrato cerico ammonico \u00e8 uno standard primario, se invece si utilizza un altro sale (generalmente solfato cerico o solfato cerico ammonico) la standardizzazione viene effettuata con ossido arsenioso. La soluzione ha un colore giallo.\nA seconda dell'acido usato si ottiene un reattivo con diverso potenziale di riduzione, ci\u00f2 \u00e8 dovuto alla formazione di complessi con i diversi anioni. Si parla quindi di \"potenziale formale\".\nLe soluzioni in acido solforico hanno una elevata stabilit\u00e0 alla luce e al calore (si pu\u00f2 arrivare all'ebollizione), quelle in acido perclorico e nitrico si decompongono molto lentamente. Rispetto al permanganato ha il vantaggio di non ossidare il cloruro (anche in presenza di ferro) per motivi cinetici, a meno di non bollire le soluzioni.\nReazioni.\nLa stechiometria di reazione \u00e8 molto semplice, viene scambiato un solo elettrone:\nPer aumentare la velocit\u00e0 di reazione viene aggiunto OsO4 o ICl.\nIl Ce4+ viene utilizzato per quantificare molte sostanze, tra cui: As(III), Fe2+, NO2-, H2O2, Te(IV), Sn2+ e ossalato.\nIndicatori.\nIl Ce(III) che si forma \u00e8 incolore, ma il viraggio non \u00e8 sufficientemente netto per evidenziare accuratamente il punto equivalente, quindi occorre usare un indicatore redox. I pi\u00f9 utilizzati con questa metodica sono la ferroina (viraggio dal rosso-arancio a blu pallido) e la difenilammina (comparsa di colorazione violetta)."}
{"id": "3541964", "revid": "599013", "url": "https://it.wikipedia.org/wiki?curid=3541964", "title": "Zhepov\u00eb", "text": "Zhepov\u00eb \u00e8 un centro abitato appartenente al comune albanese di K\u00eblcyr\u00eb, nella prefettura di Argirocastro.\nZhepov\u00eb conta attualmente circa 200 abitanti, poich\u00e9 molti sono emigrati nelle altre citt\u00e0 albanesi e nel resto del mondo.\nAlla caduta del regime comunista di Enver Hoxha il paese contava quasi 1000 abitanti.\nIl paesino non ha sbocchi sul mare, ma \u00e8 vicino al fiume Vjos\u00eb e al monte Trebeshina.\nZhepov\u00eb si trova nel sud del paese nella zona montuosa. I quartieri nel paese un tempo erano identificati con i nomi delle famiglie, ma ora quest'usanza \u00e8 decaduta perch\u00e9 ci sono quartieri completamente disabitati ed altri scarsamente popolati.\nAlcuni paesi vicini e confinanti sono Suk\u00eb, Shelqi, Rodenj e il centro pi\u00f9 importante della zona, che \u00e8 K\u00eblcyr\u00eb.\nLa latitudine di Zhepov\u00eb \u00e8 40.39 (40\u00b0 23' 36 N), la longitudine 20.2 (20\u00b0 12' 4 E).\nLuoghi di culto.\nNel luogo c'\u00e8ra una chiesa molto importante e per questo il paese \u00e8 soprannominato anche Kisha cio\u00e8 chiesa nella lingua albanese. Successivamente la chiesa venne distrutta dagli ottomani di religione musulmana. Nei dintorni vennero costruite alcune moschee che vennero rovinate a loro volta dal regime comunista di Enver Hoxha.\nInfrastrutture e trasporti.\nStrade.\nIn paese \u00e8 presente solo una strada non asfaltata e molto pericolosa che collega il villaggio al resto del comune Suk\u00eb."}
{"id": "3541973", "revid": "118192084", "url": "https://it.wikipedia.org/wiki?curid=3541973", "title": "Governo de Launay", "text": "Il Governo de Launay \u00e8 stato un ministero costituzionale del Regno di Sardegna.\nStoria.\nLa sconfitta di Novara che segn\u00f2 la fine della Prima guerra di indipendenza port\u00f2 anche, irrimediabilmente, sia alle dimissioni il precedente governo guidato da Agostino Chiodo che all'abdicazione di Carlo Alberto (23 marzo 1849).\nIl nuovo sovrano, Vittorio Emanuele II, diede l'incarico di formare il governo al generale Gabriele de Launay.\nGabriele de Launay, un aristocratico savoiardo e un militare di carriera, era di idee notoriamente reazionarie e ci\u00f2 bast\u00f2 ad attizzare la collera e le diffidenze dei democratici. Quando poi si seppe che si era scelto come ministro degl'Interni Pier Dionigi Pinelli, non meno reazionario di lui, si diffuse il timore che il Re volesse revocare la Costituzione.\nVittorio Emanuele II per\u00f2, il 29 marzo riun\u00ec le due Camere e di fronte ad esse pronunci\u00f2 il giuramento di fedelt\u00e0 allo Statuto. Poi le sciolse indicendo nuove elezioni, di cui tuttavia non fiss\u00f2 la data.\nIl Ministero de Launay rimase in carica dal 27 marzo al 7 maggio 1849.\nDe Launay si dimise il 6 maggio 1849 per i dissidi con il ministro dell'Interno Pinelli, ma soprattutto perch\u00e9 ritenuto contrario al regime costituzionale."}
{"id": "3541974", "revid": "1776051", "url": "https://it.wikipedia.org/wiki?curid=3541974", "title": "The Dethalbum", "text": "The Dethalbum \u00e8 l'album di debutto della band virtuale Dethklok, protagonista della serie animata americana \"Metalocalypse\", pubblicato il 25 settembre 2007. L'album contiene canzoni della serie TV, oltre a brani inediti.\nL'edizione deluxe dell'album contiene un disco bonus contenente sette ulteriori tracce, il videoclip della canzone \"Bloodrocuted\" e il primo episodio della seconda stagione di Metalocalypse.\nIl singolo Hatredcopter ha fatto parte, prima della pubblicazione dell'album, della colonna sonora del film Saw III - L'enigma senza fine.\nL'album ha debuttato al numero 21 sulla Billboard 200 con 33.740 copie vendute nella prima settimana in cui \u00e8 stato anche ascoltato in streaming 45.000 volte su AOL Music. \u00c8 stato inoltre uno degli album death metal pi\u00f9 venduti nella storia della Billboard 200, prima che \"Dethalbum II\" lo superasse. Una versione pi\u00f9 breve del singolo Thunderhorse \u00e8 stato anche incluso nella colonna sonora del videogioco della Activision Guitar Hero II.\nPer promuovere l'album \u00e8 stata creata una band capitanata da Brendon Small, lo stesso Small ha creato anche dei video musicali appositamente per le esibizioni live, che successivamente sono stati inclusi nel dvd dell'edizione speciale di \"Deathalbum II\".\nLa canzone \"Murmaider\" \u00e8 stata inserita nella colonna sonora del videogioco Br\u00fctal Legend.\nTracce.\nDisco bonus"}
{"id": "3541984", "revid": "81195", "url": "https://it.wikipedia.org/wiki?curid=3541984", "title": "Elettrone idratato", "text": ""}
{"id": "3541988", "revid": "21880", "url": "https://it.wikipedia.org/wiki?curid=3541988", "title": "Riserva naturale marina Isole Ciclopi", "text": ""}
{"id": "3541990", "revid": "307923", "url": "https://it.wikipedia.org/wiki?curid=3541990", "title": "Pestano", "text": ""}
{"id": "3541995", "revid": "2208340", "url": "https://it.wikipedia.org/wiki?curid=3541995", "title": "Monumenti storici dell'antica Kyoto (citt\u00e0 di Kyoto, Uji ed \u014ctsu)", "text": "I monumenti storici dell'antica Kyoto (citt\u00e0 di Kyoto, Uji e \u014ctsu) comprendono 17 siti in Giappone; sono stati dichiarati patrimonio dell'umanit\u00e0 dall'UNESCO nel 1994 e sono situati in 3 diverse citt\u00e0: Kyoto, Uji (nella prefettura di Kyoto) ed \u014ctsu (nella prefettura di Shiga). Di questi monumenti, 13 sono templi buddhisti, 3 sono santuari shintoisti ed 1 \u00e8 un castello. La lista di beni include 38 edifici indicati dal governo giapponese come \"Patrimonio nazionale del Giappone\", 160 definiti \"Importanti propriet\u00e0 culturali del Giappone\", 8 giardini come \"Luoghi di particolare bellezza paesaggistica\" e 4 come \"Luoghi di grande bellezza naturalistica\".\nCriteri di selezione.\nKyoto ha un patrimonio culturale incredibilmente consistente, a differenza di altre citt\u00e0 giapponesi che hanno perso edifici a causa di invasioni straniere o di guerre, ed ha la pi\u00f9 alta concentrazione di beni culturali del Giappone. Anche se devastata da guerre, incendi e terremoti nel corso dei suoi undici secoli come capitale imperiale, Kyoto \u00e8 stata graziata dalle distruzioni della seconda guerra mondiale; fu infatti risparmiata dai bombardamenti alleati effettuati sulle grandi citt\u00e0 giapponesi per preservarla integra ed utilizzarla come possibile bersaglio di un attacco nucleare. Successivamente fu rimossa dalla lista degli obiettivi della bomba atomica (nella quale appariva all'inizio) grazie al personale intervento del segretario di stato per la guerra Henry L. Stimson, che si impose per salvare un centro culturale di tale importanza, conosciuto durante la propria luna di miele e nelle successive visite diplomatiche (fu quindi sostituita da Nagasaki).\nLe 17 localit\u00e0 del Patrimonio Mondiale dell'Umanit\u00e0 hanno origine in un periodo compreso tra il X ed il XIX secolo, e ciascuna \u00e8 fortemente rappresentativa del periodo in cui fu costruita. L'importanza storica della regione di Kyoto \u00e8 stata tenuta in considerazione dall'UNESCO nel processo di selezione."}
{"id": "3542005", "revid": "21880", "url": "https://it.wikipedia.org/wiki?curid=3542005", "title": "Mananjary", "text": "Mananjary \u00e8 un comune urbano (\"firaisana\") situato sulla costa sud-orientale del Madagascar (provincia di Fianarantsoa). \u00c8 capoluogo del distretto di Mananjary.\nHa una popolazione di 28.498 abitanti (stima 2005 ).\nInfrastrutture e trasporti.\nLa citt\u00e0 \u00e8 sede di un aeroporto civile (codice IATA: MNJ), di un porto marittimo e di una stazione fluviale sul Canal des Pangalanes."}
{"id": "3542006", "revid": "253269", "url": "https://it.wikipedia.org/wiki?curid=3542006", "title": "\u00c1ngel Aranda", "text": "Biografia.\nNativo dell'Andalusia, apparve in una cinquantina di film del cosiddetto cinema di genere (film di serie B, spaghetti western, peplum, poliziottesco, film di fantascienza, ecc.) e nel 1961 fece parte del \"cast\" del film \"Il colosso di Rodi\", diretto da Sergio Leone. Con il regista Sergio Corbucci lavor\u00f2 nel film \"I crudeli\" (1967).\nOltre che in produzioni minori, fu interprete in pellicole di un certo valore appartenenti al filone della commedia all'italiana come \"La bella di Lodi\" (1963), diretto da Mario Missiroli, tratto dal romanzo omonimo di Alberto Arbasino. In questo film interpretava il ruolo del co-protagonista, un giovane meccanico del soccorso stradale sedotto da una facoltosa e avvenente imprenditrice della borghesia lombarda, interpretata da una giovanissima Stefania Sandrelli."}
{"id": "3542009", "revid": "287204", "url": "https://it.wikipedia.org/wiki?curid=3542009", "title": "Angel Aranda", "text": ""}
{"id": "3542012", "revid": "122482333", "url": "https://it.wikipedia.org/wiki?curid=3542012", "title": "Steve Scalise", "text": "Biografia.\nLaureato all'Universit\u00e0 statale della Louisiana, Scalise, di famiglia italoamericana, ha lavorato come programmatore di computer prima di intraprendere la vita politica. Nel 1995 conquist\u00f2 un seggio alla \"Camera dei Rappresentanti della Louisiana\". Fu rieletto altre due volte nel 1999 e nel 2003, ma, arrivato alla fine del terzo mandato, scelse di candidarsi al \"Senato della Louisiana\". Vinse le elezioni con un margine molto ampio (il 61% dei voti in un confronto a tre), ma pochi mesi dopo decise di candidarsi alla Camera dei Rappresentanti nazionale per affrontare delle elezioni speciali conseguenti alle dimissioni di Bobby Jindal (eletto governatore). Scalise riusc\u00ec a farsi eleggere sconfiggendo l'avversaria democratica con il 75% delle preferenze. Negli anni a venire \u00e8 sempre stato rieletto con un buon margine di scarto.\nL'attentato ai suoi danni.\nIl 14 giugno 2017 viene gravemente ferito da colpi di arma da fuoco sparati da James Thomas Hodgkinson, presso un campo sportivo di Alexandria, in Virginia, durante l'allenamento della squadra di baseball dei repubblicani, in vista del tradizionale Congressional Baseball Game. Prontamente soccorso, le sue condizioni appaiono subito critiche; tuttavia Scalise si riprende ed il 26 luglio lascia l'ospedale."}
{"id": "3542018", "revid": "516881", "url": "https://it.wikipedia.org/wiki?curid=3542018", "title": "PS Vita", "text": ""}
{"id": "3542021", "revid": "1318658", "url": "https://it.wikipedia.org/wiki?curid=3542021", "title": "Abraham Constantin Mouradgea d'Ohsson", "text": "Fu uno studioso dei Mongoli e la sua opera principale \"Histoire des Mongols\" dalla prima met\u00e0 del XIX secolo fu ristampata ininterrottamente e tradotta in russo, giapponese, cinese e svedese.\nSuo padre Ignatius Mouradgea d\u2019Ohsson (1740\u20131807) ha scritto una Storia dell'Impero ottomano.\nBiografia.\n\u00c8 stato educato in Francia. Ha prestato servizio nel corpo diplomatico svedese presso le ambasciate in Spagna, Paesi Bassi e Germania.\nCome suo padre, anche il giovane Abraham Constantin \u00e8 stato coinvolto nella ricerca storica, ma la sua specializzazione era sugli studi dei popoli mongoli - un campo in cui \u00e8 tuttora considerato da molti storici svedese come il migliore e una autorit\u00e0 nel settore. La sua opera maggiore, Storia dei Mongoli, sulla base di fonti primarie arabe, persiane e turche, comprende diversi capitoli sullo stato mongolo in Armenia.\nUomo con interessi diversi, Abraham Constantin (1779-1851) complet\u00f2 la sua formazione presso l'Universit\u00e0 di Uppsala in Svezia, studi\u00f2 letteratura svedese, storia, mitologia e cultura. Si \u00e8 laureato nel 1798. Dal 1805 al 1834, Abraham Constantin, oltre a prestare servizi in una serie di importanti sedi diplomatiche e svolgere il ruolo di capo di gabinetto del principe ereditario di Svezia (Oscar I), ha lavorato a stretto contatto col famoso scienziato svedese, Jons Berzelius ed \u00e8 diventato membro onorario dell'Unione Scientifica di Uppsala, a riconoscimento per la sua ricerca in chimica.\nNote e documenti scritti da Mouradgian sono attualmente conservati nella biblioteca dell'Universit\u00e0 di Uppsala e sono spesso utilizzati come materiale di riferimento dai ricercatori svedesi. Uno dei suoi primi documenti, scritti in francese, porta una nota in armeno, certificando le sue origini da una famiglia di cattolici armeni.\n\"Histoire des Mongols\".\nLa sua \u201eGeschichte der Mongolen von Dschingis Khan bis Tamerlan\u201c \"(storia dei Mongoli da Gengis Khan a Timur)\" \u00e8 la prima delle storie complete sui mongoli e il loro tempo, \u00e8 pubblicata la prima volta nel 1824, a Parigi, pi\u00f9 di recente in quattro volumi a L'Aia e ad Amsterdam in quattro volumi. \u00c8 ancora utile per l'analisi magistrale di d'Ohssons per le fonti in arabo, turco e particolarmente persiano.\nVarianti del nome.\nAbraham Constantin Mouradgea d'Ohsson, Abraham Constantine Mouradgea d'Ohsson, Constantin Mouradgea d'Ohsson, Muradgea d'Ohsson, Constantin D'Ohsson, Constantin d'Ohsson, C. D'Ohsson, \u041a. \u0414'\u041e\u0441\u0441\u043e\u043d, \u0410\u0431\u0440\u0430\u0445\u0430\u043c \u041a\u043e\u043d\u0441\u0442\u0430\u043d\u0442\u0438\u043d \u0414'\u041e\u0441\u0441\u043e\u043d"}
{"id": "3542024", "revid": "254059", "url": "https://it.wikipedia.org/wiki?curid=3542024", "title": "William Lee", "text": "William Lee fu un inventore inglese che progett\u00f2 la prima macchina da maglieria per la produzione di calze da donna nel 1589, l'unica utilizzata per secoli. Il principio di funzionamento \u00e8 in uso ancora oggi.\nBiografia.\nLee nacque nel paese di Calverton nella contea dello Nottinghamshire. Entr\u00f2 nel Christ's College di Cambridge nel 1579 grazie a una borsa di studio e si diplom\u00f2 al St. John's College nel 1582.\nSi dice che Lee fosse un vicario a Calverton quando svilupp\u00f2 il progetto perch\u00e9 una donna che lui stava corteggiando mostr\u00f2 pi\u00f9 interesse nel lavoro a maglia che in lui (o in alternativa che sua moglie era una magliaia molto lenta). La sua prima macchina produceva una lana grezza, per le calze. Gli venne rifiutato un brevetto da parte della regina Elisabetta I, cos\u00ec costru\u00ec una macchina migliorata che increment\u00f2 il numero di aghi per pollice, da 8 a 20 e produsse una seta di trama pi\u00f9 fine; ma ancora una volta la regina gli neg\u00f2 il brevetto a causa del suo timore per la sicurezza di tante magliaie del regno che lavoravano ancora a mano.\nEntr\u00f2 in collaborazione con George Brooks il 6 giugno 1600, ma lo sfortunato Brooks fu arrestato con l'accusa di tradimento e fu giustiziato. Alla fine Lee si trasfer\u00ec in Francia con suo fratello James, portando con s\u00e9 9 operai e 9 macchine. Trov\u00f2 appoggio da parte dell'ugonotto Enrico IV di Francia che gli concesse il brevetto. Lee inizi\u00f2 la lavorazione delle calze a Rouen (Francia) e miglior\u00f2 sempre pi\u00f9 finch\u00e9, poco prima dell'assassinio di Enrico IV nel 1610, firm\u00f2 un contratto con Pierre de Caux per fornire le macchine per la lavorazione di calze di lana e di seta. Ma la situazione cambi\u00f2 improvvisamente quando il re mor\u00ec e, nonostante Lee si trasfer\u00ec a Parigi, i suoi proclami sulle sue macchine vennero ignorati, e alla fine mor\u00ec di angoscia nel 1614. \nDopo la sua morte, il fratello James ritorn\u00f2 in Inghilterra e dispose la maggior parte delle macchine a Londra prima di trasferirsi a Thoroton, vicino a Nottingham, dove Aston (o Ashton), un mugnaio apprendista di Lee, aveva continuato a lavorare sul progetto della macchina fornendo molti miglioramenti. Questo port\u00f2 alla fondazione di due centri di produzione, uno a Londra e uno a Nottingham. \nNonostante l'industria della lana, della seta e del pizzo si sviluppassero quasi un secolo dopo, il macchinario che invent\u00f2 rimase lo scheletro base per molto tempo e ci\u00f2 \u00e8 raffigurato nello stemma della \u201cWorshipful Company of Frame work knitters\u201d."}
{"id": "3542029", "revid": "7969", "url": "https://it.wikipedia.org/wiki?curid=3542029", "title": "Rider pt. 2", "text": ""}
{"id": "3542032", "revid": "282094", "url": "https://it.wikipedia.org/wiki?curid=3542032", "title": "Sommossa di Gordon", "text": ""}
{"id": "3542033", "revid": "1305772", "url": "https://it.wikipedia.org/wiki?curid=3542033", "title": "Bill Hunter", "text": ""}
{"id": "3542038", "revid": "1573940", "url": "https://it.wikipedia.org/wiki?curid=3542038", "title": "Yuen Siu-tien", "text": "Il suo personaggio pi\u00f9 popolare \u00e8 indubbiamente quello di Beggar So, interpretato in tre film: \"Drunken Master\", \"Story of Drunken Master\" e \"Dance of the Drunk Mantis\". L'attore ha collaborato con artisti quali Jackie Chan, ed ha recitato anche sotto la direzione del proprio figlio Yuen Woo-ping. Yuen Siu-tien \u00e8 morto di infarto nel 1979, all'et\u00e0 di 66 anni.\nCarriera.\nSuccesso in et\u00e0 avanzata.\nYuen Siu-tien ha iniziato a studiare recitazione interpretando il ruolo di Wu-Shen, un classico dell'opera di Pechino. Inizi\u00f2 a recitare in ruoli cinematografici solo nel 1949, all'et\u00e0 di 37 anni, interpretando Kwan Tak Hing in \"Story of Huang Feihong\", il primo film di Wong Fei Hung, ma pi\u00f9 tardi venne conosciuto soprattutto come interprete di mentori e maestri di kung fu. Il suo film pi\u00f9 importante internazionalmente usc\u00ec negli ultimi anni della sua carriera con il titolo di \"Drunken Master\" (1978), nel quale egli interpretava Beggar So, un vecchio eremita che aveva padroneggiato l'arte dello Zui Baxianquan (\"stile degli otto immortali ubriachi\"), insegnandolo ad un giovane Wong Fei Hung, interpretato da Jackie Chan. Il ruolo era ripreso, in tutto tranne che nel nome, da un altro personaggio da lui interpretato in un precedente film con Chan, \"Snake in the Eagle's Shadow\" (1978). All'epoca in cui usc\u00ec, \"Drunken Master\" divenne il film pi\u00f9 di successo in cui recitava Jackie Chan. Il ruolo del famoso attore era quello di un Wong Fei Hung giovane, ribelle e vivace, opposto al personaggio del venerabile maestro confuciano di kung fu interpretato da Yuan. Il film fu un successo internazionale, e segn\u00f2 l'epoca d'oro della carriera dell'attore allora gi\u00e0 sessantacinquenne.\nDurante la sua carriera, l'attore ha partecipato a quasi 150 film. Il suo ruolo pi\u00f9 riconosciuto \u00e8 quello di Beggar So, interpretato in una serie di altri tre film: \"Dance of the Drunk Mantis\", \"Story of Drunken Master\" e, come cameo, \"World Of The Drunken Master\".\nMorte.\nL'8 gennaio 1979, Yuen Siu-tien mor\u00ec di infarto miocardico acuto all'et\u00e0 di 66 anni. In quel periodo, l'attore stava lavorando al film d'azione \"Magnificent Butcher\", insieme a Sammo Hung, nel quale avrebbe dovuto interpretare il ruolo di Beggar So. Dopo la morte fu rimpiazzato da Fan Mei-Sheng, il cui personaggio tuttavia non venne mai chiamato \"Beggar So\". Egli, infatti, riprese il ruolo che aveva nella pellicola \"Drunken Master\", ed alcune scene di Yuen in \"Magnificent Butcher\" furono rigirate.\nOl' Dirty.\nIl rapper Ol' Dirty Bastard (ODB) ha preso il suo nome da uno dei film interpretati da Yuen, \"Ol' Dirty &amp; The Bastard\". Fino alla sua morte, avvenuta nel 2004, ODB \u00e8 stato membro del gruppo rap Wu-Tang Clan. I suoi testi erano spesso ispirati ai film di kung fu degli anni '70.\nVita privata.\nYuen era padre di undici figli, sei dei quali hanno lavorato o lavorano tuttora nell'industria cinematografica di Hong Kong. I primi cinque figli sono conosciuti collettivamente come il \"Clan Yuen\", ed hanno spesso lavorato singolarmente o insieme in diversi film:\nYuen aveva altri due figli e tre figlie.\nEredit\u00e0.\nI tratti somatici di Yuen Siu-tien sono stati usati per creare il personaggio di Chin Gentsai nel videogioco della SNK \"The King of Fighters\", oltre che per il personaggio di Shun Di nella serie di videogiochi \"Virtua Fighter\", ispirato al suo personaggio Su Hai del film \"Drunken Master\"."}
{"id": "3542044", "revid": "1632387", "url": "https://it.wikipedia.org/wiki?curid=3542044", "title": "Lista dei concorsi di bellezza", "text": "La seguente \u00e8 una lista dei concorsi di bellezza svolti in tutto il mondo.\nConcorsi femminili.\nConcorsi continentali e regionali.\nAmerica Latina\nConcorsi nazionali.\nAmeriche.\nAmerica del Nord\n&lt;hr width=80%&gt;\nAmerica centrale\n&lt;hr width=80%&gt;\nAmerica del Sud\n&lt;hr width=80%&gt;\nCaraibi\nAsia.\n&lt;hr width=80%&gt;\nOceania.\n&lt;hr width=80%&gt;\nAfrica.\n&lt;hr width=80%&gt;\nStati non pi\u00f9 esistenti\nConcorsi maschili.\nConcorsi nazionali.\nAmeriche.\nAmerica del Nord\n&lt;hr width=80%&gt;\nCaraibi\n&lt;hr width=80%&gt;\nAmerica del Sud\n&lt;hr width=80%&gt;"}
{"id": "3542047", "revid": "709565", "url": "https://it.wikipedia.org/wiki?curid=3542047", "title": "La maledizione della prima luna - Pirates of the Caribbean", "text": ""}
{"id": "3542053", "revid": "339392", "url": "https://it.wikipedia.org/wiki?curid=3542053", "title": "Rodeo Drive Ltd", "text": ""}
{"id": "3542057", "revid": "7", "url": "https://it.wikipedia.org/wiki?curid=3542057", "title": "Contro quattro bandiere", "text": ""}
{"id": "3542069", "revid": "33689", "url": "https://it.wikipedia.org/wiki?curid=3542069", "title": "Exchange Traded Commodities", "text": ""}
{"id": "3542090", "revid": "767487", "url": "https://it.wikipedia.org/wiki?curid=3542090", "title": "Bruno Aragosti", "text": "Biografia.\nPianista, compositore e arrangiatore, diplomato al Conservatorio Arrigo Boito di Parma, in pianoforte, canto corale e direzione di coro.\nAragosti inizia a suonare la fisarmonica in tenerissima et\u00e0 e a frequentare la Banda come \u201cascoltatore senza strumento\u201d, prendendo le prime lezioni di solfeggio e pianoforte all'et\u00e0 di otto anni. Viene scritturato come fisarmonicista, all'et\u00e0 di quattordici anni, dal maestro Carlo Zeme nella sua orchestra, che si esibisce a Torino nei locali da ballo e all'EIAR. L'anno dopo l'orchestra Zeme si trasferisce a Roma; Aragosti rimane con loro fino al 1942 e l\u00ec pu\u00f2 collaborare con musicisti del calibro di Armando Trovajoli, Giovanni Fassino e Mario Gangi.\nCon l'incalzare della guerra torna a casa, a Borgotaro, dove approfondisce gli studi di pianoforte fino al 1947, quando riprende a suonare in pubblico, prima a La Spezia, poi a Viareggio, con l'incarico di organizzare una formazione che oltre a lui alla fisarmonica comprende, tra gli altri, Piero Umiliani al pianoforte e Henghel Gualdi al sax tenore. In quegli anni suona con alcuni dei nomi pi\u00f9 importanti del jazz internazionale, tra cui Bill Coleman, Chet Baker, Franco Cerri e Gil Cuppini. Nello stesso anno \u00e8 impegnato in una serie di concerti in duo con il cugino fisarmonicista Tony Murena, in Italia per la prima volta.\nNel 1948, con Livio Mangiacavalli, fonda l'orchestra Liviero-Aragosti, che si esibisce in diverse citt\u00e0 europee riscuotendo grande successo. Nell'estate 1960 forma un complesso di cui fanno parte, oltre allo stesso Aragosti al piano, Tano Gusmani alla chitarra elettrica; Nunzio Jurilli al sassofono tenore; Renzo Bergonzi alla batteria e un giovanissimo Pino Presti (che sarebbe diventato poi un nome illustre della musica italiana) cantante-bassista della formazione. Dagli anni settanta ha partecipato a diverse formazioni jazz, dove si sono alternati tra i pi\u00f9 importanti nomi della scena nazionale e internazionale: Carlo Milano, Gianni Basso, Emilio Soana, Leandro Prete, Tony Scott, Glauco Masetti, Bob Braye, Rudy Migliardi, Tullio De Piscopo, Gil Cuppini.\nNel 2006 ha ricevuto il premio alla carriera della Provincia di Parma e lo speciale riconoscimento del \"Cantaborgo 2006\"."}
{"id": "3542091", "revid": "1543377", "url": "https://it.wikipedia.org/wiki?curid=3542091", "title": "Aravind Adiga", "text": "Il suo primo romanzo, \"La tigre bianca\" \"(The White Tiger)\", ha vinto il Booker Prize nel 2008 .\nOrigini ed educazione.\nAravind Adiga nacque nel 1974 a Madras (oggi Chennai) da genitori di Mangalore. Crebbe a Mangalore e frequent\u00f2 la Canara High School e la St. Aloysius High School, dove nel 1990 ottenne il SSLC (Secondary School Leaving Certificate) con il punteggio pi\u00f9 alto nel suo stato. Quando la sua famiglia si trasfer\u00ec a Sydney frequent\u00f2 una scuola di agricoltura. In seguito studi\u00f2 letteratura inglese all'universit\u00e0 di Columbia e al Magdalen College a Oxford.\nCarriera.\nAdiga intraprese la carriera giornalistica come giornalista finanziario del \"Financial Times\". Si occup\u00f2 di borsa e investimenti, arrivando a intervistare, tra gli altri, Donald Trump. La sua recensione di \"Oscar and Lucinda\", libro del precedente vincitore del Booker Prize Peter Carey, appar\u00ec su \"The Second Circle\", una rassegna letteraria online. Successivamente fu assunto dal \"Time\" come corrispondente dall'Asia, ruolo che ricopr\u00ec per tre anni prima di diventare giornalista indipendente. Durante il periodo freelance ha scritto \"La tigre bianca (The White Tiger)\". Vive attualmente a Mumbai, India.\nLa tigre bianca e il Booker Prize.\nIl romanzo di debutto di Adiga, \"La tigre bianca (The White Tiger)\", vinse il Booker Prize nel 2008. Il romanzo studia il contrasto tra l'ascesa dell'India come moderna potenza economica mondiale e il protagonista, Balram, che arriva dal povero mondo rurale indiano. Adiga ha spiegato che \"la critica sociale di scrittori del XIX secolo come Flaubert, Balzac e Dickens ha aiutato Inghilterra e Francia a diventare societ\u00e0 migliori\".\nNell'aprile del 2009 \u00e8 stato annunciata l'adattazione cinematografica de \"La tigre bianca\".\nFra due omicidi.\nIl secondo libro di Adiga, \"Fra due omicidi (Between the Assassinations)\", \u00e8 stato pubblicato in India nel novembre del 2008 e in Gran Bretagna e Stati Uniti nel 2009. Il libro tratta 12 storie brevi connesse tra loro."}
{"id": "3542093", "revid": "287204", "url": "https://it.wikipedia.org/wiki?curid=3542093", "title": "Ricardo Tr\u00eapa", "text": "Biografia.\nRicardo Tr\u00eapa \u00e8 figlio di Jorge Manuel de Sousa Tr\u00eapa e di Adelaide Maria Brand\u00e3o Carvalhais de Oliveira; la madre \u00e8 figlia del famoso regista Manoel de Oliveira. Un fratello di Ricardo, Jorge, \u00e8 anch'esso attore.\nHa iniziato a recitare in produzioni televisivi sotto la direzione del regista Jos\u00e9 Fonseca e Costa, uno dei fondatori del Novo Cinema portoghese. Ha lavorato in pellicole cinematografiche; in particolare, \u00e8 stato il protagonista degli ultimi film diretti da Manoel de Oliveira (\"Inquietudine\" nel 1998, \"La lettera\" del 1999, \"Parola e Utopia\" del 2000, \"Ritorno a casa\" e \"Porto da Minha Inf\u00e2ncia\" del 2001, \"Il principio dell'incertezza\" del 2002, \"Un film parlato\" del 2003, \"Il Quinto Impero - Ieri come oggi\" del 2004, \"Specchio magico\" del 2005, \"Bella sempre\" del 2006, \"Crist\u00f3v\u00e3o Colombo - O Enigma\" del 2007, \"Singolarit\u00e0 di una ragazza bionda\" del 2009. \"Lo strano caso di Angelica\" del 2010, \"Gebo e l'ombra\" del 2012)."}
{"id": "3542110", "revid": "158913", "url": "https://it.wikipedia.org/wiki?curid=3542110", "title": "Sophia Tolstaya", "text": ""}
{"id": "3542111", "revid": "380654", "url": "https://it.wikipedia.org/wiki?curid=3542111", "title": "Dee Bradley Baker", "text": "Durante la sua carriera di doppiatore ha prestato la sua voce a pi\u00f9 di trecento produzioni, tra i quali bisogna ricordare le serie animate \"Avatar - La leggenda di Aang\", \"American Dad!\" (in cui doppia Klaus), ', \"Phineas e Ferb\", \"Spongebob\", \"Due fantagenitori\", ', \"Star Wars Rebels\", \"Ben 10\" e i videogiochi \"Halo\", \"Gears of War\", \"Left 4 Dead\" e \"Portal 2\".\nBiografia.\nDee Bradley Baker \u00e8 nato in Indiana ma \u00e8 cresciuto a Greeley in Colorado. Ha iniziato ad appassionarsi alla recitazione all'et\u00e0 di nove anni e ha infatti partecipato a musical, opere liriche e teatrali fino al College.\nSi \u00e8 laureato al Colorado College di Colorado Springs, dove ha studiato filosofia, biologia e lingua tedesca. Terminati gli studi ha lavorato come attore teatrale, cabarettista e cantante. Queste esperienze lo portarono a Los Angeles, dove inizi\u00f2 la sua carriera come doppiatore.\n\u00c8 sposato con Michelle Baker, con la quale ha avuto due figlie: Josie e Cora.\nCarriera.\nLa carriera da doppiatore di Baker inizi\u00f2 nel 1992 doppiando alcuni personaggi minori nella versione in inglese del film \"Porco Rosso\" di Hayao Miyazaki. Da quel momento in poi inizi\u00f2 a doppiare vari personaggi in moltissime produzioni che comprendono serie animate, film, film d'animazione e videogiochi. Oltre a quelle gi\u00e0 citate, ha prestato la sua voce anche nelle serie animate \"Teen Titans\", \"Manny tuttofare\", \"Le tenebrose avventure di Billy &amp; Mandy\", ', \"I miei amici Tigro e Pooh\", \"La casa di Topolino\", ', \"The Mighty B!\" e numerose altre. \nDoppiatori italiani.\nNella serie \"I miei amici Tigro e Pooh\" nel ruolo di Buster \u00e8 rilasciato in lingua originale e nel ruolo di Picchio \u00e8 sostituito da Daniele Raffaeli"}
{"id": "3542113", "revid": "158913", "url": "https://it.wikipedia.org/wiki?curid=3542113", "title": "Sof'ja Bers", "text": ""}
{"id": "3542114", "revid": "158913", "url": "https://it.wikipedia.org/wiki?curid=3542114", "title": "Sonja Tolstoj", "text": ""}
{"id": "3542123", "revid": "400518", "url": "https://it.wikipedia.org/wiki?curid=3542123", "title": "Gerudo Valley", "text": ""}
{"id": "3542125", "revid": "158913", "url": "https://it.wikipedia.org/wiki?curid=3542125", "title": "Sonja Tolstaja", "text": ""}
{"id": "3542126", "revid": "158913", "url": "https://it.wikipedia.org/wiki?curid=3542126", "title": "Sonya Tolstoi", "text": ""}
{"id": "3542127", "revid": "124698678", "url": "https://it.wikipedia.org/wiki?curid=3542127", "title": "Letteratura irlandese", "text": "Con il termine letteratura irlandese si intende sia la produzione letteraria antica dell'Irlanda in lingua gaelica, nelle sue diverse fasi fra il VII e il XVI secolo, che quella moderna, in gaelico e in inglese, espressa a partire dal XVII secolo da autori di origine irlandese, alcuni dei quali residenti oltre i confini del Paese.\nCon l'indipendenza dal secolare dominio della Corona Britannica (1922), l'isola si \u00e8 divisa in due entit\u00e0 politiche separate: la Repubblica d'Irlanda (\u00c9ire) e l'Irlanda del Nord (Ulster). Quest'ultima fa parte del Regno Unito, ma la sua letteratura si confronta e si interseca inevitabilmente con quella del resto d'Irlanda.\nLe esperienze storico-politiche e sociali hanno sempre influenzato la letteratura irlandese da un punto di vista sia tematico che linguistico.\nI conflitti tra Irlanda e Inghilterra e i momenti drammatici che si sono susseguiti nel corso della storia del Paese hanno rafforzato o sconvolto i rapporti tra culture cos\u00ec diverse.\nConcetti come la tradizione, la cultura, l'identit\u00e0 e il senso della nazione sono stati messi spesso in discussione e confrontati con le esperienze di paesi lontani e diversi come gli Stati Uniti, rifugio di molti autori irlandesi.\nIn questo contesto multiculturale non si pu\u00f2 quindi parlare di una singola letteratura irlandese, ma di diverse espressioni legate alla stessa componente nazionalista:\nIn ogni caso dal XVII secolo gli scrittori irlandesi si devono confrontare con la tradizione letteraria inglese, scegliendo di accoglierla o di rifiutarla.\nDopo la nascita della Repubblica d'Irlanda (1949) il tentativo di incarnare lo spirito nazionalista \u00e8 affidato al romanzo, ma tutt'oggi non si pu\u00f2 affermare che questo processo si sia concluso. L'Irlanda resta nei fatti ancora un esempio di nazione divisa dove le varie espressioni socio-politico culturali si intersecano o si scontrano tra loro, perch\u00e9, come sostiene D. Kiberd, la decolonizzazione del territorio \u00e8 paradossalmente pi\u00f9 facile di quella della mente.\nDagli anni novanta si assiste tuttavia ad una fioritura letteraria (\u201cNew Irish Renaissance\u201d) grazie ad autori che, pur fortemente ancorati alle proprie radici, esprimono un linguaggio che va oltre i confini d'Irlanda.\nLe origini.\nLa letteratura irlandese \u00e8 la pi\u00f9 antica tra quelle provenienti dalla cultura celtica, che dal 600 a.C. fino al XII secolo d.C. ha influenzato la struttura etnica e linguistica dell'isola.\nLe prime testimonianze, risalenti ai secoli IV e V a.C., sono iscrizioni sepolcrali in alfabeto Ogham.\nCristianesimo e parola scritta.\nCon la diffusione del cristianesimo ad opera di San Patrizio e la fondazione dei primi monasteri, a partire dal V secolo d.C. compare la parola scritta in alfabeto latino. I monaci mettono in glosse la tradizione della poesia celtico irlandese (o gaelica), tramandata oralmente fino a questo momento.\nSpesso a margine dei manoscritti miniati trascrivono gli antichi versi ed \u00e8 in questo modo che sono arrivate fino a noi, in un linguaggio ancora arcaico, saghe i cui testi troveremo ritrascritti spesso in epoche pi\u00f9 tarde. \u00c8 il caso del T\u00e1in B\u00f3 C\u00faailnge, composizione epica arrivata ai giorni nostri incompleta tramite versioni risalenti al XII secolo, ma scritta in realt\u00e0 in una lingua risalente all'VIII-VI secolo a.C.\nTra le prime opere dei monaci irlandesi merita un particolare rilievo, oltre alla \"Confessio\" dello stesso San Patrizio, il \"Commento alle lettere di Paolo\" (c. 410 d.C.) di Pelagio, monaco quasi sicuramente irlandese, padre dell'eresia del pelagianesimo.\nDai Vichinghi ai Normanni.\nLa successiva invasione vichinga (IX-XI sec.) distrugge molte opere e oggetti d'arte del periodo precedente, con l'abbattimento della gran parte dei monasteri e la conseguente fuga di monaci e studiosi verso il continente.\nL'arrivo dei Normanni agli inizi del XII secolo porta nuovi impulsi letterari introducendo nell'isola opere dalla Grecia e dalla Provenza. Le traduzioni dell'Iliade, dell'Odissea, dell'Eneide e dei racconti del ciclo arturiano influenzano anche la poesia gaelica.\nHa inizio qui il lento processo di fusione e d'integrazione di lingue e culture diverse con la popolazione celtica e il progressivo spostamento della vita sociale dei nobili dalle corti verso le citt\u00e0.\nIl Medioevo.\nNei manoscritti medievali ritroviamo i racconti della tradizione celtica che possono essere ricondotti a quattro cicli solitamente denominati come:\nAl primo gruppo si fa risalire la mitologia irlandese, con i suoi miti, le saghe e le credenze religiose. Si tratta perlopi\u00f9 di racconti ispirati alla formazione dell'Irlanda e ai suoi popoli, in particolare ai T\u00faatha D\u00e9 Danann, \"Il popolo della Dea Dana\", fra i primi abitanti dell'isola.\nMeno solenne \u00e8 il Ciclo dell'Ulster, che parla dei guerrieri del re Conchobar, in particolare dell'eroe C\u00f9Chulainn. Spesso i protagonisti di questi racconti sono esperti in arti magiche ed hanno familiarit\u00e0 con l'aldil\u00e0. Vi compaiono anche figure femminili, come la regina Maeve.\nIl Ciclo feniano tre secoli dopo tratta la storia dell'eroe-guerriero Fionn mac Cumhaill e del suo esercito (fiana). Molti di questi poemi trattano le vicende di O\u00edsin od Ossian, figlio di Finn: perci\u00f2, in seguito alla falsa traduzione dal gaelico di James Macpherson del 1761, il ciclo viene definito \"Ossianico\".\nIl Ciclo storico (o dei re) tratta le vicende dei sovrani irlandesi fra il III e il VII secolo d.C.\nDurante il corso del Medioevo l'Irlanda conosce l'inizio della dominazione inglese.\nTemendo le mire espansioniste dei cavalieri normanni interviene Enrico II d'Inghilterra, che sbarcando a Waterford nel 1171 \u00e8 il primo sovrano inglese ad occupare l'Irlanda. L'integrazione della popolazione anglo-normanna con quella irlandese sar\u00e0 un percorso travagliato che durer\u00e0 fino al XV secolo.\nIn questa fase gli scrittori irlandesi si esprimono ancora in gaelico, anche se comincia a prendere corpo l'anglo-irlandese (\"Hiberno English\"), la nuova forma linguistica nata dalla fusione con la lingua dei dominatori.\nIl periodo moderno.\nDurante tutto il corso del XVI secolo il dominio inglese si rafforza assegnando ai coloni inglesi appezzamenti di terra (\"plantations\"), ma \u00e8 nel XVII secolo che avviene la definitiva sottomissione dell'Irlanda alla Corona Britannica.\nQuesto \u00e8 un periodo drammatico per l'Irlanda, che subisce due guerre civili (1641-53 e 1689-91).\nI dominatori inglesi espropriano i beni ai proprietari terrieri irlandesi e li sottomettono con leggi discriminatorie (Leggi penali irlandesi, 1690).\nCon la riforma protestante e la chiusura dei monasteri voluta da Enrico VIII la vita culturale migra dagli ambiti religiosi e dalle corti verso la citt\u00e0, dove nasce la nuova classe dirigente che parla inglese, \u00e8 di fede protestante e compie gli studi in scuole di prestigio come il Trinity College di Dublino (fondato nel 1592).\nLentamente va a sparire la figura del poeta-cantore e gli intellettuali legati alla tradizione sono spesso costretti a trasferirsi nella cattolica Francia; fra questi c'\u00e8 Geoffrey Keating, autore della \"Storia d'Irlanda\" (\"Foras Feasa ar \u00c9irinn\"), un'opera che evidenzia l'idea dell'identit\u00e0 irlandese legata ai valori cattolici.\nSeppure osteggiata dalle autorit\u00e0 come strumento di diffusione di idee sovversive, la poesia in gaelico sopravvive fino al XVIII secolo con alcuni artisti: Piaras F\u00e9iriteir, istigatore della lotta contro Oliver Cromwell e per questo impiccato nel 1653, Tadhg Dall \u00d3 h\u00daig\u00ednn e Toirdhealbh\u00e1ch \u00d3 Cearbhall\u00e1in, meglio noto come Turlough O'Carolan.\nNel XVII secolo muoiono le antiche scuole bardiche (l'opera in gaelico \"Gile na Gile\" di Aog\u00e1n \u00d3 Rathaille ne \u00e8 sicuramente l'ultima espressione) e lasciano il posto a un nuovo genere satirico di cui \u00e8 massimo esponente Brian Mac Giolla Meidhre, conosciuto come Brian Merriman (\"Il tribunale di mezzanotte\" e \"Il parlamento del clan dei Thomas\").\nProduzione Anglo-Irlandese del XVIII e XIX secolo.\nA partire dal XVIII secolo la grande produzione letteraria irlandese \u00e8 in lingua inglese e in molti casi gli artisti e gli intellettuali irlandesi pi\u00f9 rappresentativi vivono in Inghilterra. Fra questi Jonathan Swift, autore de \"I viaggi di Gulliver\", Oliver Goldsmith, i filosofi George Berkeley e Edmund Burke.\nCon la promulgazione dell'Act of Union (1800) il parlamento irlandese viene definitivamente sciolto e nasce il Regno Unito di Gran Bretagna e Irlanda (1801). In seguito viene ufficialmente proibito nel sistema scolastico l'uso della lingua irlandese (1830), viene istituita la \"National School\" con l'insegnamento obbligatorio dell'inglese, Dublino perde prestigio e Londra catalizza l'attenzione degli intellettuali irlandesi. Fra questi il pi\u00f9 famoso \u00e8 certamente Oscar Wilde, noto esponente del decadentismo e dell'estetismo letterario, che pur vivendo nella capitale inglese mantiene inalterati i tratti distintivi della sua origine. Opere come \"Il ritratto di Dorian Gray\" (1890), \"L'importanza di chiamarsi Ernesto\", \"Un marito ideale\", \"Salom\u00e8\", testimoniano la forza ironica, l'intelligenza, la sagacia e l'arguzia del pi\u00f9 scomodo scrittore irlandese del XIX secolo.\nOscar Fingal O'Flaherty Wills Wilde, nato a Dublino e morto a Parigi, autore di romanzi e di fiabe, di opere teatrali e di poesie, con i suoi pungenti aforismi e paradossi attira spesso le critiche della perbenista societ\u00e0 inglese dell'epoca vittoriana. Accusato di omosessualit\u00e0 viene condannato a due anni di lavori forzati, durante i quali scrive \"La ballata del carcere di Reading\" e il \"De Profundis\".\nDel periodo vittoriano da ricordare Joseph Sheridan Le Fanu, noto, in particolare, per le sue storie su fantasmi e paranormale.\nFra gli altri autori irlandesi del periodo: Maria Edgeworth, James Clarence Mangan, John Banim, Gerald Griffin, Charles Kickham, William Carleton e il dublinese Bram Stoker, con il suo capolavoro gotico \"Dracula\" (1897).\nCeltic Revival.\nLa Grande carestia irlandese (1845 - 1849) e i moti di ribellione contro la dominazione britannica (\"Giovane Irlanda\", 1848) impoveriscono e dimezzano la popolazione d'Irlanda, causando l'emigrazione di milioni di profughi verso la Scozia, il Canada e soprattutto l'America.\nIl Paese in questo momento \u00e8 in profonda crisi socio-economica, ha l'esigenza di recuperare le proprie origini ed \u00e8 alla ricerca di un'identit\u00e0.\nNasce cos\u00ec, nel 1893, la Lega Gaelica (\"Conradh na Gaeilge\"), organizzazione letteraria fondata da Douglas Hyde. La Lega \u00e8 la prima a ripristinare l'uso della lingua originaria, rappresentando nel 1901 la commedia in gaelico \"Casadh an tS\u00f9g\u00e0in\" (\"La corda di paglia\") e dando il simbolico avvio alla nascita del movimento indipendentista irlandese.\nMa \u00e8 con William Butler Yeats (Nobel per la letteratura nel 1923) e la sua antologia \"Poems and ballads of Young Ireland\" (1888) che si pu\u00f2 parlare di un vero e proprio Celtic revival (\"Rinascimento celtico\"). A lui, celebrato ideologo di questo movimento culturale, espressione di patriottismo e nazionalismo intriso di suggestioni decadentiste e simboliste, si devono la creazione prima della National Literary Society di Londra (1892), poi dell'Irish Literary Theatre (1897) e successivamente dell'Irish National Theatre Society (1902). L'Abbey Theatre di Dublino, dove quest'ultima si insedia poi stabilmente, diventa la massima espressione del teatro della tradizione e il punto di riferimento degli intellettuali irlandesi.\nGrazie alla grande opera di Yeats e al \"realismo magico\" della prosa di Lady I.A. Gregory e di Edward Martyn c'\u00e8 quindi un ritorno all'antico spirito delle origini, ma contemporaneamente si avverte l'urgenza di una maggiore concretezza. Questi aspetti emergono nel \"Manifesto for Irish Literary Theatre\", dove si esprime l'ambizione di fondare una nuova scuola di letteratura, il bisogno di sperimentazione e la necessit\u00e0 della partecipazione di tutto il popolo irlandese a questo processo:\nL'elaborazione di una nuova espressione culturale pi\u00f9 attenta alla realt\u00e0 \u00e8 affidata ad artisti come Padraic Colum, W. Boyle, L. Robinson, Seumas O'Kelly, St. J.Ervin, T.C.Murray, i cui scritti contribuiscono a creare una nuova coscienza sociale che porter\u00e0 alla ribellione anglo-irlandese degli anni '20.\nDall'indipendenza agli anni '60.\nCon la rivolta scoppiata a Dublino nel 1916 (\"Rivolta di Pasqua\") e terminata con l'esecuzione degli insorti capeggiati da James Connolly, si avvia il movimento rivoluzionario indipendentista che porter\u00e0 alla creazione dello Stato Libero d'Irlanda (1921), di cui W.B.Yeats sar\u00e0 senatore per alcuni anni, e successivamente della Repubblica d'Irlanda (1949).\nIn un momento in cui anche la cultura \u00e8 pervasa da impulsi nazionalistici, costituisce un caso a s\u00e9 la vicenda umana e artistica di James Joyce.\nJoyce, esponente del modernismo, che \u00e8 molto legato alle proprie origini ma ritiene l'azione degli indipendentisti irlandesi solo un'espressione volgare del nazionalismo, nel 1902 lascia Dublino per Parigi alla ricerca di nuovi stimoli culturali in Europa, tornando poi in Irlanda solo per brevi periodi.\nCon lo stile innovativo e simbolico delle sue opere (\"Gente di Dublino\", \"Ritratto dell'artista da giovane\", \"Ulisse\", \"Finnegans Wake\") e con il suo sperimentalismo linguistico conquista i lettori di tutto il mondo. Proprio in questo suo contrastato ma decisivo legame con il Paese d'origine risiede il suo maggior contributo alla sprovincializzazione della cultura irlandese successiva.\nTra i suoi immediati eredi si possono ricordare altri due grandi sperimentatori: Flann O'Brien (\"Una pinta d'inchiostro irlandese\") e Samuel Beckett, futuro premio Nobel nel 1969 (\"Aspettando Godot\").\nPremio Nobel per la letteratura (1925) \u00e8 anche George Bernard Shaw, altro grande irlandese che segna il passaggio dal XIX al XX secolo. Narratore e drammaturgo, con la sua opera pi\u00f9 famosa, \"Pigmalione\", vince anche un Oscar alla migliore sceneggiatura non originale nell'adattamento cinematografico del 1938.\nGrazie all'opera di questi artisti, ma soprattutto di Joyce, la cultura irlandese viene proiettata in un contesto europeo e globale che la spinge oltre i confini di un'espressione esclusivamente post-coloniale. In quest'ottica il recupero della tradizione diventa una vera e propria riconquista dell\u2019\"irlandesit\u00e0\" da vivere come valore universale. La letteratura irlandese, dagli ultimi 60 anni del XX secolo al primo decennio del XXI secolo, compie un cammino che, come sostiene Renzo S. Crivelli, \u00e8 una progressiva metabolizzazione dei vecchi motivi attraverso la scoperta di nuovi codici espressivi.Da menzionare il poeta, drammaturgo e romanziere Austin Clarke.\nLetteratura contemporanea.\nLa seconda met\u00e0 del XX secolo \u00e8 segnata dal conflitto armato degli anni '70 e '80 fra i nazionalisti dell'IRA (Irish Republican Army) e gli unionisti filobritannici, una sorta di guerra civile scatenata dall'eccidio di Derry (Bloody Sunday del 30 gennaio 1972), in cui 13 civili disarmati vengono uccisi a sangue freddo dai soldati inglesi.\nLa contrastata \"pace\" degli anni '90 (\"Accordo del Venerd\u00ec Santo\", 10 aprile 1998) porta ad una tregua a tutt'oggi rispettata, pur fra segnali di rivolta mai del tutto sopiti.\nLa situazione politica ha ovvie ripercussioni sulla scena culturale dominata prima da un senso d'insicurezza poi da tentativi sempre pi\u00f9 concreti di proporre soluzioni per risolvere in modo artistico anche i contrasti pi\u00f9 forti.\nCome risultato nasce una letteratura nella quale la decisa contrapposizione fra le due culture, quella dell'Ulster e quella Repubblica d'Irlanda, sembra trovare una conciliazione.\nPoesia.\nIl nuovo impulso si avverte gi\u00e0 dopo la met\u00e0 del XX secolo con i poeti del Belfast Group (1963), ma di vera e propria grande rinascita della poesia irlandese si pu\u00f2 parlare negli ultimi decenni del \u2018900, quando dal nord dell'isola il fenomeno si estende al sud.\nPassando da un iniziale recupero delle diverse lezioni di Yeats e di Joyce si arriva ad una rielaborazione, frutto dell'esigenza di rinnovamento, che utilizza in modo nuovo la lingua, confrontandosi con la cultura europea.\n\u00c8 questo quello che viene definito il \"Nuovo rinascimento celtico\", rappresentato da S\u00e9amus Heaney (premio Nobel per la letteratura nel 1995), poeta che ricerca l'equilibrio fra i contrasti e le problematiche della storia, del mito, della violenza e dell'esilio, temi che tornano nelle raccolte di poesie \"Station Island\" (1992), \"Una porta nel buio\" (1996), \"Electric Light\" (2003).\nAnche T. Kinsella, B. Kennelly, D. O\u2019Grady, S. Deane, Derek Mahon, Michael Longley, F. Ormsby, C. Carson, P. Muldoon, T. Paulin e W.J. McCormack (pseudonimo del critico e poeta Hugh Maxton) contribuiscono, in varia misura e con tematiche diverse tra loro, alla creazione di nuove formule poetiche in grado di avvicinare le diverse suggestioni dell'intera Irlanda.\nFondamentale la presenza delle donne: E. Boland, E. N\u00ed Chuillean\u00e1in, M. Dorcey, P. Meehan, M. McGuckian e R.A. Higgins riescono a rileggere in chiave moderna il tema della figura femminile legata al passato e alla tradizione celtica.\nTeatro.\nBench\u00e9 Yeats, Lady I.A. Gregory e Edward Martyn, con il \"Manifesto per il teatro\", abbiano svolto un ruolo fondamentale nella costruzione dell'identit\u00e0 nazionale, i successivi sviluppi politici dell'Irlanda e la divisione dell'isola in seguito alla proclamazione della Repubblica d'Irlanda (1949), procurano una nuova crisi che porta anni di vuoto creativo soprattutto sul piano culturale. Ne \u00e8 culmine simbolico l'incendio dell'Abbey Theatre (1951) di Dublino, teatro nazionale irlandese fondato da Yeats nel 1899, e il trasferimento della sua attivit\u00e0, per 15 anni, al Queen's Theatre.\nLa ripresa parte da altri luoghi: il Gate Theatre e soprattutto il Pike Theatre, un piccolo centro sperimentale (1953), espressione della Dublino boh\u00e9mienne, dove vengono presentati testi delle avanguardie europee e americane (Sartre, Paul Claudel, Tennessee Williams, Ionesco).\n\u00c8 la riapertura del nuovo Abbey Theatre nel 1966, completamente rimodernato anche nella struttura architettonica, e ancor pi\u00f9 lo spazio alternativo del Peacock (nel suo seminterrato), a favorire la produzione sperimentale del teatro in lingua irlandese. L'espressione della diversit\u00e0 dei valori culturali del Nord \u00e8 garantita dal nuovo Lyric Theatre, inaugurato nel 1968 a Belfast.\nQuesta fioritura teatrale e il cambiamento di rotta nei testi proposti costituiscono il terreno fertile per l'assegnazione del Premio Nobel a Samuel Beckett nel 1969.\nDurante i tragici avvenimenti socio-politici degli ultimi decenni del XX secolo anche il teatro \u00e8 improntato all'auto-analisi e alla riflessione sull'attualit\u00e0 del Paese. Enda Walsh, Martin McDonagh e Conor McPherson ben rappresentano la nuova generazione di giovani drammaturghi irlandesi apprezzati ed esportati in tutta la Gran Bretagna e negli Stati Uniti.\nOltre ad essi, il pi\u00f9 rappresentativo \u00e8 senza dubbio Brian Friel. Dagli esordi nei primi anni '60, insieme a T.Murphy, T.Kilroy e H. Leonard, fino alle ultime produzioni riprese anche dal cinema, tutti i suoi lavori sono accomunati dai temi dell'emigrazione, dell'esilio, reale o psicologico, e dell'identit\u00e0 nazionale. Altri autori di spicco del teatro irlandese contemporaneo sono: Frank McGuinness, T.MacIntyre, G. Reid e, fra le voci femminili, A. Devlin e M. Carr.\nProsa.\nCon le autobiografie di Maurice O'Sullivan e Tomas O'Crohan, i romanzi di Elizabeth Bowen e Edna O'Brian, e con Patrick Kavanagh, Bernard MacLaverty, Patrick McCabe, Glenn Patterson, John Banville, W. Trevor, B. Moore e S. Deane, anche i temi ricorrenti della prosa irlandese del XX secolo vanno di pari passo con l'evoluzione storico-politica d'Irlanda.\nMolti scrittori dell'ultima generazione, pur ambientando le proprie storie nel Paese d'origine, riescono ad esprimere il disagio di tutto il mondo giovanile contemporaneo. \u00c8 il caso del giovane Joseph O'Connor (\"Cow-boys and Indians\") e dello scrittore-regista Neil Jordan (\"La moglie del soldato\", Oscar alla migliore sceneggiatura originale nel 1993).\nAnche Roddy Doyle (\"The Commitments\", \"The Snapper\", \"The Van\") e l'irlandese-americano Frank McCourt (Premio Pulitzer nel 1997 con \"Le ceneri di Angela\") sono autori di storie riprese dal cinema e trasformate in film di successo.\nProduzione in gaelico.\nLa letteratura irlandese in lingua gaelica \u00e8 presente durante tutto il corso del \u2018900. Con temi di ispirazione rurale o comunque legati ad ambiti regionali, dove spesso il gaelico resta la lingua madre comunemente parlata (Galway, le isole Aran), emergono le novelle di P\u00e1draic \u00d3 Conaire; i romanzi di Tomas O'Crohan (Tom\u00e1s \u00d3 Criomhthain), Maurice O'Sullivan (Muiris \u00d3 S\u00failleabh\u00e1in), M\u00e1irt\u00edn \u00d3 Cadhain, Flann O'Brien e Peig Sayers; la produzione poetica di Patrick Pearse, S. \u00d3 R\u00edord\u00e1in e M. Mhac an tSaoi; i testi teatrali di D. Hyde, Brendan Behan, E. \u00d3 Tuairisc e S. \u00d3 Tuama.\nNeanche con l'arrivo del XXI secolo questa produzione letteraria conosce flessioni, anzi sembra trovare nuova linfa nelle molte traduzioni di testi antichi e nelle liriche di M. Hartnett, che alterna il gaelico all'inglese, ma soprattutto nelle opere della scrittrice Nuala N\u00ed Dhomhnaill (\"The Water Horse: Poems in Irish\", \"Ireland in the 20th century\" , \"The incredible hides in every house: A collection of short stories and poetry in aid of habitat for humanity\"), la cui fortuna valica i confini d'Irlanda grazie al fatto che alcuni suoi lavori in gaelico sono stati tradotti in inglese, francese, italiano, norvegese e giapponese.\nNuala N\u00ed Dhomhnaill affronta cos\u00ec la questione della lingua:\nPremi Nobel irlandesi per la letteratura.\nL'Irlanda ha dato un grande contributo alla letteratura mondiale ed ha avuto quattro Premi Nobel per la letteratura:"}
{"id": "3542128", "revid": "158913", "url": "https://it.wikipedia.org/wiki?curid=3542128", "title": "Sofia Tolstaya", "text": ""}
{"id": "3542130", "revid": "158913", "url": "https://it.wikipedia.org/wiki?curid=3542130", "title": "Sofia Tolstoy", "text": ""}
{"id": "3542132", "revid": "158913", "url": "https://it.wikipedia.org/wiki?curid=3542132", "title": "Sophia Tolstoy", "text": ""}
{"id": "3542136", "revid": "1442080", "url": "https://it.wikipedia.org/wiki?curid=3542136", "title": "Limes Saxoniae", "text": "Il Limes Saxoniae era un confine non fortificato che dall'810 d. C. divideva l'influenza del popolo sassone dal territorio degli slavi Obodriti nella parte occidentale dello Schleswig-Holstein. \nSfondo storico.\nIl \"Limes Saxoniae\", ovvero il \"Confine della Sassonia\" nella zona nord del corso dell'Elba, fu presumibilmente concordato con gli Obodriti da Carlo Magno verso l'810/811, durante il suo ultimo soggiorno nel nord della Germania, come anche il fiume Eider, che fu stabilito legalmente quale confine settentrionale dell'impero.\nQuesto confine si poteva per\u00f2 appena immaginare come luogo fortificato, bens\u00ec come una linea definita al centro di una vera e propria zona di confine paludosa e boscosa difficile da attraversare.\nCon questa definizione di confine una parte dei territori sassoni concessi nell'804 da Carlo Magno agli Obodriti venne reincorporata dal Regno franco, che cos\u00ec si protendeva attraverso una stretta striscia di terra fra i fiumi Levensau e Schwentine fino al Mar Baltico.\nNon sono note fortificazioni sistematiche lungo la linea del \"Limes\". Cos\u00ec questa linea potrebbe anche non offrire una profonda difesa contro incursioni e ruberie da parte degli Obodriti, che potevano spingersi fino ad Amburgo, citt\u00e0 che distrussero due volte: nel 1066 e nel 1072. \nNella battaglia decisiva dell'inverno 1138/1139 gli slavi furono battuti dai sassoni di Enrico di Badewide. Dopo di che ebbe inizio la cristianizzazione e la colonizzazione dello Holstein orientale da parte di olandesi, fiamminghi e westfali su incarico dei conti di Schauenburg ed Holstein.\nSviluppo.\nLa linea si sviluppa secondo barriere naturali, fiumi paludi, foreste inaccessibili e non \u00e8 in alcun modo sagomata o fortificata come il \"Limes romano\". \nAdamo da Brema, verso il 1075, descrive, nel suo \"Gesta Hammaburgensis Ecclesiae Pontificum\", il percorso del confine:"}
{"id": "3542138", "revid": "158913", "url": "https://it.wikipedia.org/wiki?curid=3542138", "title": "Sof'ja Andreevna Tolstaja", "text": ""}
{"id": "3542139", "revid": "158913", "url": "https://it.wikipedia.org/wiki?curid=3542139", "title": "Sof'ja Andreevna Bers", "text": ""}
{"id": "3542142", "revid": "101175", "url": "https://it.wikipedia.org/wiki?curid=3542142", "title": "Gran Premio di superbike d'Aragona 2011", "text": "Il Gran Premio di superbike d'Aragona 2011 \u00e8 la settima prova del mondiale superbike 2011, nello stesso fine settimana si corre il sesto gran premio stagionale del mondiale supersport 2011 e il quarto della Superstock 1000 FIM Cup. Ha registrato nelle due gare di Superbike rispettivamente le vittorie di Marco Melandri e Max Biaggi, di Chaz Davies in Supersport e di Davide Giugliano in Superstock.\nSuperstock.\nLa pole position \u00e8 stata fatta segnare da Danilo Petrucci in 2:01.161, mentre Niccol\u00f2 Canepa ha effettuato il giro pi\u00f9 veloce in gara, in 2:01.565."}
{"id": "3542146", "revid": "83531", "url": "https://it.wikipedia.org/wiki?curid=3542146", "title": "Kenyon Cox", "text": "\u00c8 stato un maestro influente e importante del Art Students League of New York."}
{"id": "3542149", "revid": "767487", "url": "https://it.wikipedia.org/wiki?curid=3542149", "title": "La tigre bianca", "text": "La tigre bianca (\"The White Tiger\") \u00e8 il primo romanzo dello scrittore indiano Aravind Adiga, pubblicato in India nel 2008. Il romanzo ha vinto il Booker Prize nel 2008.\nTrama.\nL'imprenditore indiano Balram Halway, detto la Tigre Bianca, scrive delle lettere al primo ministro cinese che \u00e8 in procinto di visitare l'India. \nGli racconta di come ha compiuto la sua scalata sociale, partendo dal suo povero villaggio sulle rive del Gange, appartenendo a una delle caste pi\u00f9 basse del paese, fino ad arrivare alla luccicante New Delhi come autista di un ricco uomo d'affari. Qui assiste alla progressiva e inarrestabile corruzione del suo padrone, ne assimila la mentalit\u00e0 e intuisce che il modo per liberarsi dalla gabbia della miseria \u00e8 commettere un omicidio, rubare e mettersi in proprio."}
{"id": "3542151", "revid": "124929043", "url": "https://it.wikipedia.org/wiki?curid=3542151", "title": "Storia della carriera prefettizia in Italia", "text": "La storia della carriera prefettizia in Italia si riferisce alle vicende relativa alla figura dei funzionari pubblici dei prefetti.\nIn essa sono inquadrati i prefetti e i funzionari posti alle loro dipendenze, \u00e8 stata pi\u00f9 volte riorganizzata nel tempo, mutando l'articolazione in \"gradi\" o \"qualifiche\"."}
{"id": "3542152", "revid": "71814", "url": "https://it.wikipedia.org/wiki?curid=3542152", "title": "Storica della carriera prefettizia in Italia", "text": ""}
{"id": "3542153", "revid": "41461376", "url": "https://it.wikipedia.org/wiki?curid=3542153", "title": "Duomo di Piazza Armerina", "text": ""}
{"id": "3542158", "revid": "1543377", "url": "https://it.wikipedia.org/wiki?curid=3542158", "title": "Jerry Bengtson", "text": "Carriera.\nClub.\nVida.\nIl 13 agosto 2007 ha fatto il suo esordio con il C.D. Vida contro l'Olimpia. Ha segnato il suo primo gol contro il Real Espa\u00f1a il 30 settembre 2007 in un pareggio per 1-1 a San Pedro Sula. Con la maglia del Vida ha segnato in totale 36 gol.\nMotagua.\nIl 26 novembre 2010, il C.D. Motagua ha raggiunto un accordo con il Vida per assicurarsi Bengtson, che ha poi firmato un triennale. Ha segnato il suo primo gol con il Motagua il 30 gennaio 2011 nell'1-0 contro il C.D. Marath\u00f3n.\nNew England Revolution.\nIl 5 luglio 2012 passa ufficialmente al New England Revolution, club della Major League Soccer statunitense.\nNazionale.\nIl 14 aprile 2010, Bengtson \u00e8 stato convocato per l'amichevole dell' contro il . Ha fatto il suo esordio con la maglia della nazionale maggiore honduregna al 45\u00ba minuto, quando ha sostituito Ram\u00f3n N\u00fa\u00f1ez. Ha inoltre preso parte ai Giochi Olimpici di Londra 2012, nei quali ha segnato 3 gol in 4 partite."}
{"id": "3542159", "revid": "3115", "url": "https://it.wikipedia.org/wiki?curid=3542159", "title": "Ferrari 712 Can Am", "text": "La 712 Can Am \u00e8 un'autovettura da competizione prodotta dalla Ferrari nel 1971 in un solo esemplare, derivato dalla modifica di una preesistente Ferrari 512 S.\nIl contesto.\nLa vettura \"nacque\" come Ferrari 512 S nel 1970 e il suo telaio fu marcato con il numero di serie \"1010\". Essa fu impiegata in varie gare nei primi mesi, collezionando ritiri, finch\u00e9 nell'agosto dello stesso anno non divenne la base della pi\u00f9 evoluta e prestazionale 512 M (dove \"M\" sta per \"Modificata\"), dotata di un motore pi\u00f9 potente e di una carrozzeria dall'aerodinamica fortemente rivista, che si dimostr\u00f2 davvero all'altezza della concorrente Porsche 917, sebbene problemi di affidabilit\u00e0 la privarono della vittoria quando era in testa ad alcune gare.\nDurante la stagione 1971 molte delle \"512 S\" furono aggiornate allo standard \"M\", ma la \"1010\" fu oggetto di ulteriori esperimenti: si decise di realizzare una vettura per il Campionato CanAm, una competizione che si svolgeva in nordamerica e che aveva ricchi premi e un forte interesse del pubblico: tale progetto nacque probabilmente su pressione dell'importatore statunitense della Ferrari, l'ex pilota Luigi Chinetti (titolare della scuderia NART) e fu bene accetto dagli organizzatori della serie, desiderosi di trovare seri concorrenti che spezzassero il dominio della McLaren M8 che si protraeva da alcune stagioni. Questa competizione era organizzata su circuiti ricchi di curve, ed era quindi necessario avere vetture con un propulsore che fornisse una coppia elevata. Sul telaio \"1010\" fu quindi installato un nuovo motore di quasi 7 L di cilindrata derivato dal 6,2 L gi\u00e0 in uso a Maranello, mentre la carrozzeria coup\u00e9 fu sostituita da una di tipo barchetta fortemente ispirata alla contemporanea Ferrari 312 PB.\nLa sigla numerica nel nome del modello era collegata alle caratteristiche del motore; pi\u00f9 precisamente richiamava la cilindrata, che era circa di 7 L, e il numero dei cilindri, che erano 12 a V. Ancora oggi \u00e8 il motore Ferrari con la pi\u00f9 elevata cilindrata mai costruito.\nLe competizioni.\nDurante la fase di realizzazione della 712, la \"1010\" partecip\u00f2 il 2 maggio 1971 all'Autodromo di Imola nel campionato Interserie: dopo aver ottenuto la pole position e la vittoria in entrambe le batterie preliminari, la vettura guidata da Arturo Merzario vinse la gara davanti alla McLaren M8E di Chris Craft e alla Porsche 917 Spyder di Leo Kinnunen, distaccati di oltre 30 secondi all'arrivo. Spinta da un motore da 6,3 litri al posto del 5 litri originale, in quella occasione la \"1010\" conservava ancora la carrozzeria coup\u00e9 di quando era ancora una \"512 M\" e pertanto andrebbe correttamente attribuita a tale modello, sebbene il sito ufficiale Ferrari riporti questa come la prima gara e la prima vittoria della \"712\".\nDopo che la trasformazione fu completata con l'applicazione della nuova carrozzeria, la 712 CanAm prese poi parte al Campionato CanAm dello stesso anno. La sola gara a cui partecip\u00f2 fu a Watkins Glen, ove conquist\u00f2 un quarto posto con Mario Andretti.\nDopo quell'unica partecipazione in gara al Campionato la Ferrari decise di non sviluppare la vettura per gli elevati costi, preferendo concentrarsi su altri progetti che avessero una maggiore ricaduta sulla produzione di serie. L'unico esemplare costruito fu venduto a Luigi Chinetti, che la impieg\u00f2 raramente ancora nella CanAm con la sua scuderia fino al 1975, per poi essere in seguito acquistato da collezionisti e venire completamente restaurato negli anni successivi.\nCaratteristiche tecniche.\nIl motore era un V12 a 60\u00b0 non sovralimentato, posteriore e longitudinale. L'alesaggio e la corsa erano rispettivamente di 92 mm e 86 mm, che portavano la cilindrata totale a 6860,33 cm\u00b3. Il rapporto di compressione era di 11,4:1. La testata ed il monoblocco erano in lega leggera. La potenza massima erogata dal propulsore era di 680 CV a 7000 giri al minuto.\nLa distribuzione era formata da un doppio albero a camme in testa che comandava quattro valvole per cilindro. Come impianto d'alimentazione montava un sistema di iniezione indiretta \"Lucas\". L'accensione era doppia ed il relativo impianto comprendeva due spinterogeni. La lubrificazione era a carter secco, mentre la frizione era multidisco.\nLe sospensioni erano indipendenti, con quadrilateri trasversali, molle elicoidali, ammortizzatori telescopici e barra stabilizzatrice. I freni erano a disco ventilati sulle quattro ruote, mentre la trasmissione era formata da un cambio manuale a quattro rapporti pi\u00f9 la retromarcia. Lo sterzo era a pignone e cremagliera. La trazione era posteriore.\nIl telaio era tubolare in acciaio con pannelli in alluminio rivettati, mentre la carrozzeria era spider a due posti."}
{"id": "3542161", "revid": "126257", "url": "https://it.wikipedia.org/wiki?curid=3542161", "title": "Ferrari 712 CanAm", "text": ""}
{"id": "3542162", "revid": "126257", "url": "https://it.wikipedia.org/wiki?curid=3542162", "title": "Ferrari 712Can Am", "text": ""}
{"id": "3542166", "revid": "126257", "url": "https://it.wikipedia.org/wiki?curid=3542166", "title": "Ferrari 712CanAm", "text": ""}
{"id": "3542176", "revid": "1305772", "url": "https://it.wikipedia.org/wiki?curid=3542176", "title": "Argonne National Laboratory", "text": "L'Argonne National Laboratory, istituito ufficialmente nel 1946, \u00e8 uno dei pi\u00f9 grandi e antichi laboratori nazionali di ricerca degli Stati Uniti. Sito nella Contea di DuPage in Illinois, a 40\u00a0km di distanza sudovest da Chicago, \u00e8 gestito per il Dipartimento dell'Energia degli Stati Uniti d'America da una societ\u00e0 composta dall'Universit\u00e0 di Chicago e dalla Jacobs Engineering.\nStoria.\nL'Argonne National Laboratory discende originariamente dal Laboratorio Metallurgico dell'Universit\u00e0 di Chicago, parte integrante del Progetto Manhattan e luogo in cui Enrico Fermi realizz\u00f2 il 2 dicembre 1942 la prima reazione di fissione controllata. A causa della pericolosit\u00e0 degli esperimenti effettuati, la sede venne spostata all'interno di una sezione posta nella foresta di Argonne facente parte di una riserva naturale.\nIl 1\u00ba luglio 1946 il laboratorio di Argonne ricevette la denominazione ufficiale \"Argonne National Laboratory\", rappresentando il primo laboratorio nazionale statunitense ad essere stato istituito. Nei tardi anni 1940 la sede del laboratorio venne spostata in quella attuale collocata nella Contea di DuPage. Su richiesta della Commissione per l'energia atomica degli Stati Uniti d'America cominciarono ad essere sviluppati programmi di ricerca sull'energia nucleare per scopi pacifici, portando al successivo sviluppo del primo reattore nucleare ad acqua pesante e del reattore EBR-I (\"Experimental Breeder Reactor I\") che nel 1951 fu il primo reattore al mondo a produrre energia elettrica.\nDurante gli anni l'attivit\u00e0 dell'Argonne National Laboratory non si incentr\u00f2 solamente sulla ricerca riguardante l'energia nucleare. Gli scienziati dell'Argonne furono tra i pionieri nell'utilizzo della radiazione alfa per lo studio della superficie lunare, tecnica sfruttata a bordo del Surveyor 5 nel 1967 e successivamente usata per l'analisi di campioni lunari dalla missione Apollo 11. Nel 1955 dei chimici dell'Argonne furono i co-scopritori dell'einstenio e del fermio, gli elementi chimici con numero atomico 99 e 100 nella tavola periodica. Presso l'Argonne, nel 1962, venne sintetizzato il primo composto del gas nobile xeno aprendo la strada a un nuovo campo di ricerca riguardante il legame chimico. Nel 1963 venne scoperto anche l'elettrone idratato. Nel 1970 all'Argonne National Laboratory venne osservato per la prima volta il moto del neutrino mediante utilizzo di una camera a bolle.\nNel frattempo il laboratorio diede il proprio contributo alla progettazione del reattore per il primo sottomarino a propulsione nucleare, l\"'USS Nautilus\". I reattori nucleari successivi furono il Reattore ad acqua bollente sperimentale, il precursore di molti impianti nucleari moderni, e l'EBR-II, raffreddato con sodio e comprendente il riciclo del combustibile.\nCon il passare degli anni, forte della propria esperienza nell'ambito delle scienze chimiche, fisiche e in metallurgia, l'Argonne National Laboratory ha cominciato a specializzarsi in altre aree. Nel 1987 il laboratorio \u00e8 stato il primo a dimostrare con successo l'utilizzo della tecnica di accelerazione laser-plasma in alternativa all'utilizzo dei classici acceleratori di particelle. Ha inoltre sviluppato un intenso programma di ricerca sulle batterie.\nAttivit\u00e0.\nL'attivit\u00e0 dell'Argonne National Laboratory \u00e8 attualmente incentrata sui seguenti temi:"}
{"id": "3542206", "revid": "1573940", "url": "https://it.wikipedia.org/wiki?curid=3542206", "title": "Giacomo Agnesi", "text": "Biografia.\nGiacomo Agnesi nacque a Genova il 17 aprile 1859. Si laure\u00f2 in ingegneria a Padova nel 1886.\nDa ingegnere, diresse i lavori di ricostruzione della citt\u00e0 di Oneglia, danneggiata dal terremoto del 1877. Fu eletto alla Camera nel 1904 per il gruppo costituzionale, ma lo abbandon\u00f2 per fondare con altri deputati il primo gruppo del Partito Popolare Italiano nel 1919. Rimase deputato fino al 1921.\nNegli anni rivest\u00ec vari incarichi: sottosegretario per la ricostruzione delle terre liberate dal 21 maggio al 15 giugno 1920 e membro della commissione permanente dei lavori pubblici dal 1921 al 1922, commissione di cui diventer\u00e0 vicepresidente dal 1922 al 1923. Si ritir\u00f2 dalla politica nel 1924.\n\u00c8 noto, soprattutto ad Imperia, per essere il fondatore di Pasta Agnesi: infatti a seguito del terremoto del 1877 il mulino in Pontedassio di suo nonno Paolo Battista (1790-1863) venne gravemente danneggiato, ma Giacomo ne fond\u00f2 uno pi\u00f9 grande e con annesso pastificio sulla zona del porto di Oneglia, entrato in funzione nel 1890.\nSostenne la costruzione della linea ferroviaria tra Oneglia e il Piemonte (1902) e il tracciato passante per Garessio. Nel 1917, con l'avvento della trazione elettrica, si accord\u00f2 con le autorit\u00e0 competenti affinch\u00e9 parte dell'energia prodotta dal fiume Tanaro fosse messa a disposizione gratuita della linea.\nSi interess\u00f2 anche ad altre materie, sempre legate all'economia e alla tecnica, come l'abolizione del prezzo politico del pane, la floricoltura, l'olivicoltura e lo sviluppo portuale di Oneglia; a questo proposito fond\u00f2 l'Ente Portuale di Oneglia - Porto Maurizio, creando un'istituzione unificata e precorrendo i tempi: infatti le due citt\u00e0 (insieme ad altri nove comuni limitrofi) si uniranno per creare Imperia nel 1923.\nMor\u00ec a Imperia il 27 dicembre 1929, circa sei anni dopo la sua fondazione."}
{"id": "3542208", "revid": "1494169", "url": "https://it.wikipedia.org/wiki?curid=3542208", "title": "After Sex", "text": ""}
{"id": "3542217", "revid": "131358", "url": "https://it.wikipedia.org/wiki?curid=3542217", "title": "Athletic Club Sparta Praha Fotbal", "text": ""}
{"id": "3542227", "revid": "1982", "url": "https://it.wikipedia.org/wiki?curid=3542227", "title": "Verlagsystem", "text": ""}
{"id": "3542253", "revid": "131358", "url": "https://it.wikipedia.org/wiki?curid=3542253", "title": "Athletic Club Sparta Praha Fotbal 2010-2011", "text": ""}
{"id": "3542256", "revid": "76963", "url": "https://it.wikipedia.org/wiki?curid=3542256", "title": "Armando Lucifero", "text": "Biografia.\nNacque a Crotone il 18 settembre del 1855 dal marchese e sindaco crotonese Antonio Lucifero e da Teresa Capocchiano, facenti parte di una delle pi\u00f9 antiche famiglie patrizie della citt\u00e0.\nFratello di Alfonso, deputato del Regno, e di Alfredo, capitano di vascello, fu il padre di Falcone Lucifero, ministro della Real Casa sotto Umberto II di Savoia.\nEducato secondo i severi criteri di allora, si dedic\u00f2 con profitto allo studio di svariate discipline, dalle lettere alla storia, dalla scienza all'archeologia.\nPiuttosto che lasciare la sua citt\u00e0 natale, come molti studiosi dell'epoca usavano fare, visse sempre a Crotone affiancando il padre nella cura delle propriet\u00e0 di famiglia. Distaccandosi dal \"modus operandi\" di una nobilt\u00e0 che, in quegli anni, nel \"Marchesato Crotonese\" viveva nella \"pi\u00f9 completa apatia\" (\"Tonna\", Falcone Lucifero, 1993) affidando ad affittuari la cura degli estesi latifondi che ancora disegnavano il Meridione, Armando Lucifero seppe anticipare i tempi, applicando sistemi vicini alle moderne modalit\u00e0 imprenditoriali nella gestione delle terre ed in particolare nel rapporto con i braccianti.\nIn \"Mammalia Calabra\", serie di articoli pubblicati sulla Rivista di Scienze Naturali di Siena, riuniti in volume nel 1909, lascia un'interessante prova della sua sensibilit\u00e0 ai mali che affliggono le classi pi\u00f9 umili, proponendo pi\u00f9 di un'alternativa alla condizione agraria del crotonese. Egli considerava che i contratti agrari in uso in quel tempo, troppo esosi e gravosi per i contadini, provocassero in alcuni casi l'abbandono delle terre. Da ci\u00f2 ne derivava un danno anche per il latifondista che, in mancanza di forza lavoro, era indotto ad un minor sfruttamento delle propriet\u00e0. Tra le proposte del marchese, quella di imporre per legge un limite massimo di ore lavorative e minimo di lavoro giornaliero e la compartecipazione delle classi operaie agli utili in tutte le societ\u00e0 e le fabbriche sulla scia di quanto gi\u00e0 avveniva in alcuni paesi dell'Europa.\nArmando Lucifero, al riguardo, scrisse:\nQueste idee, ispirate a principi vicini al socialismo, erano anche presenti nelle Societ\u00e0 Operaie di Mutuo Soccorso, nate sul finire dell'Ottocento proprio per sopperire alla mancanza di forme di previdenza sociale, di assistenza sanitaria e di lavoro. La vasta cultura e l'umana sensibilit\u00e0 di Armando Lucifero lo fecero distinguere, dunque, da quel patriziato locale, ignorante ed esageratamente ricco, che il figlio Falcone ha ben descritto nel suo libro \"Tonna\".\nNonostante gli impegni lavorativi, egli \"trov\u00f2 il tempo ed il modo di dedicarsi con alto intelletto a ricerche naturalistiche, a speculazioni intellettuali storiche e agli studi archeologici\".\nPubblic\u00f2 i risultati dei suoi studi in pi\u00f9 opere, sempre apprezzate dal mondo della cultura. Tra quelle di carattere storico, dedicate soprattutto alle vicende della citt\u00e0 di Crotone, ricordiamo: \"Quarantacinque giorni di Repubblica in Crotone\" (1901); \"Il 1799 nel Regno di Napoli\" (1909), che narra la sfortunata avventura della Repubblica Partenopea a Crotone; \"Cotrone dal 1800 al 1808\" (1922-1924), voluminosa cronaca degli eventi cittadini di quegli anni; \"La Magna Grecia\" (1931-1935), traduzione della famosa opera di Fran\u00e7ois Lenormant, cui il Lucifero dedic\u00f2 gli ultimi anni della sua vita.\nTre le opere scientifiche, ancora oggi sicuramente interessanti e che documentano l'attenzione posta dallo studioso nell'analisi dell'avifauna calabrese. \"Avifauna Calabra\" \u00e8, infatti, il titolo di una di esse, apparsa prima sotto forma di articoli, pubblicati sulla rivista ornitologica \u00abAvicula\u00bb e poi edita a Siena nel 1901. Oggetto di ammirazione da parte di celebri sismologi fu anche \"Del terremoto in Calabria degli 8 settembre 1905 e dei terremoti in generale\" (1906).\nEspresse il lirismo della sua anima in varie opere poetiche: \"Tiberio\" (1927), poema drammatico in 7 atti; \"Versi\" (1929), contenente anche una cantica ispirata all'eroe magiaro Alessandro Petofi; \"Siberiade\" (1931), scritta negli ultimi anni, narrante in 12 canti della guerra tra Crotone e Sibari.\nCostante fu il suo impegno per la salvaguardia paesaggistica e per la scoperta archeologica. Raccolse \"con cura, con diligenza, con sapere, ogni elemento: monete, terrecotte, bronzi, vetri, tutto quello che affiora, tutto quello che si rinviene [...]. In tal modo esplic\u00f2 le funzioni di Regio Ispettore Onorario degli Scavi e Monumenti. Pu\u00f2 dirsi l'antesignano delle esplorazioni paletnologiche e paleontologiche in Calabria: ed \u00e8 fatica ed onore a Lui, se il Civico Museo si adorni del prezioso cranio neolitico di Car\u00eca [...]\", rinvenuto nel comune di Girifalco in due tombe di et\u00e0 neolitica e conservato presso il Museo di Crotone.\nPropizi\u00f2 l'istituzione del Museo archeologico nazionale di Crotone, istituito nel 1910, assieme a Eugenio Filippo Albani e Nicola Sculco. Allo Stato fece dono anche di una ricca collezione di monete. Fu tra le altre cose, pi\u00f9 volte Consigliere, Assessore al Comune e Delegato Scolastico per molti anni. Lasci\u00f2 in dono al Liceo Ginnasio \"Pitagora\" la sua collezione di oltre trecento uccelli imbalsamati. Quella di fossili e conchiglie, donata alla Regia Scuola Industriale, risulta purtroppo oggi perduta.\nMor\u00ec a Roma il 27 dicembre 1933.\nOpera.\nEra profondamente innamorato della sua terra natale, la Calabria. Numerose sono le collezioni ornitologiche, numismatiche e di fossili donate alla Calabria. Da ricordare \u00e8 ancora la sua opera di curatore della versione dal francese dell'opera \"La Grande Gr\u00e8ce\" dell'archeologo e assiriologo parigino Fran\u00e7ois Lenormant (1837-1883).\nPremi e riconoscimenti.\nNel 1983, in occasione del cinquantesimo anniversario della sua morte, il figlio Falcone si fece promotore di un Premio nazionale \"Armando Lucifero\" rivolto soprattutto ai giovani studiosi, dedicato alla memoria del padre e riservato ad opere storiche sulla Calabria, dalla preistoria all'et\u00e0 contemporanea, pubblicate negli ultimi tre anni o inedite. I premi assegnati avrebbero dovuto essere due, rispettivamente di 3 e 2 milioni di lire, offerti da Falcone Lucifero. Gi\u00e0 nel 1936 era stato bandito un concorso per un'opera storica, vinto dalla studiosa calabrese Teresa La Cava.\nSempre in occasione della celebrazione del cinquantenario sono state ristampate due delle opere di Armando Lucifero, \"Mammalia Calabra\" e \"Il 1799 nel regno di Napoli\", mentre una ristampa de \"La Magna Grecia\" si era avuta nel 1976."}
{"id": "3542263", "revid": "305330", "url": "https://it.wikipedia.org/wiki?curid=3542263", "title": "Carocci editore", "text": ""}
{"id": "3542265", "revid": "580", "url": "https://it.wikipedia.org/wiki?curid=3542265", "title": "Andrea Ballar\u00e8", "text": "Biografia.\nNasce e cresce a Novara, nel 1992 ottiene la laurea in Economia e Commercio presso l'Universit\u00e0 Cattolica del Sacro Cuore di Milano. Subito dopo inizia a lavorare in banca. \u00c8 iscritto all'Ordine dei Commercialisti.\nAttivit\u00e0 politica.\nEletto nelle file della Democrazia Cristiana nel quartiere Porta Mortara nel 1993 dando vita alla sua attivit\u00e0 politica.\nIscritto al Partito Democratico, nel 2011 \u00e8 candidato sindaco del centrosinistra alle elezioni comunali di Novara, dopo aver vinto il 6 febbraio le primarie interne del PD e il 27 dello stesso mese le primarie di coalizione. Alle elezioni del 15-16 maggio ottiene 31,20% dei voti, raggiungendo il ballottaggio con il candidato del centrodestra Mauro Franzinelli, che ottiene il 47,08%. Viene eletto sindaco al secondo turno, il 29 e 30 maggio, ottenendo il 52,91% dei consensi. Nomina alla carica di vicesindaco Nicola Fonzo.\nRicandidato alle elezioni del 2016, perde al ballottaggio il 19 giugno contro il candidato della Lega Nord Alessandro Canelli, registrando il 42% dei consensi. Conquista la maggioranza dei voti in quattro sezioni su novantuno."}
{"id": "3542272", "revid": "110157", "url": "https://it.wikipedia.org/wiki?curid=3542272", "title": "Merrimack College", "text": "Il Merrimack College venne fondato nel 1947, dall'Ordine di Sant'Agostino. I primi studenti ad iscriversi furono i veterani tornati dai campi di battaglia della seconda guerra mondiale. La loro iscrizione fu finanziata dal GI Bill. Il college offre diplomi di laurea in affari, istruzione, scienza, ingegneria, e arti liberali.\nIl Merrimack College ha in attivo pi\u00f9 di 70 programmi di studio, nel campo delle biotecnologie, nella criminologia, negli studi ambientali e di sostenibilit\u00e0, nella tecnologia dell'informazione, nella gestione dello sport. Il Merrimack College \u00e8 inoltre all'avanguardia nei programmi di studio di educazione cooperativa tra studenti.\nNel College sono presenti 50, tra club e organizzazioni studentesche a disposizione degli studenti. Attraverso programmi ricreativi e popolari, gli studenti possono scegliere fra 15 diversi campionati e una serie di societ\u00e0 sportive, che spaziano dal rugby al lacrosse. The Merrimack Beacon, fondata nel 2002, \u00e8 un'associazione di riferimento per tutti gli studenti quale fonte di notizie sul College. L'Annuario della scuola viene chiamato Merrimackan.\nStoria.\nGli Agostiniani Irlandesi sbarcarono negli Stati Uniti nel 1796. Un piccolo numero di frati Agostiniani fond\u00f2 la Provincia di San Tommaso. Nel 1842, la provincia ha istituito il Villanova College, situato a circa 19 chilometri a ovest di Filadelfia.\nNel 1947, la Provincia di San Tommaso ha istituito nel comune di North Andover, Massachussett, il Merrimack College. Nel marzo 1947, il Commonwealth of Massachusetts concesse la presenza di un volo charter per raggiungere l'\" Augustinian College of the Merrimack Valley\". Il primo presidente fu padre Vincent A. Mc Quade, nativo di Lawrence, Massachusetts. Dal 1947, il Merrimack College \u00e8 stato ampliato fino a raggiungere la superficie di 90 ettari ed ha condotto alla laurea quasi 22 000 studenti."}
{"id": "3542284", "revid": "1543377", "url": "https://it.wikipedia.org/wiki?curid=3542284", "title": "Giuliano Molossi", "text": "Biografia.\nFiglio di Baldassarre, direttore per trentacinque anni della \"Gazzetta di Parma\", si \u00e8 laureato in Giurisprudenza all'Universit\u00e0 degli Studi di Parma nel 1979, con una tesi sul segreto di Stato.\nLa sua carriera giornalistica \u00e8 cominciata al quotidiano \"Il Giornale\" diretto da Indro Montanelli. Al Giornale si \u00e8 occupato principalmente di cronaca, per sette anni con l'incarico di capo cronista. Quando Montanelli fond\u00f2 nel 1994 il quotidiano \"La Voce\" Molossi lo segu\u00ec, assumendo l'incarico di redattore capo.\nNel settembre del 1995, dopo la chiusura della Voce, entr\u00f2 alla Gazzetta di Parma come vice-direttore; il 1\u00ba maggio 1998 fu nominato direttore, carica mantenuta fino al 30 settembre 2015.\nDal 1\u00ba febbraio al 5 maggio 2016 \u00e8 stato condirettore del quotidiano Il Giorno; dal 6 maggio 2016 al 31 gennaio dell'anno successivo ne diventa direttore, mantenendo poi una collaborazione nel gruppo con QN."}
{"id": "3542285", "revid": "48344", "url": "https://it.wikipedia.org/wiki?curid=3542285", "title": "Cherso (Macedonia Centrale)", "text": "Cherso () \u00e8 un ex comune della Grecia nella periferia della Macedonia Centrale di 4.482 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kilkis."}
{"id": "3542288", "revid": "287204", "url": "https://it.wikipedia.org/wiki?curid=3542288", "title": "Doirani", "text": "Doirani () \u00e8 un ex comune della Grecia nella periferia della Macedonia Centrale di 2.208 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kilkis."}
{"id": "3542290", "revid": "74801", "url": "https://it.wikipedia.org/wiki?curid=3542290", "title": "Evropos", "text": "Evropos () \u00e8 un ex comune della Grecia nella periferia della Macedonia Centrale di abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Paionia."}
{"id": "3542292", "revid": "767487", "url": "https://it.wikipedia.org/wiki?curid=3542292", "title": "Gallikos", "text": "Gallikos () \u00e8 un ex comune della Grecia nella periferia della Macedonia Centrale di 7.279 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kilkis."}
{"id": "3542294", "revid": "442418", "url": "https://it.wikipedia.org/wiki?curid=3542294", "title": "Segnale di pericolo", "text": "I segnali di pericolo sono una categoria di segnali stradali che indicano l'avvicinarsi di un pericolo che non appare evidente al guidatore.\nForma.\nLa convenzione di Vienna sulla segnaletica stradale prevede due tipologie di segnali di pericolo:\nOltre a queste due tipologie, che sono quelle utilizzate nella maggior parte degli stati, compresi quelli che non adottano la convenzione di Vienna, esistono anche altre tipologie di segnali di pericolo: ad esempio in Cina i segnali di pericolo sono triangolari ma con sfondo giallo e bordo nero mentre i segnali di pericolo negli Stati Uniti sono per lo pi\u00f9 conformi al modello Ab ma i segnali per le scuole e i passaggi pedonali sono di colore verde mentre quelli per i passaggi a livello sono circolari.\nTriangolare.\nIn molti stati, i segnali di pericolo sono di forma triangolare e hanno sfondo bianco e bordo rosso\nIn Cina hanno bordo nero e sfondo giallo. In Svezia, Serbia, Bosnia-Erzegovina, Croazia, Grecia, Finlandia, Islanda, la Macedonia del Nord e Polonia sono a bordo rosso con sfondo ambra/giallo. Alcune nazioni usano lo sfondo ambra per segnali di pericolo temporanei (riferiti a lavori sulla strada).\nQuadrata con diagonale verticale.\nQuesta forma, a volte chiamata anche romboidale, viene utilizzata negli Stati Uniti, in Canada, Messico, Thailandia, Australia, Giappone, Indonesia, Malaysia e Nuova Zelanda. Hanno bordo nero e sfondo giallo. I segnali di pericolo temporanei hanno sfondo arancione. Anche l'Irlanda utilizza tale forma discostandosi dagli altri paesi d'Europa. Altri stati utilizzano la forma romboidale per alcuni segnali.\nTipologie.\nLe tipologie dei segnali di pericolo dipendono da stato a stato. Alcuni stati catalogano alcuni segnali come segnali di pericolo, mentre altri stati li catalogano in un'altra categoria. \u00c8 il caso del segnale di inizio galleria, catalogato in alcuni stati come segnale di pericolo, in altri (tra cui l'Italia) come segnale di indicazione.\nEsiste per\u00f2 un segnale presente in tutti i paesi che adottano i segnali di pericolo a forma triangolare, il segnale di pericolo generico che normalmente ha un punto esclamativo (o pi\u00f9 raramente una barra verticale) e indica un pericolo che non ha un proprio segnale. Questo segnale deve essere sempre accompagnato da un segnale complementare con una scritta raffigurante il pericolo segnalato. Il segnale di pericolo generico non \u00e8 sempre presente nei paesi con segnali di pericolo a forma romboidale: spesso l'iscrizione \u00e8 scritta direttamente sul segnale.\nSegnali di pericolo in Italia.\nIn Italia, i segnali di pericolo vengono posti 150 metri prima del pericolo segnalato."}
{"id": "3542295", "revid": "120928071", "url": "https://it.wikipedia.org/wiki?curid=3542295", "title": "Sestina (musica)", "text": "La sestina, nel sistema metrico occidentale, \u00e8 un gruppo irregolare costituito da sei note di ugual durata, che occupano lo spazio ritmico di quattro note del loro stesso valore nominale.\nLa sestina \u00e8 un gruppo irregolare solo all'interno di un tempo semplice. Se posta all'interno di un tempo composto essa diventa un gruppo regolare.\nLe sestine possono essere eseguite in due modi diversi, sia come derivate da una terzina, ponendo due accenti sulla prima nota (forte) e sulla quarta (debole), oppure come derivate da una duina ponendo tre accenti, sulla prima (forte), sulla terza (debole) e sulla quinta (debole)."}
{"id": "3542299", "revid": "110157", "url": "https://it.wikipedia.org/wiki?curid=3542299", "title": "Kroussa", "text": "Kroussa () \u00e8 un ex comune della Grecia nella periferia della Macedonia Centrale di 6.770 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kilkis."}
{"id": "3542301", "revid": "176990", "url": "https://it.wikipedia.org/wiki?curid=3542301", "title": "Mouries", "text": "Mouries () \u00e8 un ex comune della Grecia nella periferia della Macedonia Centrale di 3.390 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kilkis."}
{"id": "3542305", "revid": "110157", "url": "https://it.wikipedia.org/wiki?curid=3542305", "title": "Pikrolimni", "text": "Pikrolimni () \u00e8 un ex comune della Grecia nella periferia della Macedonia Centrale di 7.395 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Kilkis."}
{"id": "3542309", "revid": "4175", "url": "https://it.wikipedia.org/wiki?curid=3542309", "title": "Polykastro", "text": "Polykastro () \u00e8 una frazione del comune greco di Paionia.\nFino a dicembre 2010 fu comune autonomo ma fu soppresso a seguito della riforma amministrativa del gennaio 2011,"}
{"id": "3542310", "revid": "599013", "url": "https://it.wikipedia.org/wiki?curid=3542310", "title": "Personaggi di Off the Map", "text": "Questa voce contiene un elenco dei personaggi presenti nella serie televisiva \"Off the Map\".\nPersonaggi principali.\nRyan Clark.\nI genitori di Ryan sono due missionari. Da piccola \u00e8 stata punta da un insetto velenoso che le ha indebolito il cuore e per questo deve affrontare delle cure quasi giornaliere. \u00c8 l'ex-fidanzata di Keeton.\nOra per\u00f2 i due si sono rimessi insieme. Durante la serie il suo cuore \u00e8 velocemente peggiorato tanto che Ryan ha avuto bisogno urgente di un trapianto di cuore. Purtroppo nessun cuore n\u00e9 in Sud America n\u00e9 a New York, in una clinica \"amica\", \u00e8 disponibile e Ryan decide di morire in pace. Keeton per\u00f2 chiama un suo vecchio amico che ora tratta trapianti illegali, ovvero sotto-pagamento l'uomo riesce a trovare l'organo che serve al paziente pagando le persone che lo hanno, ad esempio pagando una persona per donare un rene. L'uomo dice a Keeton che trovare un cuore non \u00e8 semplice, ma dice anche che lo pu\u00f2 trovare. La serie \u00e8 stata poi cancellata e non si \u00e8 potuto scoprire se l'uomo riuscir\u00e0 mai a trovare il cuore per Ryan.\nMina Mindard.\nMina dice spesso agli altri personaggi che vuole solamente lavorare, sempre e solo lavorare. \u00c8 fredda con tutti, ma ha instaurato un rapporto di amicizia con Lily Brenner. Suo padre \u00e8 a capo della Commissione Sanitaria di New York, tanto che Mina, quando era diventata da poco dottoressa, sbaglia una diagnosi su un paziente di nome Eric di 9 anni. Eric \u00e8 morto e il padre di Mina \u00e8 riuscito a far insabbiare le accuse contro la figlia, reale colpevole della morte. Mina per\u00f2 non ha accettato questo favoreggiamento e si \u00e8 trasferita in Sud America per ricominciare da capo. Crede fermamente nel valore della giustizia, fatto che ha dimostrato anche nell'episodio \"Le strade malfamate di San Miguel\", dove ha eseguito un intervento rischioso insieme a Otis Cole per tenere in vita un nazista quasi novantenne per farlo processare il giorno dopo.\nLily Brenner.\nLily \u00e8 venuta in Sud America dopo che il suo fidanzato \u00e8 morto per un incidente ciclistico. Lily appena giunta a la Ciudad de las Estrellas si \u00e8 innamorata di Keeton. Pi\u00f9 tardi per\u00f2 inizia una relazione con un uomo conosciuto ad un bar chiamato Mateo, il quale si scoprir\u00e0 essere un ricercato dalla polizia, narcotrafficante e spacciatore. I due nonostante tutto si fidanzano e Lily lo fa addirittura fuggire dalla polizia che lo inseguiva. Pi\u00f9 tardi per\u00f2 i due rompono il fidanzamento, in quanto Lily pensa che sia troppo rischioso (\"Solo una foglia\").\nBenjamin \"Ben\" Keaton.\nBen lavora in Sud America da oltre 5 anni. \u00c8 sposato e sua moglie \u00e8 ricca. 5 anni prima dell'arrivo nella clinica di Lily e i suoi colleghi, sua moglie ha avuto un incidente ed \u00e8 andata in coma. Non si \u00e8 pi\u00f9 risvegliata, ma le macchine la tengono ancora in vita per volere dello stesso Ben. I soldi della donna finanziano la clinica, senza di quelli la Ciudad de las Estrellas non potrebbe continuare ad esistere, a detta di Ben. Ben ha avuto anche una relazione con Ryan, mentre la moglie era in coma.\nTommy Fuller.\nFuller \u00e8 un giovane e intrepido medico. Appena arrivato inizia una relazione brevissima e non seria con Ryan. Durante il suo soggiorno in Sud America, Fuller si \u00e8 fatto amico Charlie, il ragazzo che aiuta la clinica con le traduzioni nelle varie lingue. Pi\u00f9 avanti inizier\u00e0 una relazione stabile con una ragazza spagnola che non parla inglese, conosciuta in un bar.\nCharlie.\nQuando aveva 9 anni, Charlie fu abbandonato dai suoi genitori nella clinica gestita dai medici sopraelencati. Per 6 mesi all'anno viene pagato per tenere sotto controllo una grande abitazioni di una coppia di ricchi americani e in questi 6 mesi vive all'interno della casa. Per i restanti 6 mesi invece dorme in un letto all'interno della clinica. Tutti i medici lo conoscono e lo aiutano quando possono. Charlie ha instaurato un rapporto di forte amicizia con Fuller e, anche se di livello minore, con Otis Cole.\nLa madre di Charlie lo ha abbandonato quando aveva 5 anni per problemi finanziari e dopo tanto tempo \u00e8 tornata in Sud America per ritrovarlo. Si scopre per\u00f2 che la madre soffre di schizofrenia ad uno stadio avanzato e durante i suoi scatti nemmeno Charlie riesce a fermarla. Per questo motivo Fuller la manda in un ospedale psichiatrico a San Miguel, la citt\u00e0 pi\u00f9 vicina.\nOtis Cole.\nCole \u00e8 un uomo statunitense che si \u00e8 trasferito nel Sud America dopo aver avuto seri problemi con la droga e dopo essersi disintossicato. Otis \u00e8 un medico e per via della droga ha ucciso un uomo con una diagnosi sbagliata. Ora rifiuta ogni tipo di farmaco. \u00c8 fidanzato con Zee.\nPersonaggi secondari.\nMateo.\nMateo \u00e8 un ragazzo originario del Sud America. Vive sin da piccolo in una fattoria con la madre e suo fratello. Suo padre lo ha lasciato quando va appena 3 anni (\"Sono in casa\"). Sua madre e lui coltivavano il mais nei loro due ettari di terreno, fin quando il valore del mais non croll\u00f2 e nacque un bisogno di soldi da parte della madre. Questa decise allora di togliere il mais e coltivare cocaina, una coltivazione decisamente pi\u00f9 fruttuosa. Mateo continua tuttora il lavoro di coltivatore di droga.\nMateo incontra per la prima volta Lily Brenner in un bar. Il giorno seguente si present\u00f2 alla clinica perch\u00e9 un poliziotto gli aveva sparato dopo che aveva scoperto la sua coltivazione illegale. Mateo e Lily si fidanzarono per un buon lasso di tempo, finch\u00e9 Lily scopr\u00ec il lavoro del fidanzato, che ancora non sapeva (\"Solo una foglia\"). Lily \u00e8 la dottoressa incaricata di occuparsi delle visite a domicilio alla fattoria di Mateo, per fare cure a lui e alla madre (\"Sono in casa\").\nNell'episodio finale la polizia d\u00e0 fuoco a tutta la piantagione della famiglia di Mateo e quest'ultimo cerca di fermare un poliziotto. Il poliziotto gli spara un colpo di pistola nella pancia e Mateo viene portato nella clinica. Purtroppo non si scoprir\u00e0 mai come andr\u00e0 a finire la vicenda, in quanto la serie \u00e8 stata cancellata e non \u00e8 mai stata data risposta a questa domanda."}
{"id": "3542314", "revid": "767487", "url": "https://it.wikipedia.org/wiki?curid=3542314", "title": "Livadia (Macedonia Centrale)", "text": "Livadia () \u00e8 una ex comunit\u00e0 della Grecia nella periferia della Macedonia Centrale di 402 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Paionia."}
{"id": "3542317", "revid": "1610933", "url": "https://it.wikipedia.org/wiki?curid=3542317", "title": "Cantore d'Africa", "text": ""}
{"id": "3542318", "revid": "1632387", "url": "https://it.wikipedia.org/wiki?curid=3542318", "title": "Fabrizio Carbone", "text": "Biografia.\nGiornalista professionista dal 1970. Ha lavorato alla redazione romana de \"Il Resto del Carlino\" dal 1968 al 1972 (nel 1972 da New York), dal 1973 alla redazione romana de \"La Stampa\" fino al 1978 e alla redazione romana di Panorama dal novembre 1978 fino al 2002. All'inizio della sua attivit\u00e0 si \u00e8 interessato soprattutto di attualit\u00e0, cronaca nera e giudiziaria. Dopo aver seguito inchieste giudiziarie, scandali politici e trame eversive (fino al rapimento e all'uccisione di Aldo Moro) ha riversato il suo interesse, negli ultimi 30 anni di attivit\u00e0, per lo pi\u00f9 sulle tematiche legate alla cultura, all'ambiente e alla protezione della natura. Per la casa editrice Iperborea ha scritto le introduzioni dei primi 5 libri di Arto Paasilinna pubblicati in Italia.\nA partire dalla met\u00e0 degli anni ottanta ha prodotto e diretto, insieme a Riccardo Truffarelli (gruppo 6 aprile, Perugia) numerosi documentari in Amazzonia, Costa Rica, Norvegia, Finlandia, Inghilterra, Italia per i programmi culturali della Rai3, tra cui Geo, Geo&amp;Geo, il Viaggiatore. Ha fondato la societ\u00e0 di produzione Imago Naturae insieme a Federica Chiozza e Alessandro Eusebi. Eusebi ha partecipato a viaggi e spedizioni in Alaska, Finlandia, Scozia, isole Shetland, Svezia, isola di Gotland, Estonia, Inghilterra lavorando sia alle riprese che al montaggio di numerosi video per il Wwf, Romanatura, ARP Lazio.\nHa scritto e firmato 6 speciali, tra il 2004 e il 2007, per la trasmissione Stella del Sud (Rai 1) in Etiopia, Tanzania, Amazzonia, Groenlandia, Norvegia, Mauritania.\nDipinge da oltre 50 anni. La ricerca pittorica, olio su tela e acquerello su carta, spazia tra l'astrattismo naturalistico e il verismo che si rif\u00e0 alla wildlife art anglosassone: dipingere dal vero animali e ambienti. Ha esposto ed espone in mostre collettive e personali in Italia e all'estero. \u00c8 socio onorario dell'Aipan (associazione italiana per l'arte naturalistica) ed \u00e8 tra i fondatori del progetto Ars et Natura, insieme ad un gruppo di artisti fra cui Concetta Flore, Federico Gemma, Graziano Ottaviani e Marco Preziosi, Stefano Maugeri e Ale Troisi. \nCoinvolto da sempre nella protezione e nella conservazione della natura \u00e8 stato tra i soci fondatori del Wwf Italia, consigliere nazionale della stessa associazione, nel 2002, ma anche, nei primi anni ottanta, di Legambiente e Lipu. \u00c8 direttore responsabile di Greenpeace News. \u00c8 stato insignito dal Presidente della Repubblica finlandese, signora Tarja Halonen, dell'ordine di Cavaliere della Rosa Bianca di Finlandia. Dal 2021 \u00e8 ambasciatore del Terzo Paradiso di Michelangelo Pistoletto. Vive tra Roma e Kuusamo, Finlandia del Nordest.\nMostre personali e collettive (parziale).\nL'Albero degli alberi, collettiva dell'Aipan (Associazione italiana per l'arte naturalistica), Orto Botanico di Villa Corsini. Roma, dicembre 2019\nLa Natura con gli occhi di Leonardo, collettiva dell'Aipan, Sala Espositiva Comunale Venaria Reale, giugno 2019\nKuusamon Taika, i 15 di Ars et natura, mostra e libro al Luontokuvakeskus di Kuusamo, 2017-2018\nLa natura in Maremma, Castiglione della Pescaia, villa Ximenes, 2017 con l'AIPAN"}
{"id": "3542319", "revid": "76963", "url": "https://it.wikipedia.org/wiki?curid=3542319", "title": "Ugo Ceseri", "text": "Biografia.\nNato a Firenze, debutta come attor giovane, in teatro, nella Compagnia di Ermete Novelli, poi recita con Ruggero Ruggeri, con Andreina Pagnani, Nino Besozzi e Armando Falconi. Nel 1931, Mario Camerini gli affida una piccola parte nel film \"Figaro e la sua grande giornata\", che sar\u00e0 il suo ingresso nel mondo della celluloide, dove apparir\u00e0 in circa 45 film, sino alla morte avvenuta nel 1940."}
{"id": "3542320", "revid": "1341291", "url": "https://it.wikipedia.org/wiki?curid=3542320", "title": "Freccia Vallone 2000", "text": "La Freccia Vallone 2000, sessantaquattresima edizione della corsa, si svolse il 12 aprile 2000 su un percorso di 198 km da Charleroi al muro di Huy. Fu vinta dall'italiano Francesco Casagrande, al traguardo con il tempo di 4h53'08\" alla media di 40,528\u00a0km/h.\nPartenza a Charleroi con 185 ciclisti di cui 104 portarono a termine il percorso."}
{"id": "3542321", "revid": "110157", "url": "https://it.wikipedia.org/wiki?curid=3542321", "title": "Mudro\u0148ovo", "text": "Mudro\u0148ovo (in ungherese \"\u00dajpuszta\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542322", "revid": "287204", "url": "https://it.wikipedia.org/wiki?curid=3542322", "title": "Mudronovo", "text": ""}
{"id": "3542323", "revid": "123202685", "url": "https://it.wikipedia.org/wiki?curid=3542323", "title": "Foden-NC", "text": "Il Foden-NC \u00e8 stato un modello di autobus a due piani costruito tra il 1975 e il 1978 dalla Foden Trucks di Sandbach e dalla Northern Counties di Wigan, Gran Bretagna.\nOrigine.\nLa principale attivit\u00e0 della Foden era legata alla costruzione di camion anche se in passato aveva realizzato anche dei telai da allestire. La Northern Counties era invece una societ\u00e0 specializzata nella costruzione di carrozzerie con le quali allestire telai prodotti da altre societ\u00e0. Al momento dell'avvio del progetto la British Leyland era il principale costruttore di autobus a due piani della Gran Bretagna con i suoi modelli Atlantean, Fleetline e Bristol VR. Il Foden-NC era concepito proprio per competere in questo mercato e quindi contro questi modelli.\nProgetto.\nIl Foden-NC era un progetto semi-integrale e questo significava che aveva un telaio che lo sosteneva anche se la carrozzeria aveva una sua capacit\u00e0 strutturale.\nLa trasmissione si dimostr\u00f2 debole con il cambio Allison che si rivel\u00f2 inefficiente mentre la trasmissione realizzata dalla Foden era soggetta a molte avarie. La \"Derby City Transport\" successivamente mont\u00f2 sul suo Foden-NC una trasmissione Voith proprio per risolvere questo problema.\nL'aspetto della carrozzeria prodotta dalla Northern Counties era molto simile a quella di altri modelli quali l'Atlantean e il Fleetline.\nProduzione.\nFurono completati solo sette veicoli. Uno di questi venne dotato di carrozzeria East Lancs al posto di quella Northern Counties. Un ottavo mezzo, parzialmente completato, venne utilizzato per le prove.\nI veicoli furono utilizzati dai seguenti operatori:\nI veicoli ebbero una vita lavorativa inferiore alla media. Due veicoli, il TUB 250R e il ROC 300R, sono stati conservati e sono arrivati ai giorni nostri grazie alle cure della \"Aintree Coachline\" di Liverpool."}
{"id": "3542324", "revid": "281779", "url": "https://it.wikipedia.org/wiki?curid=3542324", "title": "Kippe", "text": "La kippe \u00e8 una categoria di elementi della ginnastica artistica effettuati alle parallele asimmetriche, agli anelli, alla sbarra, alle parallele simmetriche e al corpo libero.\nMovimento simile a quello effettuato dagli atleti nel salto con l'asta, la kippe non richiede particolare forza fisica. Le varianti della kippe si dividono per attrezzi: "}
{"id": "3542326", "revid": "767487", "url": "https://it.wikipedia.org/wiki?curid=3542326", "title": "Agios Athanasios (Grecia)", "text": "Agios Athanasios () \u00e8 un ex comune della Grecia nella periferia della Macedonia Centrale di 14.387 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Chalkidona."}
{"id": "3542335", "revid": "3115", "url": "https://it.wikipedia.org/wiki?curid=3542335", "title": "Nesvady", "text": "Nesvady (in ungherese \"Naszvad\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542341", "revid": "129019", "url": "https://it.wikipedia.org/wiki?curid=3542341", "title": "F\u00e9nix Directo", "text": "F\u00e9nix Directo \u00e8 una societ\u00e0 assicuratrice spagnola che deve le sue origini all'azienda assicuratrice La Uni\u00f3n y El F\u00e9nix, la cui storia ebbe inizio nell'anno 1864. Tra il 1928 e il 1931 venne costruito a Madrid l'edificio La Uni\u00f3n y El F\u00e9nix Espa\u00f1ol, per accogliere una clinica propriet\u00e0 dell'omonima ditta.\nF\u00e9nix Directo divent\u00f2 operativa nel 1991, come filiale de \u201cLa Uni\u00f3n y El F\u00e9nix\u201d, con il nome di \u201cF\u00e9nix Autos\u201d, specializzandosi nel ramo aziendale delle assicurazioni automobilistiche ed utilizzando tecniche di gestione diretta per la commercializzazione dei propri prodotti.\nNel 1995, a causa della fusione/unione tra \u201cAGF Seguros\u201d e \u201cLa Uni\u00f3n y El F\u00e9nix\u201d, \u201cF\u00e9nix Autos\u201d cambia la propria denominazione sociale dando luogo a F\u00e9nix Directo, azienda che offre i propri servizi attraverso il collegamento telefonico e la rete Internet.\nAttualmente, dopo la fusione nel 1999 con Allianz, gruppo assicuratore e fornitore tedesco di servizi finanziari, F\u00e9nix Directo \u00e8 l'azienda spagnola del gruppo specializzata nella vendita diretta e gestione di assicurazioni automobilistiche e ciclomotori per telefono e Internet.\nLa ragione sociale di F\u00e9nix Directo \u00e8 a Madrid, in Ram\u00edrez de Arellano, 35."}
{"id": "3542346", "revid": "767487", "url": "https://it.wikipedia.org/wiki?curid=3542346", "title": "Okoli\u010dn\u00e1 na Ostrove", "text": "Okoli\u010dn\u00e1 na Ostrove (in ungherese \"Ekel\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542347", "revid": "205197", "url": "https://it.wikipedia.org/wiki?curid=3542347", "title": "Pallini (Calcidica)", "text": ""}
{"id": "3542348", "revid": "1543377", "url": "https://it.wikipedia.org/wiki?curid=3542348", "title": "Enrico di Badewide", "text": "Biografia.\nEnrico apparteneva ad una nobile famiglia residente a L\u00fcneburg, cos\u00ec chiamata presumibilmente dai suoi possedimenti a Bode presso Ebstorf (a nordovest di Uelzen).\nConte di Holstein e Stormarn.\nNel 1138 Enrico il Superbo, duca di Sassonia e Baviera del casato dei Welfen, venne proscritto dall'imperatore. Nuovo duca di Sassonia divenne l'ascanide Alberto I di Brandeburgo. Questi nomin\u00f2 Enrico di Badewide conte dello Holstein e Stormarn ed il precedente titolare Adolfo II di Schaumburg dovette cedere. Nell'inverno 1138/39 Enrico di Badewide, in una campagna di rappresaglia, devast\u00f2 il territorio dei Wagri, senza per\u00f2 occupare le loro rocche di Pl\u00f6n, L\u00fctjenburg ed Oldenburg (solo nell'estate del 1139 la ben fortificata rocca di Pl\u00f6n fu saccheggiata grazie al pieno spiegamento di forze dei soldati dello Holstein guidati dal loro \"Overbode\" Marcrado).\nConte di Wagria.\nNel 1139 Enrico il Superbo tent\u00f2 di saccheggiare nuovamente la Sassonia ma sorprendentemente mor\u00ec il 20 ottobre a Quedlinburg.\nTuttavia Enrico di Badewide dovette, sotto le pressioni di Adolfo II di Schauenburg, sgomberare i territori a nord dell'Elba e nella sua ritirata distrusse la fortezza comitale di Amburgo e quella di Segeberg. Dopo di che gli riusc\u00ec, senza pagare la somma corrispondente, di ottenere la Wagria, gi\u00e0 da lui saccheggiata poco prima e promessagli da Enrico il Superbo, da Gertrude, vedova dello stesso e madre di Enrico il Leone, la quale non era affatto ben disposta verso Adolfo II di Schauenburg.\nConte di Ratzeburg.\nNel maggio del 1142, dopo che Enrico il Leone era stato infeudato da Federico Barbarossa del ducato paterno di Sassonia, il duca trov\u00f2 una compensazione fra il conte Enrico di Badewide e Adolfo II di Schauenburg. Quest'ultimo ottenne lo Holstein e lo Stormarn e, pagando una determinata somma in denaro, la Wagria, mentre Enrico di Badewide ottenne la terra dei Polabi come nuova contea.\nLocalit\u00e0 principale era la obodrita Ratzeburg, che prese subito il nome di contea. Il duca Enrico conserv\u00f2 lo Elb\u00fcbergang (Ertheneburg) e lo Sadelbande (sud di Lauenburg).\nNell'estate del 1149 Enrico e Adolfo II presero parte ad una campagna di Enrico il Leone per la sottomissione degli abitanti dello Dithmarschen, una zona dello Schleswig-Holstein compresa fra il Mare del Nord, i fiumi Eider ed Elba ed il canale di Kiel. Come conseguenza Enrico fu, fino alla sua morte, un fido seguace del duca sassone.\nFino al 1154 Enrico di Badewide fu chiamato conte dei Polari (\"Comes Polaborum\") e subito dopo conte di Ratzeburg. Per la fondazione ex novo della diocesi di Ratzeburg egli le confer\u00ec come corredo una grande superficie di terra e cedette al nuovo vescovo Evermod l'isola sul lago di Ratzeburg nella vicinanza della rocca, per l'erezione del duomo della citt\u00e0, la dimora del vescovo e quella del capitolo.\nNel 1162 divenne anche rappresentante regio del vescovado Ratzeburg.\nDopo la sua morte gli successe come conte di Ratzeburg il figlio maggiore Bernardo. Questi fece scolpire nel Duomo di Ratzeburg una lapide in ricordo del padre ancor oggi visibile. Sulla pietra sono scolpite le seguenti parole (in lingua latina):\n\u00abAi tempi del re Corrado e del duca Enrico di Sassonia venne il conte Enrico a Ratzeburg e pose qui una solida base per il cristianesimo. La sua anima riposi in pace. Amen.\u00bb "}
{"id": "3542349", "revid": "287204", "url": "https://it.wikipedia.org/wiki?curid=3542349", "title": "Okolicna na Ostrove", "text": ""}
{"id": "3542350", "revid": "228333", "url": "https://it.wikipedia.org/wiki?curid=3542350", "title": "Virginia C. Andrews", "text": ""}
{"id": "3542354", "revid": "1272592", "url": "https://it.wikipedia.org/wiki?curid=3542354", "title": "Parrocchie della diocesi di Oppido Mamertina-Palmi", "text": "Le parrocchie della diocesi di Oppido Mamertina-Palmi sono 68. Il loro territorio \u00e8 compreso interamente nella citt\u00e0 metropolitana di Reggio Calabria (versante tirrenico) e corrisponde alla totalit\u00e0 del territorio che amministrativamente \u00e8 compreso nel circondario di Palmi e geograficamente nella piana di Gioia Tauro. Il territorio \u00e8 inoltre suddiviso in 4 vicariati (vedi mappa): Palmi, Oppido Mamertina-Taurianova, Polistena, Gioia Tauro-Rosarno.\nI seguenti dati sono aggiornati al 20 giugno 2011:\nVicariati.\nIl territorio della diocesi \u00e8 suddiviso in quattro vicariati:"}
{"id": "3542355", "revid": "287204", "url": "https://it.wikipedia.org/wiki?curid=3542355", "title": "Patince", "text": "Patince (in ungherese \"Path\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542357", "revid": "287204", "url": "https://it.wikipedia.org/wiki?curid=3542357", "title": "Pribeta", "text": "Pribeta (in ungherese \"Perbete\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542363", "revid": "767487", "url": "https://it.wikipedia.org/wiki?curid=3542363", "title": "Radva\u0148 nad Dunajom", "text": "Radva\u0148 nad Dunajom (in ungherese \"Dunaradv\u00e1ny\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542364", "revid": "287204", "url": "https://it.wikipedia.org/wiki?curid=3542364", "title": "Radvan nad Dunajom", "text": ""}
{"id": "3542373", "revid": "21880", "url": "https://it.wikipedia.org/wiki?curid=3542373", "title": "Area Marina Protetta Isole Ciclopi", "text": ""}
{"id": "3542375", "revid": "767487", "url": "https://it.wikipedia.org/wiki?curid=3542375", "title": "Sokolce", "text": "Sokolce (in ungherese \"Lakszak\u00e1llas\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542383", "revid": "1543377", "url": "https://it.wikipedia.org/wiki?curid=3542383", "title": "Gerardo de Grenier", "text": "Guglielmo di Tiro lo menziona nel 1124, 1146 e 1154 chiamandolo per\u00f2, per ragioni sconosciute, Eustachio (II) il giovane, egli appare inoltre con il nome di Gerarado in vari atti del Regno di Gerusalemme tra il 1147 ed il 1164; ci\u00f2 ha portato alcuni studiosi a suggerire che Eustachio I avesse avuto pi\u00f9 di due figli.\nViene citato per l'ultima volta come testimone in un documento del 15 marzo 1165, ma suo figlio non compare negli atti fino al 4 febbraio 1171, nessun signore di Sidone compare in questo intervallo di tempo, successivo alla morte di Gerardo; sembra quindi possibile che Eustachio II e Gerardo siano stati due successivi signori di Sidone.\nBiografia.\nEra il figlio maggiore di Eustachio I (Granarius, de Grenier o d'Agrain) e di Emma di Chocques.\nAlla morte del padre, avvenuta il 15 giugno 1123, eredit\u00f2 la Signoria di Sidone, uno dei principali feudi del Regno di Gerusalemme.\nGerardo tolse un feudo ad uno dei suoi vassalli, contestando il suo diritto a possederlo, ma il re Amalrico I intervenne per ribaltare la situazione a favore del vassallo.\nNel 1153, nel corso dei combattimenti per la conquista di Ascalona, era al comando di una quindicina di galee della flotta cristiana che bloccava l'ingresso del porto, ma non os\u00f2 attaccare la flotta egiziana che, dotata di una schiacciante superiorit\u00e0 numerica, riusc\u00ec a forzare il blocco ed a portare soccorso agli assediati.\n\u00c8 noto per aver guidato diverse squadre corsare che, per ottenere un riscatto, catturavano le navi musulmane ma, si dice, anche molte navi cristiane.\nDa sua moglie Agnese di Bures, sorella di Guglielmo II di Bures, Principe di Galilea, ebbe:"}
{"id": "3542385", "revid": "287204", "url": "https://it.wikipedia.org/wiki?curid=3542385", "title": "Sv\u00e4t\u00fd Peter", "text": "Sv\u00e4t\u00fd Peter (in ungherese \"Kom\u00e1romszentp\u00e9ter\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542386", "revid": "287204", "url": "https://it.wikipedia.org/wiki?curid=3542386", "title": "Svaty Peter", "text": ""}
{"id": "3542392", "revid": "767487", "url": "https://it.wikipedia.org/wiki?curid=3542392", "title": "\u0160rob\u00e1rov\u00e1", "text": "\u0160rob\u00e1rov\u00e1 (in ungherese \"Szilash\u00e1za\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542393", "revid": "287204", "url": "https://it.wikipedia.org/wiki?curid=3542393", "title": "Srobarova", "text": ""}
{"id": "3542395", "revid": "1573940", "url": "https://it.wikipedia.org/wiki?curid=3542395", "title": "Mopsus", "text": "Mopsus \u00e8 un genere di ragni appartenente alla famiglia Salticidae.\nCaratteristiche.\nLe femmine raggiungono i 12 millimetri di lunghezza, per dimensioni sono i pi\u00f9 grandi salticidi australiani. I maschi sono vivacemente colorati e decorati da strisce in forma di \"baffi\" laterali di colore bianco, che si innalzano sopra ciuffi di peli neri.\nLe femmine non hanno sovrapposizioni di peli e ciuffi ma hanno la \"pars cephalica\" a guisa di una maschera rossa e bianca.\nEtologia.\nQuesti ragni mostrano comportamenti complessi, simili a quelli del genere Phidippus, in particolare (\"P. johnsoni\", \"P. femoratus\") e \"Portia fimbriata\", tanto che potrebbe trattarsi di un caso di evoluzione convergente.\nTipico \u00e8 il corteggiamento e l'accoppiamento: se la femmina \u00e8 lontana dalla sua tela, si osserva un comportamento comune ad altre specie di ragni; se all'interno della tela il comportamento \u00e8 pressoch\u00e9 uguale a quello di \"P. johnsoni\". Come altri salticidi, il maschio adulto vive con una femmina subadulta in una tela adiacente finch\u00e9 questa non diventa adulta, poi in una tela con altri maschi maturi.\nDistribuzione.\nL'unica specie oggi nota di questo genere \u00e8 stata rinvenuta in Australia orientale (Queensland e Nuovo Galles del Sud) e Nuova Guinea.\nTassonomia.\nA dicembre 2010, si compone di una specie:"}
{"id": "3542396", "revid": "110157", "url": "https://it.wikipedia.org/wiki?curid=3542396", "title": "T\u00f4\u0148", "text": "T\u00f4\u0148 (in ungherese \"Tany\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542404", "revid": "767487", "url": "https://it.wikipedia.org/wiki?curid=3542404", "title": "Tr\u00e1vnik", "text": "Tr\u00e1vnik (in ungherese \"Kom\u00e1romf\u00fcss\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542405", "revid": "298229", "url": "https://it.wikipedia.org/wiki?curid=3542405", "title": "Youssef Saad Kamel", "text": ""}
{"id": "3542410", "revid": "1305772", "url": "https://it.wikipedia.org/wiki?curid=3542410", "title": "Cicloeptatriene", "text": "Il cicloeptatriene \u00e8 un cicloalchene con formula C7H8. A temperatura ambiente si presenta in forma liquida e trova utilizzo come ligando in chimica metallorganica e nella sintesi organica. Il cicloeptatriene non \u00e8 un composto aromatico, dato che l'atomo di carbonio del gruppo CH2 non \u00e8 planare.\nSintesi.\nIl cicloeptatriene fu sintetizzato la prima volta da Albert Ladenburg nel 1881 mediante la decomposizione della tropina. La struttura venne dimostrata attraverso la sintesi di Richard Willst\u00e4tter nel 1901. Questa sintesi partiva dal cicloeptanone e stabil\u00ec la struttura ciclica con 7 atomi di carbonio del composto.\nIl cicloeptatriene pu\u00f2 essere ottenuto in laboratorio tramite reazione fotochimica del benzene col diazometano o la pirolisi del prodotto di addizione di cicloesene e diclorocarbene. Un'altra reazione classica per la sintesi di derivati del cicloeptatriene consiste nellallargamento dell'anello di Buchner\", in cui vengono fatti reagire benzene e diazoacetato di etile per dare il corrispondente acido carbossilico del norcaradiene, che ad elevate temperature d\u00e0 un riarrangiamento con espansione del ciclo formando l'estere etilico dell'acido carbossilico del cicloeptatriene.\nReazioni.\nLa rimozione di uno ione idruro dal ponte metilenico (--) porta alla formazione di un catione planare e aromatico chiamato tropilio. Un modo pratico per ottenere questo catione consiste nell'utilizzo di PCl5 come agente ossidante. Il cicloeptatriene si comporta come un diene nelle reazioni di Diels-Alder. Comportandosi da ligando forma molti complessi metallici, come ad esempio Cr(CO)3(C7H8).\nUtilizzo nei laser.\nIl cicloottatetraene e il cicloeptatriene sono utilizzati come quencher dello stato di tripletto nei laser a coloranti alla rodamina 6G."}
{"id": "3542412", "revid": "110157", "url": "https://it.wikipedia.org/wiki?curid=3542412", "title": "Ve\u013ek\u00e9 Kosihy", "text": "Ve\u013ek\u00e9 Kosihy (in ungherese \"Nagykeszi\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542413", "revid": "212348", "url": "https://it.wikipedia.org/wiki?curid=3542413", "title": "Charles Boustany", "text": "Biografia.\nBoustany nacque in una famiglia di origini libanesi; il padre era il coroner della Parrocchia di Lafayette e lui crebbe insieme a nove fratelli e sorelle.\nDopo gli studi all'Universit\u00e0 della Louisiana, Boustany divenne un cardiochirurgo e ottenne un posto in un grande ospedale di New Orleans.\nNel 2004 Boustany si candid\u00f2 alla Camera dei Rappresentanti e affront\u00f2 ai ballottaggi l'ex sindaco di Lake Charles, la democratica Willie Mount. Alla fine Boustany sconfisse la Mount con il 55% dei voti contro il suo 45% e approd\u00f2 al Congresso.\nBoustany fu poi riconfermato per altri mandati negli anni successivi. Nel 2012 cambi\u00f2 distretto e concorse per la rielezione contro il collega in carica Jeff Landry. Boustany riusc\u00ec a battere Landry, anche se fu necessario un ballottaggio.\nNel 2016 non chiese la rielezione alla Camera, candidandosi invece al Senato. Tuttavia i voti raccolti nelle primarie non gli consentirono di accedere al ballottaggio e fu cos\u00ec costretto a lasciare il Congresso dopo dodici anni."}
{"id": "3542414", "revid": "287204", "url": "https://it.wikipedia.org/wiki?curid=3542414", "title": "Velke Kosihy", "text": ""}
{"id": "3542415", "revid": "648716", "url": "https://it.wikipedia.org/wiki?curid=3542415", "title": "Duncan Kibet", "text": "Competizioni internazionali.\n2013"}
{"id": "3542425", "revid": "6923", "url": "https://it.wikipedia.org/wiki?curid=3542425", "title": "Michele Allemandi", "text": "Biografia.\nCoinvolto nei moti rivoluzionari del 1821, rimase in esilio per ventotto anni. La Svizzera fu l'ultima tappa del suo peregrinare e nella Confederazione fece una brillantissima carriera militare tanto da essere promosso al grado di colonnello dell'esercito. Nel 1848 con lo scoppio della prima guerra di indipendenza italiana abbandon\u00f2 la sua carriera e si present\u00f2 a Milano presso il Governo provvisorio offrendo la sua esperienza a servizio dell'unit\u00e0 d'Italia. Il 1\u00ba aprile, per tramite del comandante generale dei Corpi Volontari Lombardi, Teodoro Lechi, fu nominato generale comandante dei volontari impegnati sul lago di Garda e nella progettata invasione del Trentino.\nCondusse malamente la campagna militare a tal punto che fu esonerato dal servizio sostituito dal generale Giacomo Durando e assegnato successivamente allo stato maggiore della Divisione \"Lombarda\" del generale Gerolamo Ramorino dell'esercito piemontese.\nScrisse le sue memorie pubblicate nel 1849 col titolo de \"I volontari in Lombardia e nel Tirolo\", nelle quali difese il suo comportamento accusando i suoi superiori e il Governo provvisorio di Milano.\nMor\u00ec a Basilea nel 1858."}
{"id": "3542429", "revid": "827882", "url": "https://it.wikipedia.org/wiki?curid=3542429", "title": "Virt (Slovacchia)", "text": "Virt (in ungherese \"Virt\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3542434", "revid": "37401", "url": "https://it.wikipedia.org/wiki?curid=3542434", "title": "Se otto ore son troppo poche", "text": ""}
{"id": "3542439", "revid": "212348", "url": "https://it.wikipedia.org/wiki?curid=3542439", "title": "Maratona di Rotterdam", "text": "La maratona di Rotterdam \u00e8 una corsa podistica che si tiene ogni anno a Rotterdam dal 1981. Dall'edizione del 1984 viene organizzata nel mese di aprile.\nQuesta maratona produce generalmente tempi molto rapidi per la distanza, grazie al tracciato molto piatto ed alle condizioni meteorologiche solitamente ideali. Ha fatto eccezione l'edizione del 2007, che venne cancellata per un'ondata di caldo (34 \u00b0C) straordinaria per quel periodo dell'anno.\nIl record del tracciato di William Kipsang, del 2008, di 2:05:49 venne superato l'anno successivo da Duncan Kibet, che corse con il terzo miglior tempo di sempre sulla distanza, in 2:04:27."}
{"id": "3542440", "revid": "298229", "url": "https://it.wikipedia.org/wiki?curid=3542440", "title": "Tianna Bartoletta", "text": "Nel lungo \u00e8 stata campionessa olimpica a e campionessa mondiale ad e . Ha conquistato inoltre due titoli olimpici della staffetta 4\u00d7100 metri ai Giochi olimpici di e Rio de Janeiro 2016. Di quest'ultima specialit\u00e0 detiene, insieme ad Allyson Felix, Bianca Knight e Carmelita Jeter, il record mondiale, stabilito il 10 agosto 2012 a Londra durante la finale dei Giochi olimpici.\nBiografia.\nTianna Bartoletta ha frequentato l\"'Elyria High School\" in Ohio prima di entrare nell'Universit\u00e0 del Tennessee, dove ha gareggiato nel salto in lungo e nella velocit\u00e0 dal 2004 al 2005. Nel 2005 ha vinto nel salto in lungo i titoli Southeastern Conference (S.E.C.) e National Collegiate Athletic Association (NCAA), sia outdoor che indoor. Nell'agosto dello stesso anno ha conquistato la medaglia d'oro ai Mondiali di Helsinki, con un nuovo personale nel salto in lungo di 6,89 m. Il 17 agosto 2016 si \u00e8 aggiudicata la medaglia d'oro nel salto in lungo ai Giochi olimpici di Rio de Janeiro con il nuovo record personale di 7,17 m."}
{"id": "3542448", "revid": "6923", "url": "https://it.wikipedia.org/wiki?curid=3542448", "title": "Miss Universo 1968", "text": "Miss Universo 1968, diciassettesima edizione di Miss Universo, si \u00e8 tenuta presso il Miami Beach Auditorium di Miami, negli Stati Uniti d'America il 13 luglio 1968. L'evento \u00e8 stato presentato da Bob Barker. Martha Vasconcellos, Miss Brasile, \u00e8 stata incoronata Miss Universo 1968."}
{"id": "3542457", "revid": "400518", "url": "https://it.wikipedia.org/wiki?curid=3542457", "title": "Sestina musicale", "text": ""}
{"id": "3542461", "revid": "1745361", "url": "https://it.wikipedia.org/wiki?curid=3542461", "title": "Traduzione metatestuale", "text": "La traduzione metatestuale \u00e8 uno dei tipi di traduzione individuati dal semiologo estone Peeter Torop nell'ambito della traduzione totale, insieme alla traduzione testuale, alla traduzione intertestuale e intestuale e alla traduzione deverbalizzante. Egli definisce questo tipo di traduzione come \u201cla traduzione di un testo intero in una cultura\u201d. Ci\u00f2 significa che un testo tradotto \u00e8 sempre accompagnato da un apparato di strumenti metacomunicativi, come manuali, recensioni, citazioni e cos\u00ec via, che possono avere vita autonoma rispetto al prototesto. Non solo, questi metatesti permettono al lettore di interpretare il prototesto, diventandone una lettura complementare, preventiva o una rilettura.\nDescrizione e analisi.\nSecondo Torop, un prototesto in forma tradotta acquisisce alcune nuove funzioni e ne perde di vecchie nella cultura ricevente. Poich\u00e9 per\u00f2 la traduzione \u00e8 intesa come processo totale, a una traduzione testuale si accompagna una traduzione metatestuale, che pu\u00f2 anche accompagnarsi a qualsiasi altro testo. \u00c8 anche possibile che una traduzione metatestuale esca prima della traduzione testuale: un esempio di questo caso pu\u00f2 essere un articolo su un quotidiano.\nCitando Popovi\u010d, Torop afferma che \u201cnon c'\u00e8 comunicazione senza metacomunicazione\u201d, perci\u00f2 il testo creato pu\u00f2 essere utilizzato come testo base da molte persone: critici, insegnanti e cos\u00ec via, che possono creare metatesti. Nonostante siano testi di generi anche molto diversi fra loro, questi metatesti hanno un rapporto con il prototesto cui si riferiscono. Questo rapporto pu\u00f2 essere:\nTutti i prototesti e i metatesti, inoltre, prendono parte ai processi culturali e politici e formano un sistema che funziona a livello della vita letteraria, della cultura letteraria e della politica culturale. La loro somma inoltre forma la cultura testuale, e un modo per analizzare il ruolo di testi e metatesti consiste nel considerare il metatesto subordinato alla nuova cultura, quindi prende parte ai processi d'interferenza. Per questo motivo, nell'ambito della traduzione totale, la traduzione metatestuale deve obbedire ad alcune regole imposte dalla cultura testuale, che funge da memoria culturale. All'interno della cultura testuale, trova poi spazio la cultura del testo tradotto, che funge da lettura preventiva. La traduzione metatestuale, per\u00f2, pu\u00f2 fungere sia da lettura preventiva che da lettura supplementare, e tra i due tipi di lettura c'\u00e8 una certa differenza: la prima, che consiste nella lettura senza il metatesto, indica che il lettore vuole incontrare il testo altro. La seconda, invece, presuppone l'esistenza del metatesto (o dei metatesti), che fungono da \u00abistruzioni per l'uso\u00bb della lettura.\nIl carattere della traduzione metatestuale, intesa da Torop come processo, riflette il livello di una cultura, e uno degli indicatori della cultura traduttiva \u00e8 la presenza di traduzioni metatestuali e il loro inserimento nella cultura. Questo processo riguarda dunque non solo singoli testi, ma anche generi letterari e intere letterature.\nInfine, dal punto di vista sociologico, \u00e8 bene ricordare che accanto a una metacomunicazione naturale ci pu\u00f2 essere una metacomunicazione artificiosa, che non riflette il reale livello di introduzione di un testo in una cultura. Per questo motivo, mentre si analizza la metacomunicazione, si deve ricordare che i metatesti compaiono per cause diverse, anche se al loro interno si possono riscontrare delle regolarit\u00e0."}
{"id": "3542466", "revid": "610351", "url": "https://it.wikipedia.org/wiki?curid=3542466", "title": "Miss Mondo 1968", "text": "Miss Mondo 1968, la diciottesima edizione di Miss Mondo, si \u00e8 tenuta il 14 novembre 1969, presso il Royal Albert Hall di Londra. Il concorso \u00e8 stato presentato da Michael Aspel. Penelope Plummer, rappresentante dell'Austrialia \u00e8 stata incoronata Miss Mondo 1968."}
{"id": "3542476", "revid": "767487", "url": "https://it.wikipedia.org/wiki?curid=3542476", "title": "Momenti fatali", "text": "Momenti fatali. Quattordici miniature storiche (titolo originale \"Sternstunden der Menschheit. Vierzehn historische Miniaturen\") \u00e8 un saggio storico del 1927 dello scrittore austriaco Stefan Zweig. Il saggio si compone di 14 \"miniature\" che si propongono di raccontare in forma quasi narrativa alcuni momenti cruciali della storia dell'umanit\u00e0. Le due ultime miniature, \"Cicerone\" e \"Il fallimento di Wilson\", sono state aggiunte all'edizione del volume pubblicata nel 1940."}
{"id": "3542477", "revid": "765341", "url": "https://it.wikipedia.org/wiki?curid=3542477", "title": "Miss International 1968", "text": "Miss International 1968, ottava edizione di Miss International, si \u00e8 tenuta presso Tokyo, in Giappone, il 9 ottobre 1968. La brasiliana Maria da Gloria Carvalho \u00e8 stata incoronata Miss International 1968."}
{"id": "3542480", "revid": "767487", "url": "https://it.wikipedia.org/wiki?curid=3542480", "title": "Thomas Jefferson (film)", "text": "Thomas Jefferson \u00e8 un film documentario dedicato alla vita del terzo Presidente degli Stati Uniti d'America. Il film \u00e8 uscito nel 1997 ed \u00e8 stato prodotto dal regista statunitense Ken Burns.\nTrama.\nIl film parla del percorso di Thomas Jefferson dall'America coloniale, dalla Virginia dei campi di cotone in cui \u00e8 nato, da nobili origini, la sua passione per la politica fino all'ingresso nella scena diplomatica internazionale e alla presidenza del Paese."}
{"id": "3542481", "revid": "599013", "url": "https://it.wikipedia.org/wiki?curid=3542481", "title": "Antonio Arcioni", "text": "Biografia.\nNacque nel 1811 a Corzoneso, un comune della Valle di Blenio nel Canton Ticino in Svizzera, da un'antica famiglia patrizia ticinese, ma da giovane visse a Milano.\nDi sentimenti repubblicani fu un fervido seguace di Giuseppe Mazzini, dopo aver combattuto nel 1832 come ufficiale in Portogallo, dal 1834 al 1844 in Spagna tra le file dei Costituzionali contro i Carlisti, ove fu decorato dell'Ordine di Isabella la Cattolica, e Svizzera nel 1847 contro i cantoni del Sonderbund, allo scoppio della prima guerra di indipendenza italiana del 1848 corse a Como ove assunse il comando di un corpo di volontari formato da 1.500 ticinesi con lo scopo di sostenere la rivolta antiaustriaca del Governo provvisorio di Milano.\nNominato colonnello dei Corpi Volontari Lombardi combatt\u00e9 in Trentino nel corso della sfortunata invasione volta alla conquista di Trento. In seguito a dissensi sorti con il generale Michele Allemandi riguardanti la condotta delle operazioni, Arcioni ritorn\u00f2 in Svizzera. Nel 1849, con il grado di generale comandante della Legione dell'emigrazione italiana, prese parte alla difesa della Repubblica Romana meritandosi gli elogi di Giuseppe Garibaldi.\nNel 1855 fu eletto deputato liberale al Gran Consiglio ticinese. Mor\u00ec a Dongio nel 1859.\nA Arcioni sono state dedicate alcune vie in Italia e in Canton Ticino infatti una via a Roma nel quartiere Gianicolense, una ad Albate (CO), una via a Velletri (RM), una a Lugano nel quartiere di Br\u00e8-Aldesago, una a Locarno e una a Bellinzona portano il suo nome."}
{"id": "3542483", "revid": "1632387", "url": "https://it.wikipedia.org/wiki?curid=3542483", "title": "Regole di regata della vela", "text": "Le Regole di regata della vela (comunemente \"Regolamento di regata\" o \"Regolamento ISAF\", in inglese \"Racing Rules of Sailing\") sono una serie di regole pubblicate ogni quattro anni dalla Federazione Internazionale della Vela (anche ISAF, acronimo del nome inglese International Sailing Federation) atte a regolamentare in maniera uniforme e su scala mondiale le competizioni veliche. La versione in vigore \u00e8 stata revisionata nel 2021.\nStoria.\nFino al 1870 non esisteva un corpo di regole comune nello sport della vela. Anche su scala nazionale, ogni yacht-club aveva le proprie regole. In un'epoca di grande popolarit\u00e0 delle sfide tra yacht club diversi divenne sempre pi\u00f9 evidente la necessit\u00e0 di una serie di regole comuni. Nonostante i numerosi tentativi di realizzazione di un'unica raccolta di regole, solo nel 1868 il Royal Victoria Yacht Club organizz\u00f2 lo Yacthing Congress, al quale parteciparono 23 delegati provenienti da 14 club e durante il quale fu redatta da un sotto-comitato una raccolta di tutte le norme di tutti gli yacht club. La bozza sviluppata e adottata meno di un anno dopo dalla commissione, tuttavia, incontr\u00f2 fiera resistenza e fu ampiamente criticata, per poi essere abbandonata.\nNumerose altre associazioni nacquero per far fronte al crescente bisogno di regole uniformi, ma le norme proposte furono di volta in volta rifiutate. Finalmente, nel 1881 fu sviluppato un set di regole valide per le acque britanniche allorch\u00e9 il Royal Thames Yacht Club, il Royal Yacht Squadron (di questi due era all'epoca commodoro il Principe del Galles Albert Edward) e il New Thames Yacht Club entrarono nella yacht Racing Association.\nTuttavia, queste regole non potevano ancora essere \"universali\", in quanto sussistevano differenze tra i sistemi di misura inglesi, europei e nordamericani tali che barche di nazioni differenti non potessero gareggiare in maniera equivalente. Per ovviare a questo problema, nel 1906 fu tenuta una conferenza internazionale per stabilire delle unit\u00e0 di misura standard almeno a livello europeo. Esse sono tuttora usate in svariate classi.\nGli intervenuti alla conferenza (provenienti da Austria-Ungheria, Danimarca, Finlandia, Francia, Germania, Gran Bretagna, Paesi Bassi e Belgio, Italia, Norvegia, Spagna, Svezia, e Svizzera) si unirono nell'International Yacht Racing Union e istituirono una serie di regole di regata partendo da quelle del 1881.\nPi\u00f9 tardi, nel 1929, dei delegati della North American Yacht Racing Union parteciparono alla stesura delle regole per evitare che ci fossero differenze tra le regole in uso in Nord America e quelle internazionali e che le une non venissero cambiate senza informare la controparte. Per avere un regolamento veramente universale si dovette aspettare il 1960.\nStruttura.\nIl volume completo comprende:\nLe regole.\nIl regolamento stabilisce precise norme per ogni aspetto della regata, comprendendo, tre le altre, le regole di governo e di diritto di rotta (simili alle norme generali di diritto di rotta ma molto pi\u00f9 complesse e articolate), quelle concernenti le varie procedure (procedura di partenza, di protesta, ecc) e quelle che regolano le penalit\u00e0. Altre prescrizioni (per lo pi\u00f9 contenute nelle appendici) riguardano l'assegnazione dei punteggi, la redazione del bando e delle istruzioni di regata, alcune procedure particolari in caso di gravi violazioni.\nCiascuna regola \u00e8 identificata da un numero progressivo, con i suoi sotto-punti. Gli elenchi sono generalmente ordinati con lettere minuscole. Per esempio, la Regola 1 tratta della sicurezza in generale, la regola 1.2 specifica le prescrizioni sulla disponibilit\u00e0 a bordo di equipaggiamenti salvagente e di mezzi di soccorso pronti all'uso; la regola 18.1c identifica la terza clausola della regola 18.1; e cos\u00ec via. Le regole contenute nelle appendici vengono identificate dalla lettera dell'appendice che le contiene e il numero progressivo all'interno dell'appendice stessa.\nTrattandosi di prescrizioni alle volte inadatte alle caratteristiche tecniche di alcune classi veliche, alle condizioni meteomarine e topografiche specifiche per ciascuna regata o al livello tecnico medio dei partecipanti a una manifestazione, le norme del regolamento possono essere modificate dalle prescrizioni dell'autorit\u00e0 nazionale competente (per l'Italia \u00e8 la FIV, Federazione Italiana della Vela), dalle regole di classe (specifiche norme per ciascuna classe velica o di stazza) e dalle istruzioni di regata (regole valide per un'unica manifestazione o regata), tutto nei limiti di quanto stabilito dal Regolamento stesso con una regola specifica. L'ISAF pubblica periodicamente un \"Libro dei casi\", che raccoglie le interpretazioni (valide come prescrizioni ufficiali) delle regole per favorirne l'interpretazione e l'applicazione. Con lo stesso fine, vengono pubblicati anche il \"Call Book for Match Racing\" e il \"Call Book for Team Racing\", validi rispettivamente per i match race e per i match a squadre.\nPrincipi fondamentali.\nLe regole prevedono due principi fondamentali:\nParte 1 - Regole fondamentali.\nNella prima parte vengono fissati alcuni principi di sicurezza (Regola 1) e di correttezza sportiva (Regole 2-5).\nParte 2 - Quando le barche si incontrano.\nLe Regole della Parte 2, riguardanti il diritto di rotta e il passaggio di boe e ostacoli, non si applicano nel caso di incontro tra una barca che si sta attenendo alle Regole di regata e una che non lo stia facendo (inteso ovviamente come il non essere in regata): in tal caso si applicano le regole internazionali o quelle governative relative agli abbordi in mare.\nVengono previste, com'\u00e8 ovvio, tutte le possibilit\u00e0:\nLe regole da 14 a 17 limitano in vario modo l'applicazione delle regole precedenti, prescrivendo ad esempio che se una barca con diritto di rotta cambia rotta deve lasciare all'altra barca lo spazio per tenersi discosta. In tal modo si evitano situazioni in cui una barca con diritto di rotta, per rallentare o far assegnare una penalit\u00e0 a una barca che deve tenersi discosta, compia una manovra cos\u00ec improvvisa che la seconda barca non riesca a tenersi discosta.\nUn'altra sezione della Parte 2 \u00e8 dedicata a boe ed ostacoli:\nL'ultima sezione della Parte 2 regola i casi particolari, tra questi:\nParte 3 - Conduzione di una regata.\nNella terza parte del regolamento vengono definite tutte le procedure necessarie al compimento della regata. In particolare:\nLa regola 28 stabilisce come va percorso il campo di regata: le istruzioni di regata descrivono il percorso, le barche devono partire, navigare lungo il percorso e arrivare, lasciando le boe che iniziano, delimitano o concludono il tratto di percorso che sta percorrendo sul lato prescritto. Le boe che non corrispondono a questa definizione possono essere lasciate su un lato qualsiasi. Una barca ha regatato correttamente lungo il percorso quando un filo che ripercorra il tragitto della barca:\nUna barca pu\u00f2 correggere qualsiasi errore relativo a queste prescrizioni prima di finire la regata.\nParte 4 - Altri obblighi quando in regata.\nLe regole della parte 4 disciplinano la conduzione della regata per quanto riguarda sicurezza, correttezza sportiva, conduzione tecnica della barca, ecc.\nParte 5 - Proteste, riparazioni, udienze, cattiva condotta ed appelli.\nLa prima sezione stabilisce, con le regole da 60 a 62, le modalit\u00e0 di presentazione di una protesta o riparazione.\nLa protesta e la riparazione sono i due modi attraverso i quali a una o pi\u00f9 barche contemporaneamente possono essere assegnate una penalit\u00e0 (di punteggio e/o squalifica) o una riparazione. La riparazione consiste nel riconoscere una disparit\u00e0 o svantaggio subiti da una barca (dovuti a un errore di uno dei Comitati o dell'autorit\u00e0 organizzatrice, a danni o gravi lesioni causati dalla violazione da parte di un'altra barca di una regola della parte 2 o da parte di un altro mezzo obbligato a tenersi discosto, all'attuazione della regola 1.1 nei confronti di un'altra barca o equipaggio) e aggiustare il punteggio in modo equo per tutte le barche danneggiate o svantaggiate (anche quelle che non abbiano chiesto riparazione), tenendo anche in considerazione l'eventualit\u00e0 di annullare la prova. Protesta e riparazione possono essere presentate da una barca, da un comitato di regata o da un comitato per le proteste. Un'azione in seguito alla violazione della regola 69.1 non pu\u00f2 essere sollecitata da una barca, ma \u00e8 prerogativa del comitato di regata (che pu\u00f2 segnalare la violazione al comitato per le proteste) e del comitato per le proteste (che agir\u00e0 materialmente in osservazione di quanto prescritto dalla regola stessa). Il comitato di regata \u00e8 obbligato a protestare una barca nel caso in cui riceva un rapporto a norma delle regole 43.1c o 78.3. Un comitato per le proteste pu\u00f2 anche protestare una barca se nell'ambito di un'udienza per una protesta valida emerga il coinvolgimento di una barca non protestata la quale si ritiene che possa aver violato una regola. In ogni caso, un comitato di regata o per le proteste non potranno avanzare una protesta in seguito all'acquisizione di elementi da una protesta non valida. Proteste e riparazioni vanno presentate in forma scritta (tramite la compilazione degli appositi moduli) al comitato per le proteste entro un tempo limite da fissarsi attraverso le istruzioni di regata. Se le istruzioni non specificano alcun tempo limite esso \u00e8 fissato a due ore dall'arrivo dell'ultima barca in regata (regola 61.3).\nLa protesta va segnalata alla barca protestata alla prima ragionevole occasione, a voce ed esponendo una bandiera rossa (sono esentate dall'obbligo di bandiera rossa le barche sotto i sei metri di scafo) che andr\u00e0 tenuta issata fino a quando non sar\u00e0 pi\u00f9 in regata. Se dall'incidente non derivano danni o lesioni evidenti la barca protestante \u00e8 esentata dall'obbligo di segnalazione immediata, purch\u00e9 la barca protestata sia informata del fatto entro il tempo limite).\nLa sezione B stabilisce, con le regole da 63 a 68, le modalit\u00e0 delle udienze.\nUna barca o concorrente non possono essere penalizzati senza udienza, tranne per quanto prescritto dalle regole 30.2, 30.3, 67, 69, A5 e P2. Non si pu\u00f2 prendere una decisione in tema di riparazioni senza udienza. Tutte le proteste e richieste di riparazione (a meno che non sia permesso ritirarle) consegnate all'ufficio di regata devono essere esaminate. Tutte le parti hanno diritto a essere presenti all'udienza e a un tempo per prepararsi a essa. I rappresentanti (salvo particolari disposizioni del comitato) di una barca devono essere stati a bordo al momento dell'incidente se la regola violata appartiene alla parte 2, 3 o 4. I testimoni che non stiano facendo una deposizione devono essere esclusi dall'udienza. Un'udienza pu\u00f2 essere tenuta anche in assenza di una delle parti, ma se questa \u00e8 assente per motivi irrevocabili l'udienza pu\u00f2 essere riaperta. Se l'udienza \u00e8 tenuta a norma della regola 69 il comitato pu\u00f2 tenere l'udienza ugualmente, ma il fatto andr\u00e0 messo a verbale. Un membro del comitato di protesta che sia parte interessata nell'udienza pu\u00f2 comparire come testimone, ma non pu\u00f2 prendere ulteriormente parte all'udienza. Inoltre, non appena un membro del comitato per le proteste venga a conoscenza di un proprio interesse personale nell'udienza deve farlo sapere il pi\u00f9 presto possibile (lo stesso vale per il concorrente che lo venga a sapere riguardo a un membro del comitato). L'invalidit\u00e0 di una protesta (verificata nella fase preliminare dell'udienza) comporta la chiusura dell'udienza.\nA una barca che abbia violato una regola pu\u00f2 essere assegnata come penalit\u00e0 una squalifica, a meno che non abbia eseguito mentre in regata un'altra penalit\u00e0 applicabile. Tuttavia, la penalit\u00e0 in regata non conta se la squalifica prevista per la violazione in questione non \u00e8 scartabile. Inoltre, se una barca ha violato una regola a causa della violazione da parte di un'altra barca, la prima sar\u00e0 esentata dall'eseguire penalit\u00e0 e non potr\u00e0 essere penalizzata in fase di udienza. Infine, se una barca viola una regola quando non in regata la penalizzazione le sar\u00e0 assegnata nella regata pi\u00f9 prossima nel tempo al momento della violazione.\nA udienza terminata, il comitato per le proteste deve comunicare alle parti interessate l'esito dell'udienza stessa, specificando i fatti accertati, le regole applicabili, la decisione presa e le eventuali penalit\u00e0 inflitte o riparazioni concesse. Inoltre, ogni parte dell'udienza pu\u00f2 richiedere per iscritto le informazioni di cui sopra e ha diritto a ottenerle in forma scritta, se necessario, grafica.\nLa sezione C, costituita unicamente dalla regola 69 e dai suoi sotto-punti, determina la procedura da seguire per l'imputazione di comportamento gravemente sconveniente.\nUn comitato per le proteste pu\u00f2 aprire un'udienza quando, da osservazione diretta o da qualsiasi altra fonte, emerga che un concorrente abbia violato in maniera grave una regola, le buone maniere o lo spirito sportivo, o abbia screditato lo sport. L'udienza deve essere prontamente annunciata all'interessato e pu\u00f2 concludersi con un richiamo al concorrente o con l'esclusione del concorrente o la squalifica (se necessario) della barca dalla prova, dalla serie o dalla manifestazione. Nel caso dell'esclusione o della squalifica, il comitato ha l'obbligo di notificarla alle autorit\u00e0 nazionali della manifestazione, del proprietario della barca e del concorrente, ma non nel caso di un richiamo. Una squalifica in ossequio a questa regola non pu\u00f2 essere scartata. Se si decide di non tenere l'udienza in assenza del concorrente o non si ha modo di tenere l'udienza in tempo utile, il comitato per le proteste dovr\u00e0 inviare un rapporto completo all'autorit\u00e0 nazionale competente. Se il comitato per le proteste ha gi\u00e0 lasciato la manifestazione e viene ricevuto un rapporto riguardante una condotta sconveniente andr\u00e0 formato un nuovo comitato per le proteste. se l'autorit\u00e0 nazionale o l'ISAF ricevono un rapporto a norma delle regola 69, potranno disporre un'udienza e assegnare, al suo termine, le penalizzazioni del caso, comprese sospensioni dell'eleggibilit\u00e0 a prendere parte a qualsiasi manifestazione sotto la propria giurisdizione, in via permanente o per un periodo di tempo stabilito. Se \u00e8 un'autorit\u00e0 nazionale a prendere tale decisione, dovr\u00e0 darne comunicazione all'ISAF, che provveder\u00e0 a comunicare la penalizzazione alle altre autorit\u00e0 nazionali. In particolare, secondo le disposizioni FIV, a un concorrente cui sia sospesa l'eleggibilit\u00e0 da qualsiasi altra autorit\u00e0 nazionale o dall'ISAF \u00e8 automaticamente e senza alcuna procedura sospesa l'eleggibilit\u00e0 anche nella giurisdizione FIV.\nNella sezione D viene affrontata la questione degli appelli. Un concorrente che voglia contestare una decisione di un comitato delle proteste o una sua procedura in un'udienza di cui sia parte interessata (non sono tuttavia contestabili i fatti accertati) o un comitato per le proteste che voglia che la propria decisione sia corretta o confermata possono rivolgersi all'autorit\u00e0 nazionale competente (nel caso in cui le barche debbano navigare in acque di pi\u00f9 di un'autorit\u00e0 nazionale le istruzioni di regata devono specificare a quale autorit\u00e0 vanno inviati appelli e richieste di correzione. L'autorit\u00e0 nazionale potr\u00e0 modificare in qualsiasi modo la decisione del comitato, anche in merito alla validit\u00e0 della protesta; potr\u00e0 inoltre disporre una nuova udienza o la riapertura della precedente, davanti al medesimo o a un altro comitato. La decisione dell'autorit\u00e0 nazionale \u00e8 inappellabile.\nParte 6 - Iscrizione e qualificazione.\nL'iscrizione di una barca, presentata tramite un circolo (o un suo membro) affiliato a un'autorit\u00e0 nazionale membro dell'ISAF o tramite un membro di tale autorit\u00e0, pu\u00f2 essere rifiutata in qualsiasi momento prima della partenza della prima prova e comunque dandone valida motivazione. Tutte le barche devono rispettare le regole in merito all'identificazione della classe velica, della nazionalit\u00e0 e della barca individualmente (mediante rispettivamente i simboli della classe di appartenenza, una sigla specifica della nazione e un numero a pi\u00f9 cifre), nonch\u00e9 le regole di classe e le specifiche tecniche relative.\nParte 7 - Organizzazione della regata.\nIl regolamento non pu\u00f2 essere modificato, salvo per quanto previsto dalle singole regole o da ulteriori specificazioni:\nSolo l'ISAF pu\u00f2 autorizzare, nell'ambito di una singola manifestazione, una modifica delle regole normalmente non modificabili. Queste regole, comunque, possono essere modificate in via sperimentale nel caso in cui l'autorit\u00e0 nazionale lo permetta. Nella giurisdizione FIV \u00e8 necessario richiedere l'autorizzazione alla FIV stessa e, al termine della prova, trasmettere un resoconto. Le istruzioni di regata possono modificare le regole di classe e le prescrizioni FIV, laddove permesso.\nLe regate necessitano di un'autorit\u00e0 organizzatrice, che pu\u00f2 essere:\nL'autorit\u00e0 organizzatrice nomina il comitato di regata e (se necessario) anche un comitato per le proteste e gli arbitri. Inoltre deve pubblicare, prima dell'inizio della manifestazione, il bando di regata e le istruzioni di regata, nelle quali andr\u00e0 specificato esplicitamente il sistema di punteggio usato.\nIl comitato per le proteste pu\u00f2 essere nominato dall'autorit\u00e0 organizzatrice o essere una giuria internazionale nominata dall'ISAF a norma dell'appendice N.\nAppendici.\nLe regole contenute nelle Appendici prevalgono sulle regole delle parti da 1 a 7 e con le Definizioni in contrasto con esse. Come gi\u00e0 detto, una regola contenuta in un'appendice va citata premettendo al numero della regola la lettera dell'appendice stessa.\nAppendice A - Punteggio.\nLe istruzioni di regata devono stabilire il numero di prove previste e il numero di prove completate necessarie per costituire una serie. Il punteggio che una barca realizza in una serie \u00e8 dato dalla somma dei punteggi conseguiti nelle prove della serie, escludendo (scartando) il peggiore. Se i punteggi peggiori di una barca sono due o pi\u00f9, dovr\u00e0 essere scartato (o dovranno essere scartati) il punteggio (o i punteggi) della prova corsa per prima (o delle prove corse per prime). La barca con il punteggio cos\u00ec ottenuto (se la manifestazione prevede pi\u00f9 di una serie, il punteggio totale sar\u00e0 la somma dei punteggi delle prove) inferiore sar\u00e0 vincitrice e le altre verranno classificate conseguentemente. Il tempo di partenza di una barca \u00e8 l'orario in cui viene dato il segnale di partenza per quella barca e l'ordine di arrivo dev'essere l'ordine in cui le barche attraversano la linea di arrivo.\nI due principali sistemi di punteggio previsti dal regolamento sono il sistema a Punteggio Minimo e il sistema Bonus Point. Il primo assegna a ciascuna barca un numero di punti pari al suo piazzamento. Il secondo, basato sul presupposto che \u00e8 pi\u00f9 difficile passare da terzo a secondo che da undicesimo a decimo, premia le prime sei barche arrivate. I due sistemi possono essere riassunti secondo lo schema seguente:\nNel caso in cui una barca non parta, non arrivi entro il tempo limite o dopo essere arrivata venga squalificata il suo punteggio dovr\u00e0 essere maggiore di un punto al numero di iscritti nella serie. Se una barca si ritira o viene squalificata dopo l'arrivo le barche arrivate dopo di essa avanzeranno di una posizione in classifica e il loro punteggio cambier\u00e0 di conseguenza. Se una barca ottiene la riparazione dal comitato di protesta e il suo punteggio viene corretto, quello delle altre barche dovr\u00e0 rimanere invariato, a meno che il comitato stesso non decida altrimenti. Se due barche si trovano alla pari sulla linea di arrivo o (se si utilizza un sistema a tempo compensato o a handicap) il loro tempo compensato \u00e8 uguale, i punti corrispondenti alla posizione dove le barche sono in parit\u00e0 e quello(i) immediatamente successivo(i), devono essere sommati e ridivisi in parti uguali. Le barche in parit\u00e0 per un premio lo devono dividere o ricevere pi\u00f9 premi uguali.\nIn caso di parit\u00e0 all'interno di una serie, i punteggi delle barche in parit\u00e0 andranno ordinati dal migliore al peggiore e la parit\u00e0 sar\u00e0 risolta al primo tra questi punti in cui ci sia una differenza a vantaggio della barca col punteggio migliore. In questa fase non si usa alcun punteggio scartato. Se ancora la parit\u00e0 rimane, le barche in parit\u00e0 dovranno essere classificate in base al loro punteggio nell'ultima regata, per poi confrontare i punteggi della penultima e cos\u00ec via. In questa fase vanno usati tutti i punteggi, anche quelli scartati. Un esempio:\nLa barca B vince perch\u00e9 ordinando i punteggi risulta che, anche se tutte e tre hanno come primo miglior punteggio un primo posto, B ha anche come secondo miglior punteggio un primo posto, mentre sia A sia C hanno un secondo:\nB quindi risulter\u00e0 primo nella serie. La parit\u00e0 tra A e C per\u00f2 rimane, quindi, siccome il primo metodo non ha funzionato, si passer\u00e0 al secondo, esaminando i punteggi in ordine dall'ultima prova alla prima. In questo caso il nostro confronto si ferma alla quarta prova, nella quale A \u00e8 arrivato secondo e C primo. C, di conseguenza, avr\u00e0 il secondo posto nella serie e A il terzo. Ovviamente nel caso in cui ci fosse stata una barca D che avesse avuto solo 5 punti anzich\u00e9 6, questa sarebbe stata prima, B sarebbe stata seconda, C terza e A quarta.\nAppendice B - Tavole a vela.\nL'appendice B concerne le regate per le tavole a vela. L'appendice si apre con la definizione delle discipline e dei formati in cui queste possono svolgersi:\nSegue una lista di definizioni che sostituiscono, integrano o modificano parzialmente quelle fornite nel Regolamento generale. Si passa poi alla modifica delle vere e proprie regole. Una differenza notevole con le regole generali sta nella regola 42: le barche a vela hanno una lunga serie di limitazioni riguardo alla propulsione, mentre secondo la regola B2.1a una tavola a vela \"deve essere spinta solamente dall'azione del vento sulla vela, dall'azione dell'acqua sullo scafo e dalle azioni del concorrente che non siano assistite\". Inoltre, le tavole a vela possono toccare le boe, ma non ci si possono aggrappare (B2.5).\nViene anche modificata la procedura di partenza. Sono previsti tre sistemi, uno dei quali deve essere specificato dalle Istruzioni di Regata:\nAppendice C - Match race.\nL'appendice C modifica il corpo del regolamento in funzione del \"match race\", ovvero la regata che impegna solo due imbarcazioni contemporaneamente. Una lunga serie di modifiche interessa le penalit\u00e0:\nLe barche, sia nei tabelloni sia nelle segnalazioni in mare, sono identificate tramite due colori: una giallo e l'altra blu. Gli arbitri, quindi, esporranno assieme ai segnali visivi di penalit\u00e0 o richiamo una bandiera del colore corrispondente alla barca interessata.\nLa procedura di partenza \u00e8 modificata, in particolare nei tempi e nei segnali.\nNel match race, la zona \u00e8 ridotta a due lunghezze di scafo, al posto delle tre previste dalle definizioni.\nNel match race le boe di percorso vanno lasciate sulla destra, mentre secondo le regole generali vanno lasciate a sinistra. Ovviamente le istruzioni di regata possono stabilire diversamente.\nAppendice D - Regate a squadre.\nLa regata a squadre si disputa tra barche riunite, per l'appunto, in squadre: nella classifica di ciascuna prova il punteggio della squadra sar\u00e0 la somma dei punteggi (assegnati secondo l'Appendice A) delle barche appartenenti a essa. Vince la squadra con meno punti.\nLa zona della boa \u00e8 ridotta a due lunghezze di scafo, come per il match race.\nViolazioni delle regole della Parte 2 che danno luogo a incidenti tra barche della stessa squadra non comportano penalit\u00e0, a meno che non si verifichi un contatto. Inoltre, barche della stessa squadra possono aiutarsi a vicenda, in deroga alla regola 41, purch\u00e9 non avvengano comunicazioni elettroniche. (Regola D 1.2)\nLe prove in cui si ricorre all'arbitraggio devono essere segnalate nelle istruzioni di regata o issando la bandiera U prima o contemporaneamente al segnale di avviso.\nAppendice E - Barche radiocomandate.\nL'appendice E concerne le regate disputate tra barche radio-comandate e prive di equipaggio a bordo. La necessit\u00e0 principale, ovviamente, \u00e8 di adattare le regole sugli annunci e sulle comunicazioni da barca a barca a una situazione in cui i concorrenti (intesi come coloro che controllano le barche) sono a terra e potenzialmente dispersi lungo il bordo dello specchio d'acqua in cui ha luogo la regata; a tal proposito, la regola E3.1 permette di inserire nelle Istruzioni di regata una prescrizione che obblighi i concorrenti a rimanere in una zona specifica denominata \"area di controllo\".\nAppendice G - Identificazione sulle vele.\nLe barche devono avere su randa, fiocco e spinnaker il simbolo di classe e un numero di massimo quattro cifre assegnato dall'autorit\u00e0 nazionale o dall'associazione nazionale di classe. Nelle manifestazioni internazionali (ad esempio campionati del mondo o continentali ed eventi organizzati dall'ISAF) \u00e8 anche necessaria una sigla di tre lettere che identifichi la nazionalit\u00e0 della barca. Le sigle sono stabilite dall'ISAF, quella per l'Italia \u00e8 ITA. La prescrizione sulla sigla di nazionalit\u00e0 non si applica quando l'organizzatore fornisce le barche a tutti i concorrenti. La regola G1.2 contiene le specifiche tecniche dei caratteri da usare per le lettere nazionali e per i numeri velici.\nViene poi determinato il posizionamento di simboli e scritte nella vela:\nIl simbolo di classe e le lettere nazionali vanno anche riportati su entrambi i lati del genoa o di altre vele di prua \"la cui bugna pu\u00f2 estendersi a poppavia dell'albero per il 30% o pi\u00f9 della lunghezza della base della randa\" (regola G1.3(e) ). Per quanto riguarda lo spinnaker, \u00e8 sufficiente riportarvi il numero velico e le lettere nazionali solo sul lato di prua.\nAppendice H - Pesatura del vestiario e dell'equipaggiamento.\nVestiario ed equipaggiamento devono essere pesati dopo essere stati bagnati e lasciati a sgocciolare per un minuto, per simulare il peso che l'indumento avr\u00e0 in regata.\nAppendice J - Bando e istruzioni di regata.\nIl bando di regata deve sempre contenere:\nLe istruzioni di regata devono informare su:"}
{"id": "3542490", "revid": "599013", "url": "https://it.wikipedia.org/wiki?curid=3542490", "title": "David Wheaton", "text": "Biografia.\nUltimo di quattro fratelli, Wheaton si \u00e8 avvicinato al tennis all'et\u00e0 di quattro anni, ha giocato il suo primo torneo a otto anni, ha vinto il titolo di tennis della Minnesota State High School nel 1984 e si \u00e8 allenato alla Nick Bollettieri Tennis Academy durante i suoi ultimi due anni e mezzo di liceo.\nCarriera.\nVincitore nel 1987 degli US Open categoria juniores, ottiene i migliori risultati nel circuito Atp nel biennio 1990-91 portandosi a ridosso dei top ten.\nNel 1990, dopo aver estromesso dal torneo Goran Ivani\u0161evi\u0107, Magnus Larsson, Mark Woodforde e Aaron Krickstein raggiunge i quarti di finale degli Australian Open dove viene sconfitto da Stefan Edberg. Il 13 maggio dello stesso anno si aggiudica il primo titolo Atp a Kiawah Island. In coppia con Paul Annacone conquista il titolo di doppio dei Canadian Open. Conclude quindi la stagione disputando un ottimo US Open dove raggiunge i quarti nel singolare e la finale nel doppio sempre in coppia con Paul Annacone (che aveva sconfitto al terzo turno di quello stesso torneo in singolo).\nNel 1991 perde al primo turno degli Australian Open contro Brad Gilbert ma si riscatta raggiungendo la finale di doppio in coppia con Patrick McEnroe. Quindi sconfiggendo (tra gli altri) Andre Agassi e Stefan Edberg giunge in finale al prestigioso torneo di Key Biscayne dove per\u00f2 perde in tre set contro Jim Courier. Successivamente disputa una grande stagione sull'erba che gli consegna la finale del Queen's e le semifinali di Wimbledon dove batte Ivan Lendl al terzo turno e ancora una volta Andre Agassi nei quarti di finale prima di perdere da Boris Becker. Il 22 luglio raggiunge il suo best ranking con il 12\u00ba posto delle classifiche Atp. Conclude l'anno con la vittoria in finale su Michael Chang della Grand Slam Cup. Da qui in poi la carriera di Wheaton subir\u00e0 un progressivo declino che lo terr\u00e0 lontano dai grandi palcoscenici.\nNel 1994 vince il suo terzo e ultimo torneo a Newport. Si ritira dalle competizioni nel 2001 dopo una serie di infortuni che negli anni precedenti lo avevano allontanato dai campi da gioco per diverso tempo.\nVita privata.\nSposato dal 2009, ha un figlio maschio. Dopo il ritiro, avvenuto nel 2001, ha pubblicato due libri; dal 2002 conduce programmi radiofonici."}
{"id": "3542493", "revid": "729019", "url": "https://it.wikipedia.org/wiki?curid=3542493", "title": "Maratona di Utrecht", "text": "La maratona di Utrecht \u00e8 una corsa podistica che si tiene ogni anno a Utrecht dal 1978, generalmente nel mese di aprile. Dal 2005 prevede anche una competizione di mezza maratona.\nIl record della corsa per la maratona \u00e8 2h09'41\" per gli uomini, realizzato da William Kipchumba Kwambai nel 2009, e 2h33'40\" per le donne, stabilito da Anne van Schuppen nel 1992."}
{"id": "3542494", "revid": "124123", "url": "https://it.wikipedia.org/wiki?curid=3542494", "title": "Michiru Shimada", "text": " Shimada ha conseguito la laurea presso l'universit\u00e0 Waseda ed ha debuttato come sceneggiatrice nel 1980. Nel corso della sua carriera ha curato la sceneggiatura di numerosi anime di successo come \"Lam\u00f9\", \"Dr. Slump &amp; Arale\", \"Future GPX Cyber Formula\", \"Spirit of Wonder\", \"Sei in arresto!\", \"Kenshin samurai vagabondo\", \"Kindaichi sh\u014dnen no jikenbo\", \"Hamtaro\", \"Sorridi, piccola Anna\", \"Alice Academy\" ed altri."}
{"id": "3542507", "revid": "767487", "url": "https://it.wikipedia.org/wiki?curid=3542507", "title": "Coo che arriv\u00f2 da un mare lontano", "text": " \u00e8 un film d'animazione del 1993 diretto da Tetsuo Imazawa.\nIl film, prodotto dalla Toei Animation, \u00e8 ispirato ad un romanzo di Tamio Kageyama del 1988, vincitore di un Naoki Prize. In Italia il film \u00e8 stato doppiato nel 2002 e pubblicato in VHS e DVD dalla Yamato Video. La storia ruota intorno all'amicizia fra un ragazzino ed un cucciolo di dinosauro.\nNella colonna sonora \u00e8 presente la canzone \"Children of the world\", di Julian Lennon.\nTrama.\nYosuke Obata, che vive con il padre Tetsuro, noto oceanografo, a Pago Pago, sulle isole Figi, trova arenato sulla spiaggia un cucciolo di Plesiosauro, che chiamer\u00e0 Coo. Diverse nazioni hanno intenzione di eseguire esperimenti atomici proprio nei pressi delle isole e hanno intenzione di sottrarre Coo a Yosuke e suo padre, ma Kathy, un'attivista ecologista, arriver\u00e0 a prodigarsi in loro difesa."}
{"id": "3542509", "revid": "599013", "url": "https://it.wikipedia.org/wiki?curid=3542509", "title": "Pasquale Schiattarella", "text": "Carriera.\nCresce a Mugnano di Napoli, inizia a dare i primi calci nella societ\u00e0 \"Amici di Mugnano\" dove rimarr\u00e0 fino alla stagione 2000-2001 quando avr\u00e0 una parentesi nel \"Ciro Muro\". In quei primi anni si destreggia come seconda punta, ruolo che gli permetter\u00e0 di segnare tanti gol, ritagliandosi spesso il titolo di capocannoniere dei campionati giovanili a cui partecipa. Nel 2001 viene notato dal Fiorenzuola, che in quel periodo gioca in C2, che lo preleva per farlo giocare nel suo settore giovanile. Nel 2002 torner\u00e0 in Campania, al Benevento, prima di passare successivamente al .\nAncona.\nPassa dal (squadra con cui ha militato in Serie A nella stagione 2006-2007) all' il 25 luglio 2007 in uno scambio di giocatori. Gioca 14 partite segnando un gol in Serie C1 aiutando l' ad arrivare fino ai play-off per poi ottenere la promozione in Serie B. \u00c8 un titolare della squadra anche nelle due stagioni successive, in cui gioca rispettivamente 22 e 36 partite in Serie B.\nLivorno.\nDopo tre stagioni all' il lo acquista in scadenza di contratto il 24 aprile 2010, ma il trasferimento avverr\u00e0 il 1\u00ba luglio successivo in quanto il calciomercato non era ancora aperto. Esordisce da titolare nella prima partita ufficiale della stagione, giocata in Coppa Italia contro la . Nella prima di campionato subentra dalla panchina, mentre nella seconda giornata parte da titolare. Chiude la prima stagione al Livorno con 38 presenze e una rete in campionato. Rimane nella citt\u00e0 labronica anche nella successiva stagione 2011-2012. Il 14 aprile durante Pescara-Livorno \u00e8 stato il primo giocatore a prestare aiuto a Piermario Morosini, colto da un attacco cardiaco in campo e morto tragicamente poche ore dopo. Schiattarella chiude la sua stagione con 27 presenze e due reti.\nRimane a Livorno anche nella stagione 2012-2013, al termine della quale conquista la promozione in Serie A.\nNella stagione successiva esordisce in massima serie il 25 agosto 2013, in occasione della sconfitta interna del Livorno contro la .\nIn tutto con la maglia del Livorno in 3 anni e mezzo gioca 125 presenze e segna 6 gol.\nSpezia.\nNel gennaio 2014 torna a militare in Serie B, con la maglia dello Spezia, firmando un contratto triennale.\nEsordisce con gli \"aquilotti\" il 15 gennaio, nella partita di Coppa Italia -Spezia 3-1.\nConclude la stagione con 20 presenze.\nNella stagione 2014-2015 gioca 8 partite tra campionato e Coppa Italia. Quindi complessivamente con la maglia dello Spezia mette insieme 28 presenze in un anno.\nBari e Latina.\nIl 13 gennaio 2015 passa in prestito al dalla squadra ligure con contratto fino a giugno con diritto di riscatto, insieme al suo compagno di squadra Ebagua, per uno scambio con il centrocampista Stevanovic.\nDebutta da titolare quattro giorni dopo in Bari-Entella 0-0. Colleziona 17 presenze e 1 gol per poi ritornare allo Spezia. La stagione 2015-2016 lo vede di nuovo in Serie B, nelle file del .\nIl passaggio alla SPAL.\nAd agosto 2016 viene ufficializzato il suo ingaggio alla SPAL. Con il club di Ferrara disputa l'intera stagione da titolare in Serie B, contribuendo alla vittoria del campionato e alla promozione diretta in Serie A della squadra estense dopo un'assenza di 49 anni. Per la stagione calcistica 2017-2018 fa il suo ritorno in Serie A e il 24 settembre 2017 sigla la sua prima rete in massima serie proprio contro il Napoli, squadra della sua citt\u00e0, partita poi vinta dai partenopei per 3-2. Il 26 luglio 2019 la societ\u00e0 annuncia la risoluzione consensuale del contratto con Schiattarella: nel complesso dei suoi tre anni alla SPAL registra 98 presenze e 4 goal.\nBenevento e Parma.\nIl 29 luglio del 2019, firma un contratto triennale col il Benevento conquistando al primo anno la promozione in Serie A.\nIl 15 dicembre 2020 segna il primo gol nel massimo campionato con il Benevento sancendo il pareggio sannita contro la Lazio allenata da Simone Inzaghi. \nA fine stagione il club campano retrocede e il 7 agosto 2021, dopo 57 presenze complessive, Schiattarella si trasferisce al Parma, anch\u2019esso retrocesso in B, firmando un contratto biennale. Esordisce con la maglia crociata il 20 agosto 2021 nella partita esterna contro il Frosinone.\nStatistiche.\nPresenze e reti nei club.\n\"Statistiche aggiornate al 22 gennaio 2022.\""}
{"id": "3542512", "revid": "83531", "url": "https://it.wikipedia.org/wiki?curid=3542512", "title": "Associazione generale cooperative italiane", "text": "L'Associazione generale cooperative italiane, meglio conosciuta come AGCI, \u00e8 una delle principali associazioni di cooperative italiane.\nStoria.\nL'AGCI fu fondata nel 1952 da Armando Rossini, Giuseppe Botti, Bruno Ciccarelli, Giovanni Anzaldi, Giuseppe Belloni, Vincenzo Del Gaudio, Ubaldo Pastacaldi, ponendo come sede principale quella di Roma e definendo come decentramenti principali quelli regionali e nei casi previsti provinciali ed interprovinciali .\nMotivazioni dell'iniziativa e prospettive.\nL'AGCI nasce dall'iniziativa di un gruppo di sodalizi di ispirazione repubblicana, laica, liberale e socialdemocratica.\nA tutt'oggi le Centrali cooperative sono diverse: oltre ad AGCI, le principali sono Legacoop e la Confcooperative. Peraltro, proprio queste tre Centrali hanno dato vita recentemente all'Alleanza delle Cooperative Italiane, con l'obiettivo di farla diventare una nuova unitaria Associazione di rappresentanza del movimento cooperativo.\nMotto.\nIl motto dell'AGCI \u00e8: \"Capitale e lavoro nelle stesse mani\" (Giuseppe Mazzini).\nIngros.\nA Rezzato sulla statale 11 fu presente un supermercato all'ingrosso l'\"Ingros\", acquisito nel 1981 dalla AGCI ceduto dalla Standa. All'epoca occupava 67 lavoratori."}
{"id": "3542513", "revid": "339392", "url": "https://it.wikipedia.org/wiki?curid=3542513", "title": "AGCI", "text": ""}
{"id": "3542514", "revid": "516508", "url": "https://it.wikipedia.org/wiki?curid=3542514", "title": "Repubblica democratica dell'Afghanistan", "text": ""}
{"id": "3542529", "revid": "533647", "url": "https://it.wikipedia.org/wiki?curid=3542529", "title": "Marchese di Carisbrooke", "text": "Il titolo di Marchese di Carisbrooke fu creato fra i Pari del Regno Unito nel 1917 per il Principe Alessandro di Battenberg, figlio maggiore della Principessa Beatrice del Regno Unito (figlia minore della Regina Vittoria) e del Principe Enrico di Battenberg. Alessandro cambi\u00f2 anche il suo cognome in Mountbatten. Il titolo si estinse in seguito alla morte del I marchese nel 1960, dato che egli non ebbe un erede maschio.\nIl marchese detenne i titoli sussidiari Earl of Berkhampsted e Viscount Launceston nella Contea di Cornovaglia.\nIl Castello di Carisbrooke era la residenza del Principe Enrico e della Principessa Beatrice in qualit\u00e0 di Governatore dell'Isola di Wight. Il titolo di Marchese di Berkhampsted era stato precedentemente conferito con il Ducato di Cumberland al Principe Guglielmo Augusto, figlio di Re Giorgio II, nel 1726. Il titolo di Viscount Launceston era stato precedentemente conferito con il Ducato di Edimburgo al Principe Federico Luigi, in seguito Principe di Galles sempre nel 1726."}
{"id": "3542537", "revid": "729019", "url": "https://it.wikipedia.org/wiki?curid=3542537", "title": "Battaglia del varco di Losheim", "text": "La battaglia del varco di Losheim fu combattuta nelle fasi iniziali dell'offensiva delle Ardenne, sferrata dall'Esercito tedesco nel dicembre 1944, durante la seconda guerra mondiale. In questo settore del fronte americano particolarmente importante strategicamente, le forze tedesche, grazie ad una notevole superiorit\u00e0 numerica ed all'effetto sorpresa, superarono la debole e disorganizzata resistenza dei reparti americani, aprendo la strada alla pericolosa penetrazione in profondit\u00e0 verso ovest delle riserve corazzate del \"Kampfgruppe Peiper\", in attesa nelle retrovie. Inoltre il cedimento americano al varco di Losheim permise ad una parte delle truppe tedesche di aggirare sul fianco sinistro le forze americane schierate pi\u00f9 a sud nel massiccio dell'Eifel, ponendo le premesse tattiche per l'accerchiamento e la cattura di questi soldati nello Schnee Eifel.."}
{"id": "3542538", "revid": "76963", "url": "https://it.wikipedia.org/wiki?curid=3542538", "title": "Akira Ifukube", "text": "Influenzato dalla musica tradizionale giapponese, \u00e8 noto soprattutto per aver realizzato la colonna sonora dei film della serie \"Godzilla\".\nBiografia.\nTerzo figlio di un sacerdote scintoista, si dedica fin dall'infanzia allo studio del violino e dello shamisen. Dopo aver studiato scienze forestali presso l'universit\u00e0 di Hokkaido, nel 1935 ottiene un primo riconoscimento: la sua prima composizione per orchestra, \"Rapsodia in Giappone\", vince il primo premio in un concorso internazionale per giovani compositori organizzato da Alexander Tcherepnin. Nel 1938, una sua suite per pianoforte ottiene una menzione d'onore al Festival dell'I.S.C.M. (International Society for Contemporary Music) tenutosi quell'anno a Venezia.\nDal 1945 al 1953 insegna presso la Scuola di Musica di Tokyo (ora Universit\u00e0 delle arti di Tokyo), e in questo periodo compone la prima musica per un film, il tema di chiusura di \"The End of the Silver Mountains\" (1947). Nei successivi quindici anni, Ifukube comporr\u00e0 oltre 250 colonne sonore, fra cui le pi\u00f9 celebri sono probabilmente quelle di \"Godzilla\" (1954) e \"Il trionfo di King Kong\" (1962). Ifukube \u00e8 inoltre il creatore del caratteristico ruggito di Godzilla, ottenuto dallo sfregamento, lungo le corde di un contrabbasso, di un guanto in pelle ricoperto di resina.\nNonostante l'enorme successo ottenuto in campo cinematografico, Ifukube continu\u00f2 a coltivare la passione per la musica classica. Nel 1974 torn\u00f2 a insegnare presso la Scuola di musica di Tokyo, diventandone direttore l'anno seguente. Nel 1987 lasci\u00f2 l'incarico, per diventare presidente del dipartimento etnomusicologico dell'universit\u00e0. Ifukube ebbe fra i suoi allievi Toshiro Mayuzumi, Yasushi Akutagawa e Kaoru Wada. Inoltre pubblic\u00f2 \"Orchestration\", un libro di teoria musicale di oltre mille pagine.\nRiconoscimenti.\nNel 1956 ha vinto il premio del Premio cinematografico Mainichi, nella categoria \"Migliore colonna sonora\", per tre pellicole: \"Mahiru no ankoku\", \"L'arpa birmana\" ed \"Onibi\". Nel 2007 ha vinto il premio Awards of the Japanese Academy alla carriera.\nIl governo giapponese ha insignito Ifukube dell'Ordine della Cultura. In seguito gli \u00e8 stata attribuita l'onorificenza dell'Ordine del Sacro Tesoro."}
{"id": "3542539", "revid": "1728", "url": "https://it.wikipedia.org/wiki?curid=3542539", "title": "Pietro di Angelerio", "text": ""}
{"id": "3542543", "revid": "1728", "url": "https://it.wikipedia.org/wiki?curid=3542543", "title": "Pietro Angelerio", "text": ""}
{"id": "3542545", "revid": "300569", "url": "https://it.wikipedia.org/wiki?curid=3542545", "title": "Welcome To Our Hillbrow", "text": ""}
{"id": "3542546", "revid": "659685", "url": "https://it.wikipedia.org/wiki?curid=3542546", "title": "Lindy Boggs", "text": "Biografia.\nNata e cresciuta in Louisiana, la Boggs spos\u00f2 nel 1938 il politico democratico Hale Boggs. Hale e Lindy ebbero tre figli: Barbara (in seguito sindaco di Princeton, morta di tumore nel 1990), Thomas Hale (avvocato e fondatore di uno studio legale) e Cokie (giornalista e scrittrice, vincitrice di un Premio Emmy).\nAlla fine del 1972 Hale mor\u00ec in un incidente aereo. La famiglia rivel\u00f2 la notizia solo il 3 gennaio 1973 e cos\u00ec il Congresso dovette indire un'elezione speciale per decretare il suo successore alla Camera dei Rappresentanti. Lindy annunci\u00f2 la sua intenzione di candidarsi per occupare il seggio del marito e alla fine vinse le elezioni.\nLa Boggs riscosse molto successo fra gli elettori e fu riconfermata per altri otto mandati. Nel 1990 decise di non cercare la rielezione e si ritir\u00f2 a vita privata.\nNel 1997 tuttavia accett\u00f2 l'incarico propostole dal Presidente Clinton, ovvero quello di ambasciatore statunitense presso la Santa Sede. La Boggs rest\u00f2 al Vaticano fino al 2001.\nDa quel momento la Boggs si ritir\u00f2 dalla politica attiva e torn\u00f2 a vivere in Louisiana, a New Orleans.\nIl nome della signora Boggs \u00e8 legato ad un primato nella storia della Louisiana: infatti fu la prima donna ad essere eletta alla Camera dei Rappresentanti da questo stato. Dopo di lei solo un'altra donna riusc\u00ec nell'impresa, Catherine Small Long; quest'ultima tuttavia rest\u00f2 al Congresso solo per due anni e abbandon\u00f2 la Camera quattro anni prima della Boggs. Dopo il ritiro di quest'ultima, nessun'altra donna \u00e8 stata eletta alla Camera dallo stato della Louisiana."}
{"id": "3542548", "revid": "486946", "url": "https://it.wikipedia.org/wiki?curid=3542548", "title": "Mtv Music HD", "text": ""}
{"id": "3542553", "revid": "438678", "url": "https://it.wikipedia.org/wiki?curid=3542553", "title": "Anton Herzen", "text": ""}
{"id": "3542559", "revid": "767487", "url": "https://it.wikipedia.org/wiki?curid=3542559", "title": "Heyy Babyy", "text": "Heyy Babyy (\"Heyy Babyy\") \u00e8 un film indiano del 2007 diretto da Sajid Khan e con protagonisti Akshay Kumar, Vidya Balan, Fardeen Khan, Riteish Deshmukh e Boman Irani. Il film \u00e8 un remake di \"Tre uomini e una culla\", film francese del 1985, che aveva ispirato anche il film statunitense del 1987 \"Tre scapoli e un beb\u00e8\".\nIl film uscito nelle sale il 24 agosto 2007 rappresenta il primo lungometraggio cinematografico diretto Khan, girato fra l'Australia ed i Filmistan Studios di Mumbai. \u00c8 il primo film indiano ad essere stato pubblicato su Blu-ray disc."}
{"id": "3542572", "revid": "62004", "url": "https://it.wikipedia.org/wiki?curid=3542572", "title": "Jos van der Vleuten", "text": "Professionista dal 1965 al 1973, partecip\u00f2 a sei edizioni del Tour de France, quattro della Vuelta a Espa\u00f1a e tre Campionati del mondo su strada. Conta la vittoria di tre tappe e della classifica a punti alla Vuelta a Espa\u00f1a."}
{"id": "3542578", "revid": "3535", "url": "https://it.wikipedia.org/wiki?curid=3542578", "title": "Tripode pesce", "text": ""}
{"id": "3542579", "revid": "287204", "url": "https://it.wikipedia.org/wiki?curid=3542579", "title": "Ricardo Trepa", "text": ""}
{"id": "3542580", "revid": "309289", "url": "https://it.wikipedia.org/wiki?curid=3542580", "title": "Borisoglebskij (Oblast' di Jaroslavl')", "text": "Borisoglebskij \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Borisoglebskij, del quale \u00e8 il capoluogo.\nSi trova nella parte centromeridionale della \"oblast\"', sulle sponde del fiume Ust'e (affluente del Volga)."}
{"id": "3542581", "revid": "125013703", "url": "https://it.wikipedia.org/wiki?curid=3542581", "title": "Aldo Tonti", "text": "Ha lavorato in 134 pellicole dal 1935 al 1979 ed ha vinto il Nastro d'argento alla migliore fotografia nel 1961 per \"Ombre bianche\".\nBiografia.\nFin da giovane speriment\u00f2 l'arte di fotografo ed inizi\u00f2 la carriera cinematografica nel 1934 e raggiunse l'apice negli anni quaranta, diventando famosissimo con il film \"Ossessione\" di Luchino Visconti. Negli anni cinquanta Tonti lavor\u00f2 al fianco di numerosi registi quali Alberto Lattuada, Marcello Pagliero e Roberto Rossellini operando nei film \"Il bandito\", \"Il delitto di Giovanni Episcopo\", \"Europa '51\" e \"Guerra e pace\" di King Vidor."}
{"id": "3542582", "revid": "110157", "url": "https://it.wikipedia.org/wiki?curid=3542582", "title": "Burmakino", "text": "Burmakino \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Nekrasovskij.\nSorge nella parte sudorientale della \"oblast\"', sulle sponde del piccolo fiume \"Tuno\u0161onka\"."}
{"id": "3542583", "revid": "767487", "url": "https://it.wikipedia.org/wiki?curid=3542583", "title": "Krasnyj Profintern", "text": "Krasnyj Profintern \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Nekrasovskij.\nSi trova nella parte occidentale della \"oblast\"', sulla sponda sinistra del Volga."}
{"id": "3542584", "revid": "3535", "url": "https://it.wikipedia.org/wiki?curid=3542584", "title": "Imenottero", "text": ""}
{"id": "3542585", "revid": "767487", "url": "https://it.wikipedia.org/wiki?curid=3542585", "title": "Nekrasovskoe", "text": "Nekrasovskoe \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Nekrasovskij, del quale \u00e8 il capoluogo.\nSi trova nella parte occidentale della \"oblast\"', sulla sponda destra del Volga, presso la confluenza in esso del piccolo affluente \"Solonica\"."}
{"id": "3542586", "revid": "110157", "url": "https://it.wikipedia.org/wiki?curid=3542586", "title": "Pre\u010distoe", "text": "Pre\u010distoe \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Pervomajskij, del quale \u00e8 il capoluogo.\nSorge nella parte nordorientale della \"oblast'\", un centinaio di chilometri a nord del capoluogo Jaroslavl', sulla importante arteria stradale che collega Mosca e Arcangelo."}
{"id": "3542587", "revid": "767487", "url": "https://it.wikipedia.org/wiki?curid=3542587", "title": "I\u0161nja", "text": "I\u0161nja \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Rostovskij.\nSi trova nella parte meridionale della \"oblast\"', sulle sponde del piccolo fiume omonimo."}
{"id": "3542588", "revid": "110157", "url": "https://it.wikipedia.org/wiki?curid=3542588", "title": "Petrovskoe (Oblast' di Jaroslavl')", "text": "Petrovskoe \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Rostovskij.\nSorge nella parte meridionale della \"oblast\"', lungo il fiume \"Sara\"."}
{"id": "3542589", "revid": "1573940", "url": "https://it.wikipedia.org/wiki?curid=3542589", "title": "Pore\u010d'e-Rybnoe", "text": "Pore\u010d'e-Rybnoe \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Rostovskij.\nSorge nella parte meridionale della \"oblast\"', lungo il fiume \"Sara\", presso la sua confluenza nel lago \"Nero\"."}
{"id": "3542590", "revid": "287204", "url": "https://it.wikipedia.org/wiki?curid=3542590", "title": "Fall Weiss", "text": ""}
{"id": "3542591", "revid": "110157", "url": "https://it.wikipedia.org/wiki?curid=3542591", "title": "Semibratovo", "text": "Semibratovo \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Rostovskij.\nGeografia.\nSi trova nella parte centro-meridionale della \"oblast\"', sulle sponde del fiume Ust'e (affluente del Kotorosl'), sull'importante arteria stradale che unisce Mosca e Arcangelo."}
{"id": "3542596", "revid": "1573940", "url": "https://it.wikipedia.org/wiki?curid=3542596", "title": "Peso\u010dnoe", "text": "Peso\u010dnoe \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Rybinskij.\nSi trova nella parte centrale della \"oblast\"', poco distante dal corso del fiume Volga."}
{"id": "3542597", "revid": "1573940", "url": "https://it.wikipedia.org/wiki?curid=3542597", "title": "Kostantinovskij", "text": "Konstantinovskij (in russo: \u041a\u043e\u043d\u0441\u0442\u0430\u043d\u0442\u0438\u043d\u043e\u0432\u0441\u043a\u0438\u0439) \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Tutaevskij.\nSorge nella parte centrale della \"oblast\"', sulla sponda destra del Volga presso la confluenza in esso del piccolo affluente \"Pe\u010degda\"."}
{"id": "3542598", "revid": "1573940", "url": "https://it.wikipedia.org/wiki?curid=3542598", "title": "Krasnye Tka\u010di", "text": "Krasnye Tka\u010di \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Jaroslavskij.\nSorge nella parte centrale della \"oblast\"', sulla sponda destra del fiume Kotorosl', pochi chilometri a sud del capoluogo regionale Jaroslavl'."}
{"id": "3542600", "revid": "582484", "url": "https://it.wikipedia.org/wiki?curid=3542600", "title": "Felix Philipoteaux", "text": ""}
{"id": "3542601", "revid": "110157", "url": "https://it.wikipedia.org/wiki?curid=3542601", "title": "Lesnaja Poljana", "text": "Lesnaja Poljana \u00e8 una cittadina della Russia europea centrale, situata nella oblast' di Jaroslavl'; appartiene amministrativamente al \"rajon\" Jaroslavskij.\nSorge nella parte centrale della \"oblast\"', presso i confini settentrionali dell'area urbana di Jaroslavl'."}
{"id": "3542604", "revid": "305330", "url": "https://it.wikipedia.org/wiki?curid=3542604", "title": "University of Houston", "text": ""}
{"id": "3542608", "revid": "287204", "url": "https://it.wikipedia.org/wiki?curid=3542608", "title": "Gabriel Fernandez Arenas", "text": ""}
{"id": "3542611", "revid": "305330", "url": "https://it.wikipedia.org/wiki?curid=3542611", "title": "Michigan State University", "text": ""}
{"id": "3542612", "revid": "775504", "url": "https://it.wikipedia.org/wiki?curid=3542612", "title": "Am\u00e9rica TV", "text": "Am\u00e9rica 2 (\"Am\u00e9rica TV\"; in precedenza: \"Canal 2\") \u00e8 una rete televisiva nazionale argentina, che ha sede a La Plata. \u00c8 stata lanciata il 25 giugno 1966 con il nome di Rivadavia Televisi\u00f3n/TeVeDos, e nell'aprile 1991 il nome \u00e8 stato cambiato in \"America\". Il grosso della programmazione del canale avviene fra il mezzogiorno e la mezzanotte, e consiste di talk show, intrattenimento e notiziari. Per il resto della giornata Am\u00e9rica 2 trasmette televendite e trasmissioni religiose."}
{"id": "3542613", "revid": "305330", "url": "https://it.wikipedia.org/wiki?curid=3542613", "title": "University of Oklahoma", "text": ""}
{"id": "3542614", "revid": "767487", "url": "https://it.wikipedia.org/wiki?curid=3542614", "title": "\u010ci\u0161my", "text": "\u010ci\u0161my (in baschiro \u0428\u0438\u0448\u043c\u04d9) \u00e8 una cittadina della Russia europea orientale, situata nella Repubblica autonoma della Baschiria; appartiene amministrativamente al \"rajon\" \u010ci\u0161minskij, del quale \u00e8 il capoluogo.\nSi trova nella parte centrale della Repubblica, una quarantina di chilometri a sudovest della capitale Ufa."}
{"id": "3542615", "revid": "305330", "url": "https://it.wikipedia.org/wiki?curid=3542615", "title": "University of Pittsburgh", "text": ""}
{"id": "3542616", "revid": "305330", "url": "https://it.wikipedia.org/wiki?curid=3542616", "title": "University of Rochester", "text": ""}
{"id": "3542620", "revid": "110157", "url": "https://it.wikipedia.org/wiki?curid=3542620", "title": "Prijutovo", "text": "Prijutovo (in baschiro \u041f\u0440\u0438\u044e\u0442, \"Prijut\") \u00e8 una cittadina della Russia europea orientale, situata nella Repubblica autonoma della Baschiria; appartiene amministrativamente al \"rajon\" Belebeevskij.\nSorge nella parte sudoccidentale della Repubblica, lungo la linea ferroviaria che unisce Ufa e Samara."}
{"id": "3542627", "revid": "298229", "url": "https://it.wikipedia.org/wiki?curid=3542627", "title": "Mezza maratona di Utrecht", "text": ""}
{"id": "3542631", "revid": "287204", "url": "https://it.wikipedia.org/wiki?curid=3542631", "title": "Said Boutahar", "text": ""}
{"id": "3542635", "revid": "339392", "url": "https://it.wikipedia.org/wiki?curid=3542635", "title": "Panzergruppe 2 (Wehrmacht)", "text": ""}
{"id": "3542642", "revid": "6923", "url": "https://it.wikipedia.org/wiki?curid=3542642", "title": "D3 Publisher", "text": " \u00e8 un'azienda giapponese produttrice di videogiochi fondata nel 1992. I videogiochi prodotti dalla D3 Publisher vengono pubblicati per Game Boy Advance, Nintendo DS, PlayStation Portable, PlayStation 2, PlayStation 3, Nintendo GameCube, Wii e Xbox 360.\nIl nome dell'azienda sta per \"Domain 3\" e fa riferimento alle principali pubblicazioni a cui l'azienda inizialmente aveva intenzione di mirare: videogiochi, musica e libri. In seguito l'azienda ha pubblicato esclusivamente videogiochi.\nA partire dal 2007, la D3 Publisher \u00e8 un partner associato dello studio Vicious Cycle Software.\nNel 2009, Namco Bandai Holdings ha acquisito una quota di controllo della D3, e possiede il 95% delle azioni."}
{"id": "3542643", "revid": "278015", "url": "https://it.wikipedia.org/wiki?curid=3542643", "title": "Incavallatura", "text": ""}
{"id": "3542647", "revid": "1833487", "url": "https://it.wikipedia.org/wiki?curid=3542647", "title": "Borgo Hermada", "text": "Borgo Hermada, frazione del comune di Terracina, \u00e8 uno dei borghi di nuova fondazione del periodo fascista, sorti nell'Agro Pontino.\nIl centro abitato si estende su una vasta area rurale distante 6\u00a0km dal capoluogo comunale.\nStoria e territorio.\nBorgo Hermada o Borgo Ermada, nacque, insieme ad altri centri simili, come centro di servizi per l'ampia opera di appoderamento resa possibile con la bonifica dell'Agro Pontino, durante il ventennio fascista. Il territorio, liberato da acquitrini e boschi planiziali e reso cos\u00ec coltivabile, fu suddiviso in ampi appezzamenti da mettere a coltura a cura principalmente dell'Opera Nazionale Combattenti (O.N.C.).\nBorgo Hermada fu edificato in localit\u00e0 Macchia di Piano, a partire dal 1932, dall'O.N.C. Nel 1933 il commissario governativo per la Bonifica dell'Agro Pontino, Valentino Orsolini Cencelli, stabil\u00ec che la denominazione dei nuovi borghi facesse riferimento a battaglie famose della prima guerra mondiale. In tal modo il nuovo insediamento prese il nome dal monte Ermada, oggi al confine sloveno.\nQuando Mussolini, nel 1934, visit\u00f2 la zona delle bonifiche per recarsi all'inaugurazione della provincia di Littoria, il borgo era ancora, almeno in parte, in costruzione.\nVi ebbe sede l'\"azienda agraria dell'Hermada\", una delle aziende create dal O.N.C. per gestire le migliaia di poderi creati nell'area circostante e condotti a mezzadria, attiva fino agli anni '60.\nIl borgo si distingue da altri vicini per lo stile architettonico antidecorativo degli edifici principali pi\u00f9 vicino ai caratteri razionalisti e interessato solo in parte dagli aspetti storicisti che caratterizzavano molti degli edifici rappresentativi delle nuove fondazioni nell'Agro Pontino. Infatti alcuni dei progettisti utilizzati furono gli stessi di Sabaudia: gli architetti Gino Cancellotti, Luigi Piccinato, Alfredo Scalpelli, Eugenio Montuori, che insieme progettano la chiesa; l'ingegnere Alfredo Pappalardo, dell'Ufficio tecnico dell'O.N.C., progetta invece la scuola e il serbatoio, il centro aziendale e gli schemi tipo per le case coloniche dei poderi; Piccinato le Poste e la Casa del fascio.\nParticolarmente interessante \u00e8 la chiesa di Sant'Antonio, caratterizzata da una facciata rettangolare, ispirata all'architettura medievale abruzzese.\nFeste e sagre.\nOgni 13 giugno a Borgo Hermada festeggia Sant'Antonio di Padova con la Solenne Processione alle 20 accompagnata dalla Banda Musicale \"Citt\u00e0 di Terracina\".\nAd aprile di ogni anno, solitamente nella terza decade, a Borgo Hermada dal 1973 si tiene la Pedagnalonga, la tradizionale passeggiata di primavera tra i poderi. In contemporanea anche due corse podistiche: la mezza maratona di 21 km e la \"maratonina\" di 10 km. L'evento rientra negli appuntamenti \"Earth Day Italia\". \nLa tradizionale Festa della Birra si svolge nei mesi di luglio e agosto."}
{"id": "3542648", "revid": "767487", "url": "https://it.wikipedia.org/wiki?curid=3542648", "title": "Shpat Kasapi", "text": "Carriera.\nHa iniziato la sua carriera musicale fin dalla tenera et\u00e0, dove dopo diverse presentazioni ai festival per bambini ha vinto il primo premio al festival di Tetovo \"Blet\u00ebzat 98\" all'et\u00e0 di 13 anni. I primi successi presentano un ponte di attraversamento della canzone per bambini a crescere, i premi aggiudicati sono stati per le prime canzoni del Festival (K\u00ebng\u00ebt e Stin\u00ebs )nel 2002 a Tirana, il premio del pubblico a Nota Fest a Skopje e ad Albafest nel 2003.\nKasapi, dopo essere stato ufficialmente fidanzato con la modella Aferdita Dresha, nel 2013 \u00e8 tornato single."}
{"id": "3542651", "revid": "648716", "url": "https://it.wikipedia.org/wiki?curid=3542651", "title": "Ferrari 408 4RM", "text": "La Ferrari 408 4RM \u00e8 un prototipo realizzato e sviluppato dalla Ferrari dal 1987 al 1988.\nIl contesto.\nQuesto modello ebbe un primato, fu la prima Ferrari a trazione integrale. Per realizzare questo genere di trasmissione fu impiegato un nuovo tipo di ripartitore che faceva uso di un giunto idraulico.\nNe vennero costruiti due esemplari. Il primo, verniciato di rosso, montava un telaio interamente in acciaio e venne realizzato nel giugno del 1987. Il secondo, dipinto di giallo, aveva installato un telaio formato da parti sia in acciaio che in alluminio. Quest'ultimo esemplare venne completato nel settembre del 1988, ed \u00e8 ora esibito alla Galleria Ferrari.\nLo sviluppo del modello fu seguito fino ai primi mesi del 1987 da Mauro Forghieri, cio\u00e8 fino a quando il celebre ingegnere lavor\u00f2 per la Casa del cavallino rampante.\nLa sigla numerica nel nome del modello era collegata alle caratteristiche del motore; pi\u00f9 precisamente richiamavano la cilindrata, che era circa di , e il numero dei cilindri, che erano 8 a V. La sigla \u201c4RM\u201d invece era sigla di \u201c4 Ruote Motrici\u201d, cio\u00e8 trazione integrale.\nCaratteristiche tecniche.\nIl motore era un V8 a 90\u00b0 posteriore e longitudinale. L'alesaggio e la corsa erano rispettivamente di e che portavano la cilindrata totale a . Il rapporto di compressione era di 9,8:1. La potenza massima erogata dal propulsore era di a mentre la coppia pi\u00f9 alta fornita dal motore era di .\nLa distribuzione era formata da un doppio albero a camme in testa per ciascuna bancata, che comandava quattro valvole per cilindro. Come impianto d'alimentazione montava un sistema di iniezione elettronica \"Weber-Marelli\". L'accensione era singola ed elettronica. La lubrificazione era a carter secco, mentre la frizione era bidisco.\nLe sospensioni erano indipendenti, con quadrilateri trasversali, molle elicoidali coassiali con gli ammortizzatori telescopici e barra stabilizzatrice. I freni erano a disco, mentre la trasmissione era formata da un cambio manuale a cinque rapporti pi\u00f9 la retromarcia. Lo sterzo era a pignone e cremagliera. La trazione era integrale.\nIl telaio era formato da una scocca portante in lamiera di acciaio, mentre la carrozzeria era berlinetta a due posti."}
{"id": "3542658", "revid": "111574590", "url": "https://it.wikipedia.org/wiki?curid=3542658", "title": "Villa La Selva", "text": "Villa La Selva si trova a Firenze nel viuzzo di Gamberaia 1.\nLa villa appartenne ai Lanfredini, proprietari anche della vicina villa La Gallina, passando poi ai Ricasoli, ai Fornacelli e ad altre famiglie di Firenze. Si trova tra il pian dei Giullari e il Monte alle Croci, in uno dei pi\u00f9 suggestivi scenari paesistici della citt\u00e0."}
{"id": "3542660", "revid": "1543377", "url": "https://it.wikipedia.org/wiki?curid=3542660", "title": "Gizem Memi\u00e7", "text": " Gizem Memi\u00e7 ha ricevuto la corona da Ebru \u015eam, Miss Turchia 2009. Al momento dell'incoronazione, la modella stava studiano architettura d'interni e design ambientale presso l'universit\u00e0 di Bilkent.\nGizem Memi\u00e7 ha rappresentato la Turchia a Miss Universo 2010 che si \u00e8 tenuto a Las Vegas il 23 agosto 2010, ed a Miss Mondo 2010, che si \u00e8 tenuto a Sanya il 22 ottobre 2010\nDurante il proprio anno di regno la modella turca \u00e8 stata testimonial di numerose ditte, ed ha prestato la propria immagine per alcune campagne pubblicitarie televisive."}
{"id": "3542671", "revid": "126257", "url": "https://it.wikipedia.org/wiki?curid=3542671", "title": "Ferrari 365 GTB4 Competizione", "text": ""}
{"id": "3542672", "revid": "889336", "url": "https://it.wikipedia.org/wiki?curid=3542672", "title": "Citibank Hall", "text": "Citibank Hall, (Credicard Hall fino a novembre 2013) \u00e8 un teatro della citt\u00e0 di San Paolo, in Brasile. \u00c8 stato aperto nel gennaio del 2000, con una capacit\u00e0 di circa 7.000 posti a sedere. \u00c8 considerato non soltanto uno degli impianti pi\u00f9 grandi del Brasile, ma anche uno dei pi\u00f9 grandi in America Latina. I diritti di denominazione per la sede sono detenuti da Citigroup di propriet\u00e0 di Credicard operatore di carte di credito fin dalla sua apertura.\nLa sessantesima edizione di Miss Universo ebbe luogo il 12 settembre 2011 presso la sala.\nNel corso della sua carriera, la cantante italiana Laura Pausini si \u00e8 esibita complessivamente in dodici diversi concerti alla Credicard Hall."}
{"id": "3542674", "revid": "638792", "url": "https://it.wikipedia.org/wiki?curid=3542674", "title": "Eisuke Hond\u014d", "text": ""}
{"id": "3542678", "revid": "729019", "url": "https://it.wikipedia.org/wiki?curid=3542678", "title": "Heinkel HE 8", "text": "LHeinkel HE 8 \u00e8 un idrovolante a scarponi da ricognizione ad ala bassa realizzato dall'azienda tedesca Ernst Heinkel Flugzeugwerke verso la fine degli anni venti e prodotto, oltre che dalla stessa, anche su licenza in Danimarca dal Orlogsv\u00e6rftet, l'arsenale navale della Kongelige danske marine, la marina militare del Regno di Danimarca.\nFu sviluppato per soddisfare la richiesta della marina danese, che aveva notato il successo dell'HE 5 in servizio in Svezia ed era intenzionata a dotarsi di un velivolo simile, da produrre su licenza.\nStoria del progetto.\nA causa delle limitazioni imposte alla Germania dal Trattato di Versailles in seguito alla fine della prima guerra mondiale, la produzione aeronautica tedesca dovette essere interrotta, tuttavia pot\u00e9 riprendere le attivit\u00e0 nei primi anni venti, su permesso della Commissione Aeronautica Interalleata. Intuendo le potenzialit\u00e0 dell'apertura del nuovo mercato Ernst Heinkel decise di fondare l'azienda che porter\u00e0 il suo nome, indirizzando la sua attenzione verso l'aviazione militare, sviluppando nuovi modelli che, dato le limitazioni per i velivoli ad uso bellico ancora presenti nella Repubblica di Weimar, furono commissionate da nazioni straniere.\nUna delle nazioni maggiormente interessata dalla prima produzione Heinkel fu la Svezia, la quale commission\u00f2 alcuni nuovi modelli per fornirli come equipaggiamento ai propri reparti di Marinen (marina militare) e Flygvapnet (aeronautica militare), acquistando in seguito la licenza per produrli localmente.\nIn particolare l'HE 5, un idrovolante adottato dall'aeronautica svedese, impression\u00f2 favorevolmente il personale militare danese che stava cercando un modello pi\u00f9 efficiente per affiancare e progressivamente sostituire i biplani Friedrichshafen FF 49, localmente designati HB. II, ed i monoplani Hansa-Brandenburg W.29, localmente HM. I, in servizio dal 1919.\nSviluppo.\nPer soddisfare la richiesta danese la Heinkel decise di modificare l'HE 5, il modello fino ad allora di maggior successo, per meglio adattarlo alle specifiche della marina militare della nazione nordeuropea. Il nuovo progetto, designato dall'azienda HE 8, conservava l'impostazione generale dei suoi predecessori, modelli sviluppati dall'originario Heinkel HE 1, mantenendo la costruzione convenzionale con struttura in legno rivestita da tela trattata ed una velatura biplana. Differiva dall'HE 5 per l'adozione di un motore radiale di produzione britannica, l'Armstrong Siddeley Jaguar 14 cilindri doppia stella, e per l'adozione di un impennaggio convenzionale sostituendo quello cruciforme che caratterizzavano i precedenti modelli.\nIl prototipo venne portato in volo per la prima volta nel corso del 1927 constatando la bont\u00e0 del progetto ed avviando cos\u00ec la sua produzione in serie e consegnando il primo esemplare alla Danimarca nel 1928.\nDopo l'acquisto della licenza di produzione, la costruzione in seguito si sposter\u00e0 dagli stabilimenti di Warnem\u00fcnde al Orlogsv\u00e6rftet, l'arsenale navale della marina danese. dove affiancarono i primi sei esemplari tedeschi con 16 nuovi velivoli, portando la produzione complessiva a 22 unit\u00e0 nelle sue tre versioni, quella da ricognizione, quella da bombardamento e quella locale identificata anche come Orlogsvaerftet HM. II, l'ultima delle quali usc\u00ec dagli stabilimenti nel 1938.\nNel 1930 anche la Fabrika aeroplana i hidroaviona Zmaj acquist\u00f2 la licenza per produrre lo HE 8 nella propria struttura di Zemun, nell'allora Regno di Jugoslavia, con cui si accingeva a fornire un prototipo in ottemperanza alle specifiche emesse dalla marina. L'ufficio tecnico non si limit\u00f2 per\u00f2 a riprodurre il progetto ma apport\u00f2 delle sostanziali modifiche. Pur mantenendo l'aspetto generale venne abbandonata la struttura interamente lignea per adottare una fusoliera realizzata in tecnica mista, con struttura in tubi in acciaio saldati, che comprendeva anche un nuovo abitacolo destinato ad un terzo membro dell'equipaggio. Venne inoltre adottato un nuovo propulsore, sempre un radiale raffreddato ad aria, uno Gnome-Rh\u00f4ne 9A Jupiter da 480\u00a0CV (353\u00a0kW) dotato di riduttore. Il prototipo, completato nel 1931, venne consegnato alla marina perch\u00e9 lo testasse operativamente con il suo concorrente, il cecoslovacco Letov \u0160-328V, tuttavia nessuno dei due modelli riusc\u00ec a soddisfare le autorit\u00e0 militari ed il loro sviluppo venne abbandonato senza costruire ulteriori esemplari.\nNei primi anni trenta, per offrire uno sviluppo del modello dalle migliori caratteristiche complessive, la Heinkel decise di abbinare una cellula opportunamente rinforzata del HE 8 equipaggiandola con un motore Packard 3A-2500 di produzione statunitense, un 12 cilindri a V raffreddato a liquido in grado di sviluppare una potenza pari a 800 hp (597 kW). Il nuovo modello, che assunse la designazione HE 31, bench\u00e9 beneficiasse di una minore superficie frontale e di una sostanziale maggiorazione di potenza, non riusc\u00ec a suscitare l'interesse del suo predecessore ed il programma di sviluppo venne interrotto dopo un solo esemplare realizzato.\nImpiego operativo.\nI 22 esemplari complessivi cominciarono a prendere servizio nel 1928, tutti assegnati alla 1. Luftflotille, Luftmarinestation K\u00f8benhavn (stazione aeronavale di Copenaghen), con la quale rimasero in organico fino all'invasione della Danimarca del 1940, dopo la quale un esemplare venne sequestrato ed utilizzato dalla Luftwaffe, mentre gli altri vennero accantonati."}
{"id": "3542680", "revid": "115533", "url": "https://it.wikipedia.org/wiki?curid=3542680", "title": "Heinkel HE 31", "text": ""}
{"id": "3542682", "revid": "81195", "url": "https://it.wikipedia.org/wiki?curid=3542682", "title": "Gruppo benzilico", "text": ""}
{"id": "3542683", "revid": "126257", "url": "https://it.wikipedia.org/wiki?curid=3542683", "title": "Ferrari 4084RM", "text": ""}
{"id": "3542691", "revid": "1543377", "url": "https://it.wikipedia.org/wiki?curid=3542691", "title": "St. Maries", "text": "St.Maries \u00e8 un comune (city) e capoluogo di contea della Contea di Benewah, Idaho, Stati Uniti d'America.\nQui nacque la tuffatrice Georgia Coleman. \nGeografia fisica.\nSt.Maries ha una popolazione di 2.402 abitanti al censimento del 2010 ;secondo lo United States Census Bureau la citt\u00e0 ha una superficie di 2,8\u00a0km\u00b2 e si trova ad un'altezza di 668 metri s.l.m.. La densit\u00e0 di popolazione \u00e8 di 940 ab/km\u00b2.\nAttraverso la citt\u00e0 passano 2 fiumi: il fiume St Maries e il fiume St.Joe .Infatti proprio per questo il sito era stato scelto da Joseph Fisher perch\u00e9 perfetto per costruirvi una segheria;i 2 fiumi e i sistemi lacustri circostanti avrebbero fornito un ottimo sistema di trasporto rapido sia per i tronchi galleggianti verso i mulini sia per il trasporto su battello a vapore delle merci ai mercati."}
{"id": "3542693", "revid": "111456927", "url": "https://it.wikipedia.org/wiki?curid=3542693", "title": "Wade Load", "text": "Wade Load \u00e8 un personaggio immaginario della serie televisiva d'animazione statunitense \"Kim Possible\".\n\u00c8 doppiato in originale da Tahj Mowry e in italiano prima da Fabrizio De Flaviis e in seguito da Daniele Raffaeli.\nWade \u00e8 l'addetto al sito internet di Kim, ed \u00e8 il genio informatico che gestisce tutti i contatti della ragazza col resto del mondo. Egli \u00e8 parte viva di ogni battaglia della ragazza, sebbene mai in maniera diretta in quanto, fino alla quarta stagione, non esce mai dalla sua camera ipertecnologica.\nCaratteristiche.\nPersonalit\u00e0.\nWade \u00e8 di mentalit\u00e0 semplice e dimostra un'indole gentile, educata e disponibile; mettendosi al servizio di Kim e Ron anche per richieste personali oltre che per le missioni, dimostrando di divertirsi molto qualunque cosa faccia e sentirsi estremamente lieto di poter aiutare. Wade \u00e8 inoltre dotato di un grande sangue freddo, difatti durante le operazioni della squadra non si preoccupa mai, nemmeno quando la situazione degenera, ed \u00e8 sempre in grado di ragionare in modo lucido. Spesso approfitta dei viaggi dei compagni per farsi portare souvenir e cibi esotici.\nInoltre \u00e8 estremamente curioso, tanto che spesso legge il diario elettronico di Kim, controlla il suo conto bancario o supervisiona segreti militari, tuttavia \u00e8 talmente in gamba coi computer da non lasciare mai traccia del suo passaggio nei siti crackati.\nLa caratteristica principale di Wade rimane comunque l'estrema disponibilit\u00e0; tale per cui qualunque cosa, e a qualunque ora, i protagonisti gli chiedano, egli si prodiga per soddisfarla, dimostrandosi sempre in grado di farlo senza nemmeno troppo sforzo.\nDurante le prime stagioni, sembra soffrire di agorafobia, difatti non esce mai dalla sua stanza, da cui tuttavia riesce a organizzare tutta la sua vita e ad interagire con gli altri personaggi. Tale fobia viene forzatamente superata dal personaggio durante una missione contro il Team Impossible, evento a seguito del quale, nella quarta stagione inizia ad uscire dalla sua stanza e ad aiutare Kim e Ron in maniera pi\u00f9 attiva.\nAspetto fisico.\nWade \u00e8 un bambino afroamericano, sovrappeso e mediamente alto, con gli occhi scuri e i capelli neri e ricci; il suo viso \u00e8 sempre vispo e sorridente e contornato da lentiggini. Il design del personaggio \u00e8 molto semplice e stilizzato per lo standard della serie, per cui \u00e8 prettamente tondeggiante.\nWade veste sempre con delle t-shirt azzurre e dei pantaloni marroni; ma viene tendenzialmente inquadrato soltanto a mezzobusto.\nBiografia del personaggio.\nAntefatti.\nWade Load nasce a Middleton, 10 anni prima dell'inizio della serie, da Lontaine Load e sua moglie. Il non meglio precisato lavoro del padre, che lo tiene costantemente fuori casa, fa s\u00ec che la madre, lo cresca praticamente da sola.\nDimostrando fin da bambino di possedere un'intelligenza rasente la genialit\u00e0, va a scuola per soli otto mesi; durante i quali si diplom\u00f2 e ottiene una laurea summa cum laude.\nNon \u00e8 chiarito come abbia fatto esattamente conoscenza con Kim e Ron, ma il loro incontro \u00e8 avvenuto comunque in tenera et\u00e0.\nNella serie.\nNel momento in cui Kim decide di aprire un suo sito internet per cercare lavoro come baby sitter, Wade l'aiuta nell'allestimento e, quando in conseguenza di ci\u00f2, essa inizia la sua attivit\u00e0 di eroina ed agente segreto freelance, Wade si assume il ruolo di consulente e ideatore dei vari gadget con cui la ragazza affronta le battaglie.\nIl giovane genio agisce come membro del Team Possible rimanendo dietro le quinte mentre Kim, Ron e Rufus si occupano dell'azione diretta affrontando diversi antagonisti, quali l'imbranato ma geniale Dottor Drakken e la sua assistente super sofisticata, Shego, Lord Monkey Fist, nobile inglese ossessionato dal Tai-Sheng-Pek-Quar, assieme al quale detiene il \"Mistico Potere della Scimmia\", il golfista folle Duff Killigan, i miliardari Se\u00f1or Senior, dediti al male per hobby e molti altri.\nPi\u00f9 avanti nella serie tuttavia, tale situazione cambia e Wade assume un ruolo pi\u00f9 attivo nelle missioni del gruppo.\nEpilogo.\nNonostante le avversit\u00e0 e le innumerevoli battaglie Wade riesce a superare ogni ostacolo ed arriva addirittura a salvare il mondo dagli alieni Warmonga e Warhok il giorno del diploma dei suoi compagni Kim e Ron, che nel frattempo si sono innamorati l'una dell'altro.\nAbilit\u00e0.\nWade \u00e8 un genio informatico, capace di collegarsi a tutto il mondo utilizzando il computer di casa sua e di hackerare qualsiasi software in pochissimi istanti. Le abilit\u00e0 di Wade sono tali che \u00e8 in grado di connettersi perfino a reti elettriche, cittadine, governative e addirittura ai robot di Drakken e all'interno di dischi volanti.\nOltretutto \u00e8 anche un genio creativo nonch\u00e9 un superbo inventore, essendo il progettista di tutte le attrezzature utilizzate da Kim.\nNella quarta stagione dimostra inoltre di essere un esperto di spionaggio e di avere una discreta competenza sul campo, nonch\u00e9 di essere un eccellente fantino."}
{"id": "3542694", "revid": "126257", "url": "https://it.wikipedia.org/wiki?curid=3542694", "title": "Ferrari 512 BB LM", "text": ""}
{"id": "3542695", "revid": "287204", "url": "https://it.wikipedia.org/wiki?curid=3542695", "title": "Anglo Cup", "text": "La Anglo Cup era una competizione calcistica svizzera, creata basandosi sul regolamento della FA Cup, svoltasi dal 1910 al 1913.\nStoria.\nLa competizione nacque nel 1910 per seguire l'esempio degli inglesi, che all'epoca rappresentavano il meglio del calcio mondiale, basandosi sul regolamento della FA Cup.\nIl trofeo venne messo in palio dalla Anglo-American Ltd., societ\u00e0 con sede a Zurigo.\nLa coppa \u00e8 considerata la pi\u00f9 antica delle antenate dell'attuale Coppa Svizzera, venendo succeduta negli anni venti da un'altra competizione similare, la Och Cup, soppressa anch'essa.\nLa \"Anglo Cup\" si svolse in quattro edizioni, tre vinte dal Young Boys ed una dal ; la prima edizione venne aggiudicata con una doppia finale, poich\u00e9 il primo incontro tra Young Boys e San Gallo termin\u00f2 con un pareggio.\nL'ultima edizione, quella del 1913, fu vinta dal .\nNon venne disputata ulteriormente a causa di difficolt\u00e0 organizzative."}
{"id": "3542697", "revid": "253269", "url": "https://it.wikipedia.org/wiki?curid=3542697", "title": "Ferdinand Gottschalk", "text": "Biografia.\nInterprete teatrale, lavor\u00f2 a lungo anche per il cinema. Nel 1917 apparve nel suo primo film, \"Please Help Emily\", girato negli Stati Uniti e diretto da Dell Henderson.\nNella sua carriera, Gottschalk apparve in 75 pellicole. Il suo ultimo film, \"Pazzo per la musica\" di Allan Dwan, \u00e8 del 1938.\nMor\u00ec nel 1944 a Londra, all'et\u00e0 di 86 anni."}
{"id": "3542703", "revid": "33689", "url": "https://it.wikipedia.org/wiki?curid=3542703", "title": "Massimo (praefectus urbi)", "text": "Biografia.\nMassimo era un membro dell'aristocrazia senatoriale romana. \nFu forse lui il Massimo che fu inviato dall'usurpatore Magnenzio presso l'imperatore Costanzo II e Vetranione nel 350.\nNel tardo 361, Massimo e Lucio Aurelio Aviano Simmaco, che erano stati inviati dal Senato romano presso l'imperatore Costanzo II (figlio e successore di Costantino I), incontrarono a Naisso Giuliano, cesare d'Occidente che si era ribellato al cugino Costanzo (Giuliano era anche figlio di Giulio Costanzo, avuto da seconde nozze). Giuliano accolse i due ambasciatori con tutti gli onori, poi nomin\u00f2 Massimo \"praefectus urbi\" di Roma al posto di Tertullo; la sua scelta era motivata dal voler favorire Vulcacio Rufino. Massimo era in carica ancora il 28 gennaio 362, come attestato da un'iscrizione, Durante il suo mandato, vi fu abbondanza di generi alimentari e cessarono le lamentele della plebe.\nIl senatore Massimo \u00e8 identificato con il \"praefectus urbi\" di Roma dal dicembre 361 al febbraio 363. Ammianus Marcellinus lo cita semplicemente come Maximus , mentre Quintus Aurelius Symmachus gli attribuisce anche il nome Clytholias ed ancora lo ritroviamo come Artorius Clytholias Maximus.\nClytholias Maximus era il nipote di Vulcacio Rufino (console nel 347) e Nerazio Cereale (console nel 358). Sua zia era Nerazia Galla, la moglie di Giulio Costanzo ( fratellastro di Costantino I), e quindi Massimo era primo cugino di Costanzo Gallo."}
{"id": "3542705", "revid": "1318658", "url": "https://it.wikipedia.org/wiki?curid=3542705", "title": "Tropilio", "text": "In chimica organica, il catione tropilio \u00e8 una specie aromatica con formula [C7H7]+ derivata formalmente dal distacco di uno ione idruro dal gruppo CH2 del cicloeptatriene. Il suo nome deriva dalla molecola di tropina, che a sua volta deve il proprio nome a quella dell'atropina. Il catione pu\u00f2 formare dei sali stabili, come ad esempio [C7H7]+BF4-. \nSintesi.\nIl catione tropilio pu\u00f2 essere ottenuto facendo reagire il cicloeptatriene con bromo o pentacloruro di fosforo. Nel caso venga utilizzato il bromo, come fece G. Merling nel 1891, la reazione \u00e8 la seguente:\nStruttura.\nIl catione tropilio possiede una struttura ciclica eptagonale planare e possedendo inoltre 6 elettroni \u03c0 rispetta la regola di H\u00fcckel, risultando cos\u00ec una specie aromatica in cui la carica positiva \u00e8 delocalizzata sui 7 atomi di carbonio del ciclo. La struttura venne chiarita da von Eggers Doering e Knox nel 1954.\nIl tropilio \u00e8 utilizzato in chimica metallorganica come ligando per i metalli di transizione.\nSpettrometria di massa.\nIl catione tropilio viene riscontrato frequentemente in spettrometria di massa sotto forma di un intenso picco con valore m/z = 91. Il frammento \u00e8 caratteristico dei composti aromatici che contengono un gruppo benzilico: in seguito alla ionizzazione si forma il catione PhCH2+ che dopo riarrangiamento produce C7H7+ dotato di elevata stabilit\u00e0."}
{"id": "3542707", "revid": "1305772", "url": "https://it.wikipedia.org/wiki?curid=3542707", "title": "Jean-Pierre Dedieu", "text": "Biografia.\nSpecialista riconosciuto di storia dell'Inquisizione spagnola a partire dalla sua partecipazione all'opera di Bartolom\u00e9 Bennassar (di cui \u00e8 stato allievo), \"L'Inquisition espagnole, XVe \u2013 XIXe si\u00e8cle\", Paris, Hachette, 1979, \u00e8 stato autore di una ricerca fondamentale sull'Inquisizione di Toledo (\"L'administration de la foi. L'inquisition de Tol\u00e8de et les vieux-chr\u00e9tiens (XVIe \u2013 XVIIIe si\u00e8cle)\", Madrid, Casa de Vel\u00e1zquez, 1989). Si \u00e8 dedicato anche allo studio del sistema politico della monarchia iberica nei secoli XVIII e XIX e all'introduzione di tecniche informatiche nella ricerca storica (Sistema \"Fichoz\").\nMembro dell'Ecole des Hautes \u00c9tudes Hispaniques (Casa de Vel\u00e1zquez, Madrid) dal 1976 al 1979 (di cui \u00e8 stato in seguito componente del Consiglio Scientifico), \u00e8 stato direttore della Maison des Pays Ib\u00e9riques (CNRS/Universit\u00e9 de Bordeaux III) dal 1995 al 2005. Dal gennaio 2005 \u00e8 \"Directeur de Recherches\" in storia moderna e contemporanea presso il Laboratoire de Recherche historique Rh\u00f4ne-Alpes (LARHRA - CNRS UMR 5190/Universit\u00e9 de Lyon), di cui ha fondato e diretto il P\u00f4le \"M\u00e9thodes\".\nInsieme a Guy Bedouelle ed Agostino Borromeo, ha coordinato il celebre Simposio Internazionale sull'Inquisizione, tenutosi in Vaticano nei giorni 29-31 ottobre 1998, in occasione dell'apertura agli studiosi dell'Archivio centrale della Congregazione per la dottrina della fede."}
{"id": "3542708", "revid": "126257", "url": "https://it.wikipedia.org/wiki?curid=3542708", "title": "Ferrari 512 BB Le Mans", "text": ""}
{"id": "3542710", "revid": "1516566", "url": "https://it.wikipedia.org/wiki?curid=3542710", "title": "Niobe (incrociatore)", "text": ""}
{"id": "3542711", "revid": "33689", "url": "https://it.wikipedia.org/wiki?curid=3542711", "title": "Tertullo (praefectus urbi)", "text": "Biografia.\n\u00c8 possibile che Tertullo fosse il figlio dell'omonimo proconsole d'Africa del 326, e nipote di Attio Insteio Tertullo, \"praefectus urbi\" di Roma nel 307-308. Ebbe dei figli, che nel 359 erano ancora ragazzi.\nTertullo fu \"praefectus urbi\" di Roma tra il 359 e il 361. Nel 359, una penuria di grano colp\u00ec Roma, e la gente assal\u00ec ripetutamente e violentemente l'innocente Tertullo, dato che la penuria era dovuta alle condizioni atmosferiche insolitamente negative, che impedivano alle navi di attraccare nel porto di Traiano a Ostia. Tertullo tent\u00f2 di calmare la plebe offrendole in lacrime i propri figli giovinetti, affinch\u00e9 li uccidessero per placarsi, ottenendo il proprio scopo (e salvando i propri figli). Mentre Tertullo stava sacrificando nel tempio di Castore e Polluce ad Ostia, la bonaccia si plac\u00f2 e le navi poterono entrare in porto col loro carico.\nNel 361 Tertullo era ancora in carica, mentre al Senato fu letta una lettera del cesare Giuliano, auto-proclamatosi imperatore contro il cugino Costanzo II; pi\u00f9 tardi, quello stesso anno, Giuliano sostitu\u00ec Tertullo con Massimo."}
{"id": "3542717", "revid": "1305772", "url": "https://it.wikipedia.org/wiki?curid=3542717", "title": "Tertullo (disambigua)", "text": "Tertullo:"}
{"id": "3542725", "revid": "115240753", "url": "https://it.wikipedia.org/wiki?curid=3542725", "title": "Tropina", "text": "La tropina, chiamata anche 3-tropanolo, \u00e8 un derivato del tropano contenente un gruppo ossidrilico sul carbonio 3.\nBenzatropina ed etibenzatropina sono eteri derivati dalla tropina, cos\u00ec come l'atropina, un anticolinergico che rappresenta il prototipo della classe di farmaci antagonisti muscarinici."}
{"id": "3542727", "revid": "81195", "url": "https://it.wikipedia.org/wiki?curid=3542727", "title": "Tropine", "text": ""}
{"id": "3542728", "revid": "303585", "url": "https://it.wikipedia.org/wiki?curid=3542728", "title": "Neviera", "text": ""}
{"id": "3542730", "revid": "292162", "url": "https://it.wikipedia.org/wiki?curid=3542730", "title": "Supercoppa italiana 1991", "text": "La Supercoppa italiana 1991 \u00e8 stata la 4\u00aa edizione della competizione disputata il 24 agosto 1991 allo stadio Luigi Ferraris di Genova. La sfida \u00e8 stata disputata tra , vincitrice della Serie A 1990-1991, e la , detentrice della Coppa Italia 1990-1991.\nA conquistare il titolo \u00e8 stata la Sampdoria che ha vinto per 1-0 con rete di Roberto Mancini."}
{"id": "3542731", "revid": "436472", "url": "https://it.wikipedia.org/wiki?curid=3542731", "title": "Stadio Liberati", "text": ""}
{"id": "3542735", "revid": "72396", "url": "https://it.wikipedia.org/wiki?curid=3542735", "title": "La vita segreta delle donne", "text": "La vita segreta delle donne (\"Secret Lives of Women\") \u00e8 un programma televisivo di che in Italia \u00e8 andato in onda il marted\u00ec dalle 0.00 alle 01.00, e dal 2010 \u00e8 trasmesso anche canale sul televisivo Lei.\nIl documentario racconta storie di donne che per scelta o per necessit\u00e0 si trovano a dover affrontare situazioni limite.\nIl programma \u00e8 stato originariamente trasmesso negli Stati Uniti dal canale televisivo WE tv, dal 2005 al 2009."}
{"id": "3542737", "revid": "292162", "url": "https://it.wikipedia.org/wiki?curid=3542737", "title": "Supercoppa italiana 1994", "text": "La Supercoppa italiana 1994 \u00e8 stata la 7\u00aa edizione della competizione disputata il 28 agosto 1994 allo stadio Giuseppe Meazza di Milano. La sfida \u00e8 stata disputata tra il , vincitore della Serie A 1993-1994, e la , detentrice della Coppa Italia 1993-1994.\nIl Milan vinse la partita ai tiri di rigore dopo l'1-1 dei tempi regolamentari. Fu la prima edizione in cui si necessit\u00f2 dei rigori, facendo inoltre dei rossoneri tuttora l'unico club a essersi aggiudicato la manifestazione per tre edizioni consecutive."}
{"id": "3542738", "revid": "933835", "url": "https://it.wikipedia.org/wiki?curid=3542738", "title": "Sindaci di Crotone", "text": "Di seguito l'elenco cronologico dei sindaci di Crotone e delle altre figure apicali equivalenti che si sono succedute nel corso della storia."}
{"id": "3542755", "revid": "81195", "url": "https://it.wikipedia.org/wiki?curid=3542755", "title": "Centro stereogenico", "text": ""}
{"id": "3542761", "revid": "125465341", "url": "https://it.wikipedia.org/wiki?curid=3542761", "title": "Tropano", "text": "Il tropano \u00e8 un composto eterociclico azotato. \u00c8 principalmente conosciuto per un gruppo di alcaloidi (alcaloidi tropanici) che derivano da esso, tra i quali atropina e cocaina. Il tropinone, il corrispondente chetone del tropano, \u00e8 il precursore sintetico di entrambi i composti. I tropan-alcaloidi sono presenti in natura nelle piante delle famiglie Erythroxylaceae (che includono la coca) e Solanaceae (che includono mandragora, giusquiamo nero, atropa belladonna, datura, patata, pomodoro).\nStruttura chimica.\nLa base della struttura del tropano \u00e8 rappresentata da una molecola di piperidina i cui atomi di carbonio C1 e C5 sono legati da un ponte azotato. La struttura del tropano pu\u00f2 anche essere interpretata come un ciclo di pirrolidina i cui atomi di carbonio C1 e C4 sono legati tramite un ponte propilico. In entrambi i casi si deve aggiunge un gruppo metile sull'atomo di azoto (l'atomo numero 8 del ciclo). Senza questo gruppo si ricava il nortropano.\nLa molecola possiede due centri stereogenici, gli atomi di carbonio asimmetrici C1 e C5, che sono bloccati in una conformazione (R,S) a causa delle costrizioni geometriche del biciclo. Tuttavia la molecola rappresenta un composto meso e pertanto non \u00e8 otticamente attiva."}
{"id": "3542762", "revid": "11266", "url": "https://it.wikipedia.org/wiki?curid=3542762", "title": "Cristiana Checchi", "text": "Allenata da Aldo Pedron dal 7 febbraio 2006 fa parte del Gruppo Sportivo Forestale.\nNel 2003, per aver saltato un test antidoping, gli \u00e8 stato tolto il titolo nazionale indoor da poco vinto.\nCampionati nazionali.\n2000\n2001\n2002\n2003\n2004\n2005\n2006\n2007\n2008\n2010\n2011\nAltre competizioni internazionali.\n2001\n2002\n2003\n2004\n2006\n2007\n2008"}
{"id": "3542763", "revid": "536159", "url": "https://it.wikipedia.org/wiki?curid=3542763", "title": "Aeroporto internazionale Yasser Arafat", "text": ""}
{"id": "3542764", "revid": "106908", "url": "https://it.wikipedia.org/wiki?curid=3542764", "title": "Aeroporto Internazionale di Bucarest-Henri Coand\u0103", "text": ""}
{"id": "3542769", "revid": "287204", "url": "https://it.wikipedia.org/wiki?curid=3542769", "title": "Desterro Rugby Clube", "text": "Il Desterro Rugby Clube \u00e8 una societ\u00e0 di Rugby a 15 con sede nella citt\u00e0 di Florian\u00f3polis, nello stato di Santa Catarina, Brasile. \u00c8 stata fondata il giorno 20 giugno 1995, affiliata alla \"Confedera\u00e7\u00e3o Brasileira de Rugby\" e alla \"Federa\u00e7\u00e3o Catarinense de Rugby\". Partecipa al Campionato brasiliano di rugby Super 10"}
{"id": "3542773", "revid": "120770501", "url": "https://it.wikipedia.org/wiki?curid=3542773", "title": "Area naturale", "text": "L'area naturale \u00e8 una tipologia di area geografica. Rispetto ad una generica area geografica, l'area naturale si contraddistingue esclusivamente per la quasi inesistenza, o totale assenza, dell'antropizzazione sul suo territorio. \nTipologie di aree naturali.\nTipologie di aree naturali sono le seguenti:\nArea naturale terrestre.\nL'area naturale terrestre \u00e8 un'area naturale che si estende esclusivamente su terre emerse. Una tipologia particolare di area naturale terrestre \u00e8 l'area naturale terrestre protetta.\nArea naturale marina.\nL'area naturale marina \u00e8 un'area naturale che si estende esclusivamente sul mare. Una tipologia particolare di area naturale marina \u00e8 l'area naturale marina protetta.\nArea naturale protetta.\nL'area naturale protetta \u00e8 un'area naturale di particolare pregio ambientale e paesaggistico all'interno della quale \u00e8 in vigore una normativa protettiva dell'habitat. Tipologie particolari di aree naturali protette sono l'area naturale terrestre protetta, l'area naturale marina protetta e l'area naturale protetta di interesse locale."}
{"id": "3542776", "revid": "287204", "url": "https://it.wikipedia.org/wiki?curid=3542776", "title": "Interno giorno", "text": "Interno giorno \u00e8 un contenitore che comprende i film del pomeriggio di LA 7. Di notte cambia nome in \"Esterno notte\"' e di sera in \"Cinema 7\". Il film \u00e8 preceduto dalla sigla di Interno giorno con una voce esterna che dice \"Il programma \u00e8 presentato da...\" e lo sponsor.\nDurante le interruzioni pubblicitarie compare un'altra sigla con scritto Interno giorno, oppure Interno giorno - fine primo tempo e Interno giorno - secondo tempo.\nIl film si conclude con la sigla iniziale di Interno giorno con una voce esterna che dice \"Il programma \u00e8 stato presentato da...\" e lo sponsor.\nGeneralmente il programma (film) va in onda dalla domenica al venerd\u00ec dalle 14 alle 16 e il sabato con pi\u00f9 di un film dalle 14 alle 20 con qualche telefilm in mezzo.\nAlcune volte alla domenica pomeriggio, attorno a giugno, va in onda La valigia dei sogni, programma che trasmette un film e, al termine, fa il commento."}
{"id": "3542780", "revid": "228587", "url": "https://it.wikipedia.org/wiki?curid=3542780", "title": "Viticoltura in Messico", "text": "La produzione di vini messicani e coltivazione di vigne in grandi estensioni di terra si realizza negli stati di Aguascalientes, Bassa California, Chihuahua, Coahuila, Nuevo Le\u00f3n, Quer\u00e9taro e Zacatecas, la maggiore produzione si d\u00e0 principalmente nella Valle de Guadalupe nella zona vinicola settentrionale.\nSi coltivano vigne in alcuni municipi degli stati di Bassa California, Sonora, Bassa California del Sud, Durango, Chihuahua, Quer\u00e9taro, San Luis Potos\u00ed, Guanajuato, Nuevo Le\u00f3n, Hidalgo, Puebla e Campeche che il Ministero dell'Agricoltura SAGARPA ha registrato nel 2010 come coltivazioni di uva da tavola per consumo interno senza produzione vinicola.\nStoria.\nNel continente americano esistevano molte viti silvestri prima dell'arrivo degli europei. Nel caso del Messico vi erano variet\u00e0 distinte che i popoli nativi consumavano nella loro dieta. Gli aztechi chiamavano il frutto dell'uva \"acacholli\", i p'urh\u00e9pecha lo conoscevano come \"serur\u00e1ni\", gli otomi lo chiamarono \"obxi\" e i tarahumara lo dicevano \"\u00fari\". I popoli nomadi del nord furono i maggiori consumatori di uve silvestri e bevevano i loro succhi acidi, ma si ignora se i succhi subivano qualche tipo di processo di fermentazione.\nDopo la conquista di Tenochtitl\u00e1n, i colonizzatori spagnoli trovarono viti silvestri sul suolo della Nuova Spagna come la \"Vitis rupestris\", \"Vitis labrusca\" e la \"Vitis berlandieri\". Hern\u00e1n Cort\u00e9s fu il principale promotore della coltivazione dell'uva: ordin\u00f2 di portare dall'isola di Cuba semi e piante della Vitis vinifera proveniente dalla Spagna, essendo la Nuova Spagna il primo luogo dell'America continentale in cui si coltivarono vigneti e si produssero vini.\nIl 20 marzo 1524 Hern\u00e1n Cort\u00e9s firm\u00f2 un decreto con cui ordinava che tutti gli spagnoli titolari di concessioni di terre dovevano piantare annualmente mille vigne spagnole ed autoctone per ogni cento indigeni al loro servizio per favorire un'ibridazione rapida nelle nuove terre.\nLe prime coltivazioni di vigne arrivarono a Huejotzingo ed i paraggi di Citt\u00e0 del Messico, gli indigeni di questa regione lo chiamarono in lingua nahuatl \"xocomecatl\", frutto del rampicante, a questa nuova variet\u00e0 di uva che produceva un vino o una bevanda vinosa ubriacante che secondo fra Bernardino de Sahag\u00fan era chiamato \"tlapaloctli\", vino che dipinge.\nNel 1531 Carlo V di Spagna ordin\u00f2 che ogni vascello diretto alla Nuova Spagna portasse vigne ed olivi per la sua coltivazione. Dal porto di Acapulco uscivano navi piene di viti verso il vicereame del Per\u00f9 per effetto dello stesso mandato reale, che rapidamente riusc\u00ec nell'effetto di diffondere l'uva spagnola nei territori dell'America del Sud.\nA poco a poco si and\u00f2 estendendo principalmente la coltivazione della vite verso altri territori della Nuova Spagna come Quer\u00e9taro, Guanajuato e San Luis Potos\u00ed. Una delle zone di maggiore produzione fu nella pianura di Metztitl\u00e1n: dopo avere pacificato gli indigeni di questa regione, i missionari agostiniani riuscirono a produrre grandi quantit\u00e0 di vino per consumo locale ed il resto inviarlo con carrette verso Citt\u00e0 del Messico.\nIn mezzo ad un deserto in altura con gelate invernali circondato di sorgenti ed abbondanti vigne native, Francisco de Urdi\u00f1ola, marchese di Aguayo nel 1593 fond\u00f2 la cantina commerciale pi\u00f9 antica del continente americano, gestendo la sua azienda vinicola di Santa Mar\u00eda de las Parras e nell'anno 1626 Lorenzo Garc\u00eda inaugur\u00f2 le cantine di San Lorenzo molto vicino alla prima cantina di Urdi\u00f1ola.\nNel 1595 re Filippo II proib\u00ec la semina di nuovi vigneti nelle terre americane per una competenza sleale con i produttori della penisola iberica, perch\u00e9 gli ettari seminati erano maggiori che nella Spagna peninsulare. Questa legge gener\u00f2 scontento tra i produttori delle colonie americane, ma nonostante ci\u00f2 la legge riusc\u00ec a ridurre solo la produzione, ma non il consumo.\nNella penisola della Bassa California, i missionari gesuiti portarono con s\u00e9 tralci di vite per la sua coltivazione. La missione di San Francisco Javier fu gestita dal padre Juan Ugarte, che nel 1700 port\u00f2 le vigne nella penisola della Bassa California e nel 1769 fra Ginepro Serra le port\u00f2 da Loreto verso il nord della penisola ed anche verso l'Alta California la pianta della \"vitis vinifera\" per il consumo degli abitanti delle missioni californiane fondando la prima che fu quella di San Diego di Alcal\u00e1.\nAlexander von Humboldt, lod\u00f2 di passaggio i vigneti del Nord che nonostante il ribasso produzione vinicola che prolifer\u00f2 nel nord della Nuova Spagna. Durante la guerra d'indipendenza cess\u00f2 la produzione vitivinicola e nel 1857 il clero perde potere davanti allo stato quando vengono espropriati i beni e le propriet\u00e0 della Chiesa. Dopo la guerra continu\u00f2 la coltivazione dei vigneti nel nord del Messico. I dazi si modificarono per proteggere un po' la produzione nazionale ma ridussero il consumo per le alte imposte alle importazioni di vini e liquori provenienti dall'Europa.\nVini.\nI vini messicani pi\u00f9 importanti sono:"}
{"id": "3542781", "revid": "104485", "url": "https://it.wikipedia.org/wiki?curid=3542781", "title": "Volo RusAir 243", "text": ""}
{"id": "3542784", "revid": "247222", "url": "https://it.wikipedia.org/wiki?curid=3542784", "title": "Living Apart Together", "text": ""}
{"id": "3542791", "revid": "110157", "url": "https://it.wikipedia.org/wiki?curid=3542791", "title": "Bikinskij rajon", "text": "Il Bikinskij rajon, , \u00e8 un municipal'nyj rajon del Kraj di Chabarovsk, nell'Estremo oriente russo. Istituito nel 1932, occupa una superficie di circa 2.500 chilometri quadrati, ha come capoluogo Bikin e e nel 2010 ospitava una popolazione di 24.317 abitanti."}
{"id": "3542794", "revid": "28592", "url": "https://it.wikipedia.org/wiki?curid=3542794", "title": "Lente di ingrandimento", "text": ""}
{"id": "3542795", "revid": "46291", "url": "https://it.wikipedia.org/wiki?curid=3542795", "title": "Chrestinae", "text": "Chrestinae \u00e8 una sottotrib\u00f9 di piante angiosperme dicotiledoni appartenenti alla famiglia delle Asteraceae.\nEtimologia.\nIl nome scientifico di questo gruppo deriva dal suo genere tipo \"Chresta\" ed \u00e8 stato definito per la prima volta dal botanico americano Harold Ernest Robinson (1932-2020) nella pubblicazione \"Smithsonian Contributions to Botany. Washington, DC - 89: 11 (1999)\" del 1999.\nDescrizione.\nLe piante di questa sottotrib\u00f9 sono perenni sia erbacee che suffruticose con forme sia rosulate che scapose; in alcuni casi la parte basale del fusto forma uno xylopodio, ossia una colonna di legno corta ma robusta e nodosa (\"Soaresia\"). In genere sono ricoperte da peli simmetrici a forma di \"T\" e gli organi interni contengono lattoni sesquiterpenici.\nLe foglie formano una rosetta basale; mentre lungo il caule sono disposte in modo alterno oppure pi\u00f9 raramente embricato (\"Soaresia\"). La forma della lamina \u00e8 pennatopartita (anche profondamente). In alcune specie le venature sono quasi longitudinali con superfici argenteo-vellutate (\"Soaresia\") altrimenti sono pennate.\nLe infiorescenze sono formate da capolini (sessili oppure anche lungamente peduncolati) composti in formazioni glomerulose, in qualche caso sono spicate con maturazione orientata verso l'apice (gli organi pi\u00f9 giovani sono verso l'alto, e quelli vecchi in basso). I capolini sono composti da un involucro formato da diverse brattee che fanno da protezione al ricettacolo sul quale s'inseriscono i fiori tubulosi. L'involucro \u00e8 formato da alcune serie di brattee persistenti e ineguali (10 - 20 brattee in 5 - 6 serie in \"Chresta\"; circa 12 brattee in 3 serie in \"Soaresia\"). Il ricettacolo \u00e8 nudo (senza pagliette).\nI fiori, pochi per ogni capolino (2 - 12 in \"Chresta\"; 4 in \"Soaresia\"), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi; sono inoltre tubulosi con corolle a 5 lobi.\nI frutti sono degli acheni a forma cilindrico-prismatica (con 5 angoli) a 5 - 10 coste; i rafidi sono corti o allungati; la superficie pu\u00f2 essere glabra o setolosa. Non \u00e8 presente la fitomelanina. Il pappo \u00e8 formato da brevi setole (\"Soaresia\") o in altri casi da peli capillari e squamelle e pu\u00f2 essere caduco.\nDistribuzione e habitat.\nLa distribuzione di questa sottotrib\u00f9 \u00e8 limitata principalmente al Brasile orientale con un habitat tipicamente tropicale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre specie distribuite su generi, oppure specie e generi secondo altre fonti (una delle checklist pi\u00f9 aggiornata elenca fino a generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Chrestinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo; a sua volta entrambi divisi in due subcladi. Il genere di questa voce appartiene al subclade relativo all'America tropicale (l'altro subclade americano comprende anche specie del Nord America e del Messico).\nRecentissime analisi (2019) con nuovi metodi filogenomici hanno perfezionato ulteriormente la posizione della sottotrib\u00f9 che risulta essere una delle ultime a dividersi dalla trib\u00f9. In particolare con il gruppo Dipterocypselinae-Vernoniinae forma un \"gruppo fratello\".\nI caratteri distintivi della sottotrib\u00f9 sono i seguenti: \nQuesta sottotrib\u00f9 di recente formazione tassonomica (le cui specie erano tradizionalmente inserite nella sottotrib\u00f9 delle Lychnophorinae a causa della struttura congestionata dei capolini \u2013 ora separate in seguito a studi chimici su alcune sostanze presenti in queste piante) comprende attualmente 2 generi. Inizialmente la sottotrib\u00f9 descriveva tre generi: \"Chresta\", \"Soaresia\" e \"Pithecoseris\" . Ma un esame pi\u00f9 accurato dei caratteri della specie \"Pithecoseris pacourinoides\" (l'unica specie del genere \"Pithecoseris\") ha evidenziato che \u00e8 morfologicamente strettamente correlata alle altre specie di \"Chresta\". In assenza di un'ipotesi filogenetica si \u00e8 ritenuto di descrivere \"P. pacourinoides\" all'interno di \"Chresta\" con il nome di \"Chresta pacourinoides\" . Tuttavia la sottotrib\u00f9 non \u00e8 ancora monofiletica in quanto una sua specie \"Soaresia velutina\" risulta collegata alle specie della sottotrib\u00f9 Elephantopinae.\nComposizione della sottotrib\u00f9.\nLa sottotrib\u00f9 comprende 2 generi e 19 specie:\nChiave per i generi.\nI due generi di questa sottotrib\u00f9 si individuano con la seguente chiave analitica:"}
{"id": "3542796", "revid": "123754316", "url": "https://it.wikipedia.org/wiki?curid=3542796", "title": "Lente (disambigua)", "text": ""}
{"id": "3542798", "revid": "574958", "url": "https://it.wikipedia.org/wiki?curid=3542798", "title": "Formaggio di Fossa di Sogliano e Talamello", "text": ""}
{"id": "3542800", "revid": "287204", "url": "https://it.wikipedia.org/wiki?curid=3542800", "title": "Behind the Iron Curtain (album)", "text": ""}
{"id": "3542801", "revid": "1305772", "url": "https://it.wikipedia.org/wiki?curid=3542801", "title": "Behind the Iron Curtain", "text": ""}
{"id": "3542802", "revid": "110157", "url": "https://it.wikipedia.org/wiki?curid=3542802", "title": "Chiesa di San Rocco (Campo)", "text": "La chiesa parrocchiale di San Rocco \u00e8 un edificio religioso che si trova a Niva, frazione di Campo, in Canton Ticino.\nStoria.\nLa costruzione venne eretta nel 1630 e sub\u00ec ampliamenti nel 1733 e nel 1845. Nel 1880 venne aggiunto un porticato.\nDescrizione.\nLa chiesa si presenta con una pianta ad unica navata sovrastata da una volta a botte; il coro ha invece un soffitto piano. Nel 1866 vennero realizzati dipinti ornamentali da parte di Giacomo Antonio Pedrazzi."}
{"id": "3542808", "revid": "41472830", "url": "https://it.wikipedia.org/wiki?curid=3542808", "title": "Aree naturali", "text": ""}
{"id": "3542809", "revid": "41472878", "url": "https://it.wikipedia.org/wiki?curid=3542809", "title": "Area naturale terrestre", "text": ""}
{"id": "3542810", "revid": "536103", "url": "https://it.wikipedia.org/wiki?curid=3542810", "title": "Soil sealing", "text": "Il soil sealing \u00e8 l'impermeabilizzazione dei suoli attraverso la trasformazione di terreni prima allo stato naturale o seminaturale in terreni poi urbanizzati. Spesso effetto dello urban sprawl, il soil sealing \u00e8 un processo considerato negativamente in quanto determina il consumo del suolo sovente correlato alla diminuzione della superficie agricola utilizzata (SAU), modifiche anche significative del paesaggio, e pu\u00f2 innescare nuove dinamiche, ad esempio nello smaltimento delle acque di origine meteorica che si concentrano in pochi punti. Questo pu\u00f2 comportare, specialmente su bacini idrografici non estesi, l'anticipo del punto di colmo nelle piene, quindi un tempo di concentrazione minore e l'aumento delle portate, il che si pu\u00f2 sintetizzare in un'esasperazione dei fenomeni, con il verificarsi di criticit\u00e0 in punti anche lontani dall'area di nuova impermeabilizzazione e a distanza di tempo dalla realizzazione della stessa."}
{"id": "3542811", "revid": "41472917", "url": "https://it.wikipedia.org/wiki?curid=3542811", "title": "Area naturale marina", "text": ""}
{"id": "3542815", "revid": "232551", "url": "https://it.wikipedia.org/wiki?curid=3542815", "title": "Nyssa", "text": ""}
{"id": "3542819", "revid": "19933", "url": "https://it.wikipedia.org/wiki?curid=3542819", "title": "Priyutovo", "text": ""}
{"id": "3542820", "revid": "28592", "url": "https://it.wikipedia.org/wiki?curid=3542820", "title": "Assedio di O\u010dakiv", "text": ""}
{"id": "3542822", "revid": "52953", "url": "https://it.wikipedia.org/wiki?curid=3542822", "title": "Cadetti", "text": ""}
{"id": "3542826", "revid": "1718925", "url": "https://it.wikipedia.org/wiki?curid=3542826", "title": "Kevin Strootman", "text": "Biografia.\nDall\u2019unione con Thara Pols sono nati Jonah Maxime nel 2018 e Rocky Diana nel 2021.\nCaratteristiche tecniche.\nDopo essersi affermato nel ruolo di regista, le sue caratteristiche sono quelle tipiche del centrocampista moderno che abbina ottime doti d'impostazione con buone capacit\u00e0 nel recupero del pallone, e si distingue per la sua aggressivit\u00e0 in mezzo al campo. Mancino naturale, la sua intelligenza tattica gli permette di esprimersi brillantemente come uomo assist, rivelandosi anche decisivo in zona goal, con inserimenti che, normalmente, culminano in rete. \u0400 dotato di buona visione di gioco e di un tiro potente. Per la sua grande abilit\u00e0 nel recuperare e \"ripulire\" i palloni viene soprannominato \"La Lavatrice\".\nCarriera.\nClub.\nSparta Rotterdam e Utrecht.\nStrootman inizia la carriera nelle giovanili del VV Rijsoord. Nel 2007 si trasferisce allo Sparta Rotterdam club della massima divisione olandese dove esordisce in prima squadra nel gennaio del 2008. Al termine del campionato 2009-2010, lo Sparta retrocede in seconda divisione. Nel gennaio del 2011 passa all'Utrecht per 700.000 euro. Esordisce con la nuova maglia il 19 gennaio, nella vittoria per 2-1 in casa del Venlo.\nPSV Eindhoven.\nIl 29 giugno 2011 viene ingaggiato dal insieme al compagno di squadra Dries Mertens per un importo complessivo di 13 milioni di euro. Debutta in campionato da titolare in -PSV Eindhoven (3-1) e in Europa League il 15 settembre contro il Legia Varsavia (1-0). Segna il suo primo gol il 24 settembre in PSV Eindhoven-Roda JC (7-1) al 34' su assist di Georginio Wijnaldum. Si ripete il 29 settembre in -PSV Eindhoven (1-3) di Europa League. L'8 aprile 2012 gioca da titolare la finale della Coppa d'Olanda vinta per 3-0 contro l'Heracles Almelo. Termina la sua stagione con 30 presenze e 2 gol in campionato.\nSegna il suo primo gol nella stagione 2012-2013 il 18 agosto nel 5-0 contro il Roda JC. Il 20 ottobre mette a segno una doppietta nella vittoria per 3-2 contro il Willem II. Conclude la sua seconda stagione con il PSV Eindhoven con 32 presenze e 5 gol. In totale con la maglia del PSV Eindhoven ha collezionato 62 presenze e 7 gol in campionato, 88 presenze e 13 gol in totale.\nRoma.\nIl 17 luglio 2013 si trasferisce alla squadra italiana della Roma, in una delle cessioni pi\u00f9 remunerative della storia del PSV Eindhoven: gli olandesi incassano 16,5 milioni di euro, pi\u00f9 un eventuale bonus fino a un massimo di 3,5 milioni legato alle sue prestazioni. Sceglie la maglia numero 6, fino a quel momento ritirata in onore di Aldair. Esordisce in Serie A il 1\u00ba settembre 2013 alla seconda giornata di campionato, partendo da titolare contro l'Hellas Verona, gara terminata 3-0 per i \"giallorossi\". Il 16 settembre segna il suo primo gol in maglia giallorossa in casa del , su calcio di rigore, fissando il punteggio sull'1-3. Le sue prestazioni positive, lo fanno diventare uno dei punti di riferimento nell'undici titolare di Rudi Garcia. Il 9 marzo 2014 si infortuna gravemente al ginocchio sinistro durante la sfida di campionato contro il Napoli: i primi esami riscontrano una lesione al legamento crociato anteriore con possibile interessamento al menisco. Si chiude cos\u00ec anzitempo la sua prima stagione in giallorosso, nella quale realizza 6 gol in 29 presenze stagionali.\nIl 9 novembre 2014, a distanza di 8 mesi dal suo infortunio, fa il suo esordio stagionale contro il Torino, subentrando all'84\u00ba minuto al posto di Keita; la gara termina 3-0 per la Roma. Il 25 novembre 2014 esordisce in Champions League nella gara contro il CSKA Mosca (1-1), subentrando all'83\u00ba minuto al posto di Nainggolan. Il 25 gennaio 2015 durante un contrasto di gioco nella gara contro la Fiorentina (1-1), esce per infortunio al ginocchio sinistro, lo stesso dove era stato in precedenza operato. Il successivo 30 gennaio viene operato per una complicanza dovuta alla precedente operazione e per una lesione cartilaginea e, a causa della lunga degenza, conclude la seconda stagione con sole 7 presenze tra campionato e coppe.\nRientra in campo solo il 21 febbraio 2016, dopo oltre un anno dall'infortunio (Roma-Palermo 5-0), e nella stagione 2015-2016 colleziona 5 sole presenze complessive fra aprile e maggio. Acquisita nuovamente la piena integrit\u00e0 fisica, nel campionato seguente ritrova il posto da titolare e il 29 settembre 2016 segna il suo primo centro in giallorosso nelle coppe europee, nella gara interna dei gironi di Europa League contro l'Astra Giurgiu (4-0).\nNella stagione 2017-2018 si conferma infine pedina importante anche nello scacchiere del nuovo allenatore Di Francesco, che lo schiera regolarmente al centro della mediana giallorossa. Lascia la Roma nell'agosto del 2018 dopo cinque stagioni di militanza, avendo raccolto complessivamente 131 presenze e 13 reti.\nOlympique Marsiglia.\nIl 28 agosto 2018 si trasferisce a titolo definitivo ai francesi del Marsiglia, diretti dal suo vecchio allenatore Rudi Garcia, e sceglie di vestire la casacca n. 12. Il 2 settembre 2018 fa il suo esordio con la nuova maglia, nella trasferta vittoriosa contro il Monaco (2-3), giocando per 90'.\nGenoa e Cagliari.\nIl 14 gennaio 2021 viene ceduto in prestito al . Fa il suo debutto il 18 gennaio seguente, nella gara terminata 0-0 in trasferta contro l'Atalanta. La domenica seguente, serve l'assist a Mattia Destro per il gol che permetter\u00e0 al Genoa di battere 1-0 il Cagliari. Colleziona 18 presenze e 4 assist non venendo tuttavia riscattato a fine stagione.\nIl 3 luglio dello stesso anno viene ceduto nuovamente in prestito in Italia, questa volta al .\nNazionale.\nGiovanili.\nHa giocato sia con l'Under-20 che con l'Under-19. Con l'Under-21 ha esordito contro la Finlandia in un incontro valido per le qualificazioni all'Europeo 2011. In seguito, gi\u00e0 nel giro della nazionale maggiore, gli \u00e8 stata affidata la fascia di capitano all'Europeo Under-21 2013, dove l'Olanda ha perso 1-0 la semifinale contro l'Italia.\nNazionale maggiore.\nStrootman ha esordito con la maglia della nazionale maggiore il 9 febbraio 2011, sostituendo Theo Janssen nell'amichevole contro l'. Diventato titolare nelle partite che hanno qualificato l'Olanda all'Europeo 2012, il successivo 6 settembre ha siglato la sua prima rete in nazionale nella vittoria esterna contro la , valida per le qualificazioni. \u00c8 stato quindi convocato ma non schierato nella fase finale della manifestazione dal CT van Marwijk, che gli ha preferito i pi\u00f9 esperti van Bommel e de Jong. L'Olanda \u00e8 stata quindi eliminata nella prima fase, con tre sconfitte in tre gare.\nNel settembre 2012 \u00e8 stato scelto dal nuovo CT Louis van Gaal come capitano della nazionale, divenendo cos\u00ec il pi\u00f9 giovane calciatore ad aver indossato la fascia degli \"Oranje\". Considerato con Robben, Sneijder e van Persie una delle quattro colonne della nazionale, nonch\u00e9 uno dei giovani pi\u00f9 attesi del Mondiale 2014, ha dovuto rinunciare alla manifestazione in seguito al grave infortunio subito ai legamenti di un ginocchio nel marzo del 2014 in campionato. Dopo 2 anni di assenza causa infortuni, nel 2016 \u00e8 tornato nel giro della nazionale allenata da Danny Blind, talvolta indossando nuovamente la fascia di capitano. Non ha preso parte al Mondiale di Russia a causa della mancata qualificazione della nazionale olandese alla rassegna iridata.\nStatistiche.\nPresenze e reti nei club.\n\"Statistiche aggiornate al 22 maggio 2021.\""}
{"id": "3542836", "revid": "21880", "url": "https://it.wikipedia.org/wiki?curid=3542836", "title": "Area naturale marina protetta del Plemmirio", "text": ""}
{"id": "3542842", "revid": "599013", "url": "https://it.wikipedia.org/wiki?curid=3542842", "title": "Lyle Bettger", "text": "Biografia.\nDiplomato all'Accademia americana di arti drammatiche di New York, recit\u00f2 in teatro, nei repertori estivi e a Broadway, prima di approdare al cinema. Di costituzione massiccia, con uno sguardo accigliato tipico da villain, Bettger divent\u00f2 un assiduo interprete di personaggi di \"duro\". Tra i film da lui interpretati, sono da ricordare \"Il pi\u00f9 grande spettacolo del mondo\" (1952), vincitore del Premio Oscar al miglior film nel 1953, e \"Sfida all'O.K. Corral\" (1957), in cui vest\u00ec i panni di Ike Clanton.\nPer la televisione recit\u00f2 in celebri serie come \"Hawaii Squadra Cinque Zero\", \"Gli uomini della prateria\", \"The Rifleman\", \"Carovane verso il West\", \"Bonanza\" e \"The Time Tunnel\", e in numerosi short pubblicitari. Sposato dal 1940 con Mary Rolfe, da cui ebbe tre figli, rimase vedovo nel 1996. \u00c8 morto nel 2003, all'et\u00e0 di 88 anni, a San Luis Obispo."}
{"id": "3542845", "revid": "1305772", "url": "https://it.wikipedia.org/wiki?curid=3542845", "title": "Mariachi (disambigua)", "text": "Mariachi"}
{"id": "3542850", "revid": "287204", "url": "https://it.wikipedia.org/wiki?curid=3542850", "title": "Venezuela ai Giochi della XXIX Olimpiade", "text": "Il Venezuela ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 108 atleti.\nPallavolo.\nTorneo maschile.\nLa nazionale venezuelana si \u00e8 qualifica per i Giochi nel torneo preolimpico sudamericano di Formosa.\nSquadra.\nLa squadra era formata da:\nTorneo femminile.\nLa nazionale venezuelana si \u00e8 qualifica per i Giochi nel torneo preolimpico sudamericano di Lima.\nSoftball.\nLa nazionale venezuelana si \u00e8 qualificata per i Giochi vincendo il torneo preolimpico panamericano.\nSquadra.\nLa squadra era formata da:"}
{"id": "3542853", "revid": "2145227", "url": "https://it.wikipedia.org/wiki?curid=3542853", "title": "Bonifacia Rodr\u00edguez Castro", "text": "Biografia.\nBonifacia Rodr\u00edguez Castro nacque a Salamanca il 6 giugno 1837 da una famiglia di artigiani. I genitori, Juan e Maria Natalia, erano profondamente cristiani. La loro maggior preoccupazione era l'educazione cattolica dei sei figli, dei quali Bonifacia era la maggiore. La sua prima scuola fu la casa dei genitori, dove Juan, sarto, aveva il laboratorio di cucito. Inizi\u00f2 a lavorare a quindici anni come operaia in una fabbrica di corde, poi apr\u00ec presso la propria abitazione un laboratorio per la fabbricazione di passamanerie.\nSotto la direzione del gesuita Francisco Butiny\u00e0 i Hospital, nel 1874 diede inizio a una congregazione per l'assistenza alle operaie, approvata da papa Leone XIII nel 1901. Mor\u00ec a Zamora l'8 agosto del 1905\nVenne proclamata beata da papa Giovanni Paolo II nella basilica di San Pietro in Vaticano il 9 novembre 2003.\nIl 27 marzo 2010 la Santa Sede ha decretato la miracolosit\u00e0 di una guarigione attribuita alla sua intercessione, consentendone la canonizzazione, la quale avvenne il 23 ottobre 2011 durante una celebrazione presieduta da papa Benedetto XVI in Piazza San Pietro."}
{"id": "3542855", "revid": "767487", "url": "https://it.wikipedia.org/wiki?curid=3542855", "title": "Maria Teresa de Soubiran La Louvi\u00e8re", "text": "Biografia.\nA vent'anni rinunci\u00f2 al suo progetto di diventare monaca carmelitana per realizzare il progetto concepito da suo zio, il canonico Louis de Sobiran, di fondare un beghinaggio.\nDopo un ritiro spirituale sotto la direzione del gesuita Paul Ginhac, decise di dare un orientamento religioso alla sua comunit\u00e0 e nel 1864 a Tolosa diede inizio a una congregazione intitolata a santa Maria Ausiliatrice, finalizzata alla preghiera contemplativa e all'assistenza alle ragazze povere.\nAccusata di cattiva gestione, la de Soubiran lasci\u00f2 il governo della sua congregazione e nel 1877 entr\u00f2 nell'Ordine di Nostra Signora della Carit\u00e0, dove prese il nome di suor Maria del Sacro Cuore.\nLa figura della fondatrice venne riabilitata dalla nuova superiora della Societ\u00e0 di Maria Ausiliatrice, Elisabeth de Lupp\u00e9, nel 1890, un anno dopo la morte della de Soubiran.\nMaria Teresa de Soubiran La Louvi\u00e8re \u00e8 autrice di \"Notes spirituelles\" e di alcuni testi giuridici sull'organizzazione della sua congregazione; \u00e8 stata beatificata il 20 ottobre 1946."}
{"id": "3542859", "revid": "6923", "url": "https://it.wikipedia.org/wiki?curid=3542859", "title": "Jean-Martin Moy\u00eb", "text": "Biografia.\nSesto di 13 figli, fu educato dai gesuiti nel collegio di Pont-\u00e0-Mousson e poi all'universit\u00e0 vescovile di Strasburgo. Entr\u00f2 poi nel seminario di Metz e fu ordinato prete nel 1754.\nNel 1762 Moy\u00eb apr\u00ec a Saint-Hubert, presso Vigy, una scuola parrocchiale e ne affid\u00f2 a una comunit\u00e0 di suore, dette della Provvidenza.\nNel 1768 fu nominato rettore del seminario di Saint-Di\u00e9, presto chiuso, e nell'ottobre di quell'anno entr\u00f2 nel seminario per le Missioni Estere di Parigi: nel 1771 si imbarc\u00f2 per la Cina, dove rimase fino al 1782 quando, per problemi di salute, fu costretto a tornare in patria.\nNell'ultimo periodo della sua vita Moy\u00eb si dedic\u00f2 alla predicazione delle missioni popolari nelle zone rurali della Lorena e alla cura delle scuole delle sue suore, per le quali apr\u00ec un noviziato a Cutting.\nDopo la Rivoluzione rifiut\u00f2 il giuramento di fedelt\u00e0 alla Costituzione civile del clero e si rifugi\u00f2 in Germania, dove mor\u00ec nel 1793 e venne sepolto nella chiesa della Santissima Trinit\u00e0 di Treviri.\nLe sue suore vissero disperse durante la Rivoluzione e dopo, in seguito a circostanze storico-politiche, si divisero in vari rami (Portieux, Saint-Jean-de-Bassel, Gap, Champion, San Antonio).\nCulto.\nIl processo diocesano per la beatificazione di padre Moy\u00eb si tenne tra il 1880 e il 1885.\nLa causa fu introdotta il 18 dicembre 1890 e il 21 maggio 1945 fu promulgato il decreto sull'eroicit\u00e0 delle virt\u00f9.\nFu beatificato da papa Pio XII il 21 novembre 1954.\nIl suo elogio si legge nel Martirologio romano al 4 maggio.\nL'iconografia presenta il beato come missionario, con la veste del clero secolare francese del XVIII secolo, un bastone da viaggio in una mano e nell'altra un breviario e la corona di un rosario; \u00e8 anche rappresentato nell'atto di predicare o di pregare davanti a una croce sul ciglio della strada."}
{"id": "3542863", "revid": "267975", "url": "https://it.wikipedia.org/wiki?curid=3542863", "title": "Arcidiocesi di Amorio", "text": "L'arcidiocesi di Amorio () \u00e8 una sede soppressa del patriarcato di Costantinopoli e una sede titolare della Chiesa cattolica.\nStoria.\nAmorio, identificabile oggi con le rovine situate nei pressi di Hamzahaci (nel distretto di Emirda\u011f), fu una sede metropolitana della provincia romana della Frigia Salutare nella diocesi civile dell'Asia e nel patriarcato di Costantinopoli.\nLa citt\u00e0, che diede i natali a due imperatori bizantini, Michele II e suo figlio Teofilo, era al confine tra le province della Frigia Salutare e della Galazia Seconda. Nelle fonti ecclesiastiche \u00e8 menzionata dapprima in Galazia e poi, dal X secolo, tra le sedi episcopali della Frigia Salutare.\nNella \"Notitia Episcopatuum\" dello pseudo-Epifanio, composta durante il regno dell'imperatore Eraclio I (circa 640), la sede di Amorio risulta tra le diocesi suffraganee dell'arcidiocesi di Pessinonte; cos\u00ec anche in un'altra \"Notitia\" della fine dell'VIII secolo. Poco dopo fu elevata al rango di arcidiocesi autocefala; in seguito, certamente quando i suoi illustri concittadini divennero imperatori, l'arcidiocesi fu promossa a sede metropolitana, gi\u00e0 attestata in una \"Notitia\" dell'840 circa. Bessarione, presente al Concilio di Costantinopoli dell'879-880 che riabilit\u00f2 il patriarca Fozio di Costantinopoli, \u00e8 il primo prelato noto che si fregia del titolo di \"metropolitas Amorii\".\nNella \"Notitia Episcopatuum\" attribuita all'imperatore Leone VI (inizio X secolo) sono attribuite ad Amorio cinque diocesi suffraganee: Filomelio, Claneo, Docimio, Poliboto e Pissia.\nAmorio appare per la prima volta negli atti del concilio di Costantinopoli del 381, dove, tra i firmatari, troviamo \"Tyrannus, presbyter Amorii\"; \u00e8 probabile che la citt\u00e0 non avesse ancora un vescovo, oppure che la sede fosse vacante. Il primo vescovo conosciuto \u00e8 Abramo, che prese parte al concilio di Efeso del 431; dopo di lui \u00e8 noto il vescovo Misterio, che partecip\u00f2 al concilio di Calcedonia nel 451.\nNella vita di san Teodoro Siceota, si racconta che il santo venne ad Amorio e fu accolto dal vescovo, di cui non si conosce il nome, che lo invit\u00f2 a celebrare la messa e a benedire il popolo, dopo che Teodoro comp\u00ec un miracolo guarendo un paralitico; il fatto si svolse verso la fine del VI secolo.\nIl vescovo Teodoro I prese parte al concilio ecumenico del 680 e al concilio in Trullo del 692. Nel 717 la citt\u00e0 di Amorio fu a lungo posta sotto assedio dagli Arabi e venne liberata grazie all'intervento militare dell'imperatore Leone III Isaurico e alla resistenza eroica dei cittadini, tra cui si distinse in particolare l'anonimo vescovo. Il vescovo Teodosio fu tra i padri del concilio di Nicea del 787. Nell'814 o 815, secondo il sinassario greco, il vescovo Eudochio (\"Eudoxius\") avrebbe accompagnato il patriarca Niceforo alla conferenza di Costantinopoli nel contesto della lotta contro l'iconoclastia.\nIl vescovo Teofilo \u00e8 noto per aver preso parte, nell'859 circa, dell'ambasciata inviata a Roma dopo che il patriarca Fozio di Costantinopoli sostitu\u00ec Ignazio sulla cattedra patriarcale. Dopo il gi\u00e0 citato Bessarione, \u00e8 noto il metropolita Paolo, autore di inni liturgici, che visse probabilmente nel X secolo. Infine, la sigillografia e le ricerche archeologiche, hanno portato alla luce il nome di altri due vescovi, Teodoro II, vissuto tra VIII e IX secolo, e Costanzo (o Costantino), il cui sigillo \u00e8 datato tra X/XI secolo.\nAmorio, continuamente al centro dell'attenzione degli eserciti bizantini e arabi, fu pian piano abbandonata dalla popolazione, in particolare dopo la conquista araba dell'838. Dal XII secolo non si hanno pi\u00f9 notizie di vescovi e di cristiani ad Amorio; \u00e8 in quest'epoca, o poco dopo, che la sede episcopale venne soppressa. Essa non appare pi\u00f9 nelle \"Notitiae Episcopatuum\" del XIV secolo.\nDal XVIII secolo Amorio \u00e8 annoverata tra le sedi arcivescovili titolari della Chiesa cattolica; la sede \u00e8 vacante dal 5 agosto 1970. Solo dal 1929 i titolari di questa sede hanno il titolo di arcivescovi."}
{"id": "3542869", "revid": "599013", "url": "https://it.wikipedia.org/wiki?curid=3542869", "title": "Suore della Beata Vergine", "text": "Le suore della Beata Vergine sono un istituto religioso femminile di diritto pontificio: le suore di questa congregazione pospongono al loro nome la sigla C.B.V.\nStoria.\nLa congregazione trae origine dal collegio delle vergini di Cremona, aperto il 6 maggio 1610 da madre Lucia Perotti (1568-1641) con l'aiuto del gesuita Giovanni Melina e con l'approvazione del cardinale Paolo Emilio Sfondrati, vescovo del posto. La Perotti si ispir\u00f2 al collegio delle tre regine, fondato nel 1569 ad Hall da tre figlie dell'imperatore Ferdinando I d'Asburgo, e al collegio delle nobili vergini di Ges\u00f9 di Castiglione delle Stiviere, fondato dalle tre figlie del marchese Rodolfo Gonzaga.\nLa Perotti emise i voti assieme alle sue prime cinque compagne l'8 dicembre 1612. Il collegio rischi\u00f2 di venire soppresso varie volte: nel 1773, anno dello scioglimento della Compagnia di Ges\u00f9, per gli stretti legami esistenti tra le vergini e i gesuiti; nel 1784 a opera di Giuseppe II e nel 1810 per decreto di Napoleone Bonaparte, ma riusc\u00ec a sopravvivere perch\u00e9 le leggi canoniche non riconoscevano il valore dei voti professati dalle vergini del collegio.\nNel 1923 venne fondata la prima filiale del collegio a Bellagio, poi un'altra a Trieste (1929): la Santa Sede approv\u00f2 le vergini come congregazione religiosa di diritto pontificio il 27 febbraio 1933.\nDopo l'approvazione pontificia le suore della Beata Vergine estesero la loro opera anche all'estero, fondando missioni in Ceylon (1951) e Kenya (1964).\nAttivit\u00e0 e diffusione.\nLe suore della Beata Vergine si dedicano essenzialmente all'istruzione e all'educazione cristiana della giovent\u00f9.\nOltre che in Italia, sono presenti in Kenya e Sri Lanka; la sede generalizia \u00e8 in via Felice Cavallotti a Cremona.\nAlla fine del 2008 la congregazione contava 257 religiose in 29 case."}
{"id": "3542870", "revid": "109327676", "url": "https://it.wikipedia.org/wiki?curid=3542870", "title": "Zupaysaurus rougieri", "text": "Lo zupaysauro (Zupaysaurus rougieri) \u00e8 un dinosauro carnivoro appartenente ai neoteropodi. Visse tra il Triassico superiore e il Giurassico inferiore (Retico/Hettangiano, 200-197 milioni di anni fa). I suoi resti fossili sono stati ritrovati in Argentina.\nDescrizione.\nQuesto dinosauro era di taglia media per un teropode; un cranio di esemplare adulto misurava circa 45 centimetri, e si suppone che l'animale intero fosse lungo circa 4 metri dal muso alla punta della coda. Come tutti i teropodi, \"Zupaysaurus\" era bipede, e le sue zampe anteriori erano libere di poter afferrare le prede. Le fauci erano dotate di un piccolo spazio che separava i denti tra la mascella e la premascella; le ossa dell'astragalo e del calcagno erano fuse insieme, come avveniva in molti altri antichi teropodi.\nSecondo la prima descrizione di questo animale, il cranio era dotato di due sottili creste parallele simili a quelle di altri teropodi come \"Dilophosaurus\" e \"Syntarsus\" \"kayentakatae\". Analisi pi\u00f9 recenti hanno dimostrato che le presunte creste potrebbero essere state invece ossa lacrimali conservatesi in una posizione ingannevole durante il processo di fossilizzazione.\nSignificato del nome.\nIl nome \"Zupaysaurus\" deriva dalla parola in lingua Quechua \"zupay\" (\"diavolo\") e dal greco \"\u03c3\u03b1\u03c5\u03c1\u03bf\u03c2\" (\"lucertola\"). L'epiteto specifico, \"rougieri\", \u00e8 in onore dello studioso Guillermo Rougier, che condusse la spedizione durante la quale vennero scoperti i resti dell'olotipo (l'esemplare originale).\nClassificazione.\n\"Zupaysaurus\" venne descritto per la prima volta nel 2003 da Coria e Arcucci, e venne classificato inizialmente tra i tetanuri, il gruppo che comprende la maggior parte dei dinosauri teropodi (inclusi gli uccelli). Secondo gli studiosi, \"Zupaysaurus\" era il pi\u00f9 antico tra i tetanuri e conservava alcune caratteristiche dei teropodi pi\u00f9 primitivi. Analisi pi\u00f9 recenti, tuttavia, hanno ipotizzato che \"Zupaysaurus\" non fosse un tetanuro ma un membro dei celofisoidi, imparentato con \"Segisaurus\" e \"Dilophosaurus\" e pi\u00f9 primitivo di \"Liliensternus\" e \"Coelophysis\". Altri studi (Yates 2006) ritennero che \"Zupaysaurus\" formasse un gruppo monofiletico con \"Dilophosaurus\" e \"Dracovenator\" (i Dilophosauridae), ma la questione \u00e8 ancora dibattuta (Smith et al. 2007, Nesbitt et al. 2009).\nFinora \u00e8 stato rinvenuto solo un esemplare di \"Zupaysaurus\" (noto come PULR-076), comprendente un cranio quasi completo, cinto scapolare destro, parte della zampa posteriore destra e una dozzina di vertebre del collo, del dorso e della regione della pelvi. Un altro esemplare conosciuto per resti pi\u00f9 incompleti, rinvenuto nella stessa zona, potrebbe appartenere a un altro genere. Entrambi gli esemplari sono conservati nelle collezioni dell'Universit\u00e0 Nazionale di La Rioja in Argentina.\nPaleobiologia.\n\"Zupaysaurus\" \u00e8 stato ritrovato nella localit\u00e0 nota come \"Quebrada de los Jachaleros\", nella formazione Los Colorados nella provincia di La Rioja. Questa formazione \u00e8 normalmente considerata come appartenente al Norico (216 - 203 milioni di anni fa), ma \u00e8 stata assegnata anche al Retico (203-200 milioni di anni fa). La formazione ha restituito i fossili di altri dinosauri, in particolare alcuni sauropodomorfi (\"Riojasaurus\", \"Coloradisaurus\", \"Lessemsaurus\"). \u00c8 probabile che alcuni di questi dinosauri, in particolare gli esemplari giovani, fossero tra le prede dello \"Zupaysaurus\"."}
{"id": "3542872", "revid": "599013", "url": "https://it.wikipedia.org/wiki?curid=3542872", "title": "Suore missionarie del Sacro Costato e di Maria Santissima Addolorata", "text": "Le Suore Missionarie del Sacro Costato e di Maria Santissima Addolorata sono un istituto religioso femminile di diritto pontificio: le suore di questa congregazione pospongono al loro nome la sigla M.S.C.\nStoria.\nLa congregazione fu fondata da Eustachio Montemurro (1857-1923) per l'educazione e l'insegnamento del catechismo alle fanciulle.\nMontemurro ricorse all'aiuto del gesuita di Grottaglie Gennaro Maria Bracale, che gli present\u00f2 Maria Addolorata Quaranta (1884-1968): la Quaranta e le sue prime compagne ricevettero l'abito religioso il 29 aprile 1910 a Minervino con l'approvazione di Giuseppe Staiti, vescovo di Andria.\nInizialmente la congregazione delle Figlie del Sacro Costato incontr\u00f2 numerose difficolt\u00e0 che portarono, nel 1911, alla dissoluzione di numerose comunit\u00e0: le case in diocesi di Potenza sopravvissero grazie al sostegno del vescovo Ignazio Monterisi, ma il suo successore, il frate minore Roberto Razzoli, fece mutare l'abito alle religiose, cambiare titolo alla loro congregazione e l'aggreg\u00f2 all'ordine francescano.\nLe comunit\u00e0 di Andria, Venosa e Gravina, fedeli al carisma del fondatore, si resero autonome dalla congregazione potentina e, sotto la guida della Quaranta, diedero inizio a un nuovo ramo dell'istituto, eretto in congregazione autonoma il 27 giugno 1930. La casa generalizia e il noviziato vennero stabiliti a Gravina.\nLa congregazione ricevette il pontificio decreto di lode il 9 giugno 1956.\nAttivit\u00e0 e diffusione.\nLe Missionarie del Sacro Costato si dedicano essenzialmente all'istruzione e all'educazione cristiana dell'infanzia e della giovent\u00f9.\nSono presenti in Europa (Albania, Italia), nelle Americhe (Brasile, Ecuador) e in Asia (Cina, Filippine, Indonesia, Taiwan, Vietnam); la sede generalizia, dal 1954, \u00e8 in via Santo Stefano Rotondo a Roma.\nAlla fine del 2008 la congregazione contava 439 religiose in 65 case."}
{"id": "3542874", "revid": "659685", "url": "https://it.wikipedia.org/wiki?curid=3542874", "title": "Catherine Small Long", "text": "Biografia.\nNata in Ohio, entr\u00f2 in politica per succedere al marito, il deputato democratico Gillis William Long, morto improvvisamente nel 1985 a causa di un'insufficienza cardiaca lasciando scoperto dunque un seggio al Congresso: si candid\u00f2 per prendere il suo posto e vinse le elezioni speciali. Fu cos\u00ec la seconda donna ad essere eletta alla Camera dalla Louisiana, dopo Lindy Boggs (anche lei succeduta al marito).\nFu inoltre la prima donna veterana eletta al Congresso: era stata nelle riserve femminili della marina statunitense durante la seconda guerra mondiale.\nAlla scadenza del mandato, la Small Long, che si era distinta per le sue posizioni molto liberali, non volle tentare la rielezione e il suo seggio fu conquistato dai repubblicani, per poi essere eliminato dopo il censimento del 1990."}
{"id": "3542878", "revid": "599013", "url": "https://it.wikipedia.org/wiki?curid=3542878", "title": "Suore di San Giuseppe di Gerona", "text": "Le Suore di San Giuseppe di Gerona (in spagnolo \"Hermanas de San Jos\u00e9 de Gerona\") sono un istituto religioso femminile di diritto pontificio: le suore di questa congregazione pospongono al loro nome la sigla R.S.J.G.\nStoria.\nLe origini della congregazione risalgono al 1865, quando Maria Gay i Tibau (1813-1884) organizz\u00f2 a Gerona un'associazione di donne dedite alla visita e all'assistenza a malati e moribondi. Nel 1870 le donne, dette popolarmente \"veglianti degli infermi\", vennero autorizzate a condurre vita fraterna in comunit\u00e0: poich\u00e9 in quell'anno papa Pio IX aveva dichiarato san Giuseppe patrono della Chiesa universale, il sodalizio venne intitolato allo sposo di Maria.\nAlla comunit\u00e0 di Gerona si unirono fraternit\u00e0 affini che gi\u00e0 operavano a Solsona e a Olot: il 19 marzo 1885 Tom\u00e1s Sivilla y Gener, vescovo di Girona, concesse l'approvazione diocesana alla congregazione.\nLa rapida espansione che caratterizz\u00f2 i primi anni dell'istituto si interruppe attorno al 1900 ma riprese negli anni venti, quando vennero aperte filiali anche all'estero (nel 1922 in Colombia, nel 1924 in Francia).\nLa congregazione ricevette il pontificio decreto di lode il 16 gennaio 1928 e le sue costituzioni ricevettero l'approvazione definitiva della Santa Sede il 16 giugno 1936.\nAttivit\u00e0 e diffusione.\nLe suore di San Giuseppe di Gerona si dedicano all'assistenza agli ammalati e all'educazione della giovent\u00f9.\nSono presenti in Europa (Francia, Italia, Spagna), nelle Americhe (Argentina, Colombia, Ecuador, Messico, Per\u00f9, Venezuela) e in Africa (Camerun, Repubblica Democratica del Congo, Guinea Equatoriale, Ruanda); la sede generalizia \u00e8 a Madrid.\nAlla fine del 2008 la congregazione contava 433 religiose in 59 case."}
{"id": "3542882", "revid": "410660", "url": "https://it.wikipedia.org/wiki?curid=3542882", "title": "Il sosia - Che fatica essere se stessi", "text": ""}
{"id": "3542885", "revid": "158913", "url": "https://it.wikipedia.org/wiki?curid=3542885", "title": "Famiglia omicidi", "text": ""}
{"id": "3542887", "revid": "767487", "url": "https://it.wikipedia.org/wiki?curid=3542887", "title": "Pueblo (architettura)", "text": "I Pueblo sono una tipologia di villaggi realizzati storicamente dai popoli nativi americani nelle aree del Nuovo Messico e Arizona.\nLa parola \"pueblo\" \u00e8 una parola della lingua spagnola ed in questa lingua pu\u00f2 significare indistintamente sia \"popolo\" sia \"villaggio\", la parola spagnola deriva dal latino \"pop\u016dlus\" che significa \"popolo\".\nI villaggi erano costituiti da case costruite in adobe soprattutto attorno a grandi muraglie di roccia; si componevano di varie stanze, solitamente rettangolari, tutte collegate fra loro, e potevano raggiungere anche i cinque o sei piani. \nI piani superiori erano solitamente digradanti e quindi i villaggi assumevano l'aspetto di gigantesche gradinate.\nIl piano inferiore era privo di porte e finestre e l'accesso alle abitazioni avveniva tramite scale a pioli che venivano ritirate in caso di pericolo. Di solito l'ultimo piano aveva funzioni di deposito per acqua o derrate alimentari.\nPer ragioni di sicurezza i pueblo erano solitamente costruiti addossati a pareti rocciose aggettanti o verticali quali ad esempio quelle delle mese tipiche del sud-ovest degli Stati Uniti. In alcuni casi i pueblo erano costruiti direttamente in cima ad una mesa, un esempio di questo tipo \u00e8 il pueblo di Acoma.\nNell'interno di queste costruzioni si trovava uno spiazzo aperto utilizzato per riunioni rituali. In questo spiazzo si trovava solitamente l'accesso ad un locale sotterraneo circolare, detto kiva usato solo da uomini per le cerimonie religiose o dai clan per le iniziazioni dei componenti.\nI pueblo vennero costruiti da un popolo chiamato Anasazi: erano vere e proprie citt\u00e0 che per\u00f2 furono abbandonate prima della venuta dell'uomo bianco, probabilmente a causa delle siccit\u00e0 e dei continui attacchi da parte degli Atabaschi, gli antenati degli Apache e dei Navajo. Dalle loro abitazioni presero il nome di \u201cPueblo\u201d o \u201cPueblos\u201d anche gli indiani che le abitavano."}
{"id": "3542889", "revid": "729019", "url": "https://it.wikipedia.org/wiki?curid=3542889", "title": "Joe van Niekerk (rugbista 1989)", "text": "Biografia.\nGiunto in Italia nel 2007 per iniziativa del , con tale squadra disput\u00f2 il campionato Under-18 al suo primo anno e quello Under-20 la stagione successiva, guadagnandosi il titolo di atleta di formazione italiana.\nNel Super 10 2009-2010 esord\u00ec in prima squadra, realizzando due mete in 10 apparizioni; della stagione successiva, a campionato in corso, fu il passaggio al Rovigo, squadra nella quale van Niekerk milita dal dicembre 2010.\nNel corso del Pro12 2013-14 \u00e8 stato utilizzato come \"permit player\" (giocatore di club disponibile per le \"franchise\" afferenti al territorio) del Benetton Treviso, esordendo nella competizione celtica contro Ulster."}
{"id": "3542894", "revid": "4175", "url": "https://it.wikipedia.org/wiki?curid=3542894", "title": "Joe van Niekerk (rugbista 1980)", "text": ""}
{"id": "3542907", "revid": "884077", "url": "https://it.wikipedia.org/wiki?curid=3542907", "title": "Rugby Rovigo Delta 2010-2011", "text": ""}
{"id": "3542912", "revid": "1305772", "url": "https://it.wikipedia.org/wiki?curid=3542912", "title": "Ford Model B", "text": "Con il nome di Ford Model B si intendono due differenti veicoli, prodotti in tempi diversi, dalla Ford Motor Company"}
{"id": "3542914", "revid": "2160443", "url": "https://it.wikipedia.org/wiki?curid=3542914", "title": "Il ragazzo dal kimono d'oro 5", "text": "Il ragazzo dal kimono d'oro 5 \u00e8 un film per la televisione del 1992 prodotto e diretto da Fabrizio De Angelis, il quinto della serie iniziata con \"Il ragazzo dal kimono d'oro\" (1987). Fu trasmesso in prima serata su Italia 1 l'11 marzo 1992, un mese dopo \"Il ragazzo dal kimono d'oro 4\". Il film fu seguito, a novembre dello stesso anno, dalla serie televisiva \"Il ragazzo dal kimono d'oro\"; nel 1996 fu invece trasmesso il film TV \"Il ragazzo dal kimono d'oro 6\" che presenta una trama alternativa a quella della serie TV.\nTrama.\nDopo la sconfitta di Bruce Wang, Joe Carson sta attraversando un brutto periodo a causa di problemi economici. Imbattutosi casualmente nel ladro di macchine Alabama Bull, un muscoloso ragazzo di colore, decide di insegnargli il karate per farlo combattere contro Larry Jones, il ragazzo dal kimono d'oro. Mentre Larry si prepara all'incontro, i complici di Alabama Bull fanno rapire Betty, la ragazza di Larry, per chiedere un riscatto al ricco nonno della giovane. Ma con l'aiuto di Julie, la sorella di Larry, e Bobby, il suo fidanzato, Betty viene liberata e i rapitori arrestati. Ora Larry \u00e8 pronto per l'incontro con Alabama Bull e grazie agli insegnamenti del Maestro Masura, ne esce vincitore."}
{"id": "3542916", "revid": "767487", "url": "https://it.wikipedia.org/wiki?curid=3542916", "title": "La Cretina Commedia", "text": "La Cretina Commedia \u00e8 il quarto album di studio del gruppo ska punk italiano Talco, pubblicato il 20 agosto 2010 dalla Destiny Records.\nL'intero album narra l'intera vita di Peppino Impastato, giovane attivista morto in un attentato il 9 maggio 1978, che combatt\u00e9 contro la mafia."}
{"id": "3542920", "revid": "116944", "url": "https://it.wikipedia.org/wiki?curid=3542920", "title": "Vincenzo Orsini", "text": ""}
{"id": "3542921", "revid": "2160443", "url": "https://it.wikipedia.org/wiki?curid=3542921", "title": "Il ragazzo dal kimono d'oro 6", "text": "Il ragazzo dal kimono d'oro 6 \u00e8 un film per la televisione del 1996 prodotto e diretto da Fabrizio De Angelis, il sesto e ultimo della serie iniziata con \"Il ragazzo dal kimono d'oro\" (1987).\nIl film presenta una trama alternativa a quella della serie televisiva del 1992, ignorandone gli accadimenti.\nTrama.\nLeo e altri compagni universitari organizzano una vacanza in Grecia. Ad Atene, Leo viene truffato dall'astuto Jorgo, un ragazzo della citt\u00e0. Rimasti senza denaro e senza biglietto di ritorno, i cinque amici orchestrano un modo per trovare soldi. Alla fine Larry, il ragazzo dal kimono d'oro, si trover\u00e0 a dover affrontare un campione di karate greco.\nProduzione.\nLe riprese si svolsero in Grecia: tra i luoghi vi furono l'isola di Idra e Atene (comprese alcune scene nei pressi dell'acropoli). \nDistribuzione.\nProdotto nel 1993, se ne riscontra una prima trasmissione in prima serata su Odeon TV il 9 luglio 1996. Venne distribuito internazionalmente col titolo \"Karate Warrior 6\".\n\u00c8 stato distribuito in DVD dalla Avo Film nel marzo 2004. "}
{"id": "3542923", "revid": "599013", "url": "https://it.wikipedia.org/wiki?curid=3542923", "title": "Dominique Taboga", "text": "Carriera.\nClub.\nTaboga gioc\u00f2, a livello giovanile, per il Sankt P\u00f6lten, per lo Spratzern, per l'Admira Wacker M\u00f6dling, il Rapid Vienna e il Kremser. Nel 2002, pass\u00f2 al Leoben e debutt\u00f2 in squadra il 25 luglio 2003, nella Erste Liga. Il 13 settembre dello stesso anno, segn\u00f2 la prima rete, contro il Wacker Innsbruck.\nDopo quattro anni, si trasfer\u00ec al Kapfenberger e con cui vinse la Erste Liga nel 2008. Il 9 luglio 2008, esord\u00ec nella massima divisione austriaca: gioc\u00f2 nella vittoria per 1-0 sul LASK Linz. Il 26 luglio 2009 pass\u00f2 al Troms\u00f8. Il 13 settembre gioc\u00f2 il primo incontro nella Tippeligaen, schierato titolare nella sconfitta per 2-0 in casa del Sandefjord.\nNel 2010 torn\u00f2 al Kapfenberger, con la formula del prestito. Per aver tentato di combinare alcune partite nel campionato 2012-2013, \u00e8 stato squalificato a vita dal mondo del calcio."}
{"id": "3542929", "revid": "188116", "url": "https://it.wikipedia.org/wiki?curid=3542929", "title": "Unione Sportiva Trapanese 1907-1908", "text": "Questa pagina raccoglie i dati riguardanti il Trapani Calcio nelle competizioni ufficiali della stagione 1907-1908.\nStagione.\nNel settembre del 1908 il presidente Giuseppe Platamone invit\u00f2 il Palermo Football and Cricket Club del presidente Roberto Pottino per un confronto tra le due squadre. Platamone fu legato da ottimi rapporti con le famiglie nobiliari e mercantili palermitane e particolarmente con Vincenzo Florio jr (il creatore della Targa Florio). \"Alla palestra di Via Spalti convennero duecento persone (numero elevato per l'epoca) che assistettero all'incontro in piedi, addossate al vecchio bastione del Distretto Militare (Bastione Impossibile n.d.r.)\". Per questo incontro la squadra palermitana capitanata da Valentino Colombo present\u00f2 la migliore formazione in vista della Coppa Lipton ed il 7 ottobre 1908 l'US Trapanese venne sconfitta per 11 a 0 (altre fonti dicono 12 a 0).\nMaglie.\nIl colore sociale dell'Unione Sportiva Trapanese \u00e8 il verde."}
{"id": "3542939", "revid": "1005847", "url": "https://it.wikipedia.org/wiki?curid=3542939", "title": "Borghi in galleria della Lunigiana", "text": "La Lunigiana \u00e8 caratterizzata da particolari borghi in galleria nei quali l'intera rete viaria, o una larga maggioranza di essa, \u00e8 ricoperta, per costruzione, con gallerie in pietra, in modo da offrire al visitatore un reticolo di lunghi camminamenti.\nTipologia urbanistica.\nRispetto ai borghi a struttura normale (cio\u00e8 con strade a cielo aperto), i borghi in galleria presentano una struttura d'insieme pi\u00f9 compatta. Il borgo-tipo ha avuto ed ha tuttora un \"ingresso unico principale\", per solito in galleria, su un allineamento di abitazioni, da cui si accede in una piccola piazza-cortile con la fontana, utilizzata come luogo di riunione, piazza d'armi o mercato. Da qui si accede alla \"strada principale\" (le sue dimensioni oscillano da 1,20-1,50\u00a0m in larghezza contro 2,20-2,30\u00a0m in altezza) , che, con un tracciato all'incirca lineare, attraversa il borgo per intero fino a raggiungere un altro ingresso, da considerarsi secondario.\nDalla strada principale si dipartono \"strade laterali\", il cui numero e la cui lunghezza varia a seconda dello sviluppo urbano del borgo. Tali strade laterali fanno tutte capo alla strada principale e ognuna finisce in un vano pi\u00f9 ampio, come una piazzola quadrilatera, con al centro un pilastro, anch'esso quadrato, su cui gravita una volta a crociera.\nIl punto di stacco delle vie laterali da quella centrale, oltre che dalla volta a crociera, \u00e8 contraddistinto da un allargamento per consentire un pi\u00f9 facile passaggio degli armamenti o dei piccoli attrezzi.\nLe gallerie hanno una struttura a tutto arco, con una costante volta a botte.\nSulle strade non si aprono abitazioni bens\u00ec vani adibiti a stalle, magazzini, fienili, porcili e pollai con solaio a botte invece che con travi. Data la loro dislocazione sono privi di finestre, o ne hanno una sola, piccola, aperta sulla strada, pi\u00f9 come presa d'aria che come apertura per la luce. Le gallerie sono illuminate da aperture architravate che non solo consentono l'illuminazione delle strade, ma anche l'accesso alle abitazioni sopraelevate, con un primo piano e, pi\u00f9 raramente, un secondo.\nDal cortiletto si accede direttamente nella abitazione con una scala in pietra, alla cui estremit\u00e0 si trova un pianerottolo a terrazza che favorisce l'entrata.\nTipologia strutturale.\nIl colore che caratterizza i particolari e l'insieme \u00e8 un grigio ferreo, che deriva dall'uso compatto della pietra locale. Tutto \u00e8 solo pietra (le pareti, i pilastri, le volte, gli scalini, gli architravi, i tetti) , mentre il laterizio \u00e8 sconosciuto.\nNelle gallerie l'elemento decorativo \u00e8 poco usato, mentre numerosa \u00e8 l'adozione di porticati in parallelo con un cortiletto aperto o con la strada gi\u00e0 in galleria.\nIl \"piano stradale\" si caratterizza per un acciottolato non lastricato, disposto nella combinazione di scaglie o di pietre, scelte per la loro superficie pianeggiante. Le \"fogne\" sono ricavate nelle strade sfruttando ogni loro dislivello e i liquami sono immessi in apposite scanalature, esse pure in acciottolato, scavate su un lato della strada, invece che al centro.\nIl \"pilastro\", che sostituisce funzionalmente la colonna, \u00e8 tozzo e massiccio, in considerazione del peso e delle sovrastrutture che deve sopportare. Privo di basamento, a pianta quadrata, raramente rettangolare, consente di individuare il punto di attacco della volta o dell'arco con uno pseudo-pulvino, accennato con l'aggetto di pietre appena squadrate. Allo pseudo-pulvino pu\u00f2 sostituirsi, talvolta, una mensolatura in aggetto povera di ricercatezza stilistica, per consolidare tutto il complesso e per impedire lo slittamento delle masse sovrastanti. Dopo il XV secolo, si rinvengono pilastri stilisticamente ricercati: come nel porticato della SS. Annunziata presso Castiglione del Terziere, o in quello che fiancheggia il palazzo di Pozzo. In questi, infatti, i pilastri possiedono rastremature, divenute possibili per l'uso del cotto.\nLe volte delle gallerie e gli archi sono in scaglie di pietra scheggiata a colpi di martello, senza alcuna ricercatezza estetica.\nIn genere sono archi a tutto sesto, ma non mancano archi a sesto ribassato, i quali si appoggiano sui pilastri, terminanti con una cornice piatta o su mensolature a stampella. La malta utilizzata per tali volte e archi \u00e8 un materiale reperito in loco, resistente di per s\u00e9, usata allo stato naturale, grassa, con scarso impiego di silicio o di sabbia.\nLe \"scale\", numerose e frequenti, sono sempre in pietra e soggette a lavorazione di spianamento, mentre i giardini sono composti di pi\u00f9 pezzi. Rari sono i sottoscala, perch\u00e9 le rampe sono su terrapieni.\nFinestre e porte hanno spalle e architravi in pietra, ma la rara disponibilit\u00e0 di lastroni compatti obbliga ad aperture modeste.\nI terrazzi, ricavati sopra la volta delle gallerie, vengono utilizzati per particolari esigenze agricole: per tenere al sole i raccolti, ad esempio.\nDiffusione topografica.\nI borghi in galleria della Lunigiana si trovano tutti nel bacino del fiume Magra e sono: Pietrasalta e Bola, nella zona di Giovagallo; Pieve, Foce e Terceretoli, nella zona di Castevoli; Pozzo, a nord di Mulazzo; Castagnetoli, sul Teglia; Caprio di Sopra, Cavallana, Lusignana, Apella, Taponecco, Catognano, Tavernelle.\nRagioni funzionali e storiche.\nLa motivazione pi\u00f9 attinente a quelle che possono considerarsi le specifiche caratteristiche stilistiche della configurazione urbana e strutturale di questi borghi, \u00e8 che sono stati costruiti dopo aver visto agglomerati urbani sperimentati altrove.\nEssi, infatti, di ispirazione sarda o nuragica, pur con le dovute differenziazioni di epoca e di ambiente, sono figli di scambi e contatti esistiti tra la feudalit\u00e0 lunigianese e quella della Sardegna.\nLa presenza della feudalit\u00e0 lunigianese in Sardegna si ha gi\u00e0 dai tempi dei Longobardi e successivamente, con l'arrivo di spedizioni navali anti-saracene, iniziatesi nell'806 con quella di Pipino il Gobbo, figlio di Carlo Magno e continuatesi fino all'anno 1002.\nLa Chiesa, per difendersi dall'invasione saracena, affid\u00f2 la conduzione militare a coloro che mostravano maggiore propensione alla battaglia, favorendo i feudatari della Lunigiana, che, insieme alle loro masnade, erano professionisti dell'arte militare. La Chiesa, dal canto suo, compens\u00f2 le vittorie conseguite cedendo nuovi territori e facendo nascere nuovi scali, nuovi mercati e nuovi scambi commerciali.\nLe dinastie lunigianesi presenti in Sardegna, si trovano nell'ordine dei giudicati, ovvero entit\u00e0 statuali autonome, e sono:\nLe influenze stilistiche della Sardegna.\nLa civilt\u00e0 sarda ha esercitato un'influenza artistica nei gusti, nei costumi, nella vita dei lunigianesi e, in particolare, nel gusto e nello stile dei borghi e delle abitazioni. Tale influenza si esercit\u00f2 in un momento critico della storia civile della Lunigiana: con le Crociate, che si realizzarono nel secolo XII, vennero scoperte nuove strutture e nuove tecniche, interessanti alla tradizione architettonica ed urbanistica di questo periodo. I primi a trarne vantaggio furono i Comuni, aperti ad ogni tipo d'influenza culturale e civile, perch\u00e9 sotto l'aspetto architettonico ed urbanistico, avevano da riavviarsi nuovamente. Con la civilt\u00e0 comunale si scoprirono valori nuovi per la vita quotidiana di tutti i ceti sociali, non esclusa la casta dei padroni.\nPer il feudatario si prospett\u00f2 il problema di una diversa collocazione della sua persona e della sua residenza; non ebbe pi\u00f9 senso che essa fosse arroccata tra boschi impenetrabili, su montagne o picchi inaccessibili, perch\u00e9 neppure il feudatario pot\u00e9 rifiutarsi di tenere in considerazione i suggerimenti difensivi e le soluzioni architettoniche scoperte dagli Arabi.\nIl problema pot\u00e9 essere risolto con lavori di ristrutturazione, effettuati sui castelli e nei borghi gi\u00e0 esistenti. Ma in alcuni casi i lavori fallirono a causa della ardua collocazione topografica di certe costruzioni, oppure non meritavano di essere progettati per edifici che ormai avevano perduto ogni loro funzionalit\u00e0. Cos\u00ec, se anche non poterono insediarsi in piano, a valle, proprio sulle vie di traffico valorizzate e riscoperte della nuova civilt\u00e0, i feudatari si insediarono in luoghi meno lontani da quella impostazione, per poter meglio esercitare, su di esse, il proprio dominio.\nDunque, verso il XII secolo, in Lunigiana venne a determinarsi un'autentica crisi e/o una vera e propria evoluzione del sistema e delle civilt\u00e0 feudale; crisi che nell'architettura e nell'urbanistica scopre una documentazione che si realizza dietro il diretto impulso dell'attivit\u00e0 mercantile di transito, mediante la valorizzazione di centri, come ( Pontremoli, Filattiera, Aulla, Licciana Nardi) che stavano cadendo nel dimenticatoio e mediante la costruzione di nuovi borghi dislocati in posizioni pi\u00f9 comode ed accessibili dei borghi castellani.\nInfluenze nuragiche.\nI borghi in galleria della Lunigiana risentono di un'evidente influenza nuragica, sia nella loro strutturazione, sia nella loro configurazione planimetrica. Ci\u00f2 \u00e8 avvenuto perch\u00e9 il feudatario, orientato ad erigersi una nuova residenza, abbandon\u00f2 il criterio del castello, optando per il borgo. Per la sua realizzazione mise a frutto le esperienze e le conoscenze fatte in Sardegna, con l'adozione di strutture, come quelle nuragiche, che gli garantivano maggior sicurezza.\nCon influenze nuragiche si intende una configurazione architettonica ed urbanistica che trae ispirazione da quella nuragica nella sua organizzazione, non certo nella sua realizzazione, visto che si tratta di costruzioni posteriori di 3000 anni.\nI territori nei quali la feudalit\u00e0 lunigianese esercit\u00f2 la sua maggior influenza, sono quelli che presentano la maggior densit\u00e0 dei nuraghi a corridoio e dei nuraghi misti. I borghi lunigianesi mostrano affinit\u00e0 metriche nella misura e nella proporzione dei singoli elementi componenti, con i nuraghi sardi anche se l'aspetto esterno si rivela pi\u00f9 semplice e meno colossale.\nI borghi-tipo.\nPietrasalta.\nPietrasalta fa parte del territorio marchionale chiamato Giovagallo. A 346m. d'altezza, \u00e8 situato nell'alto corso del torrente Penolo, sotto il Castellaccio, l'antica e inaccessibile residenza dei pi\u00f9 remoti feudatari, quasi sulla sommit\u00e0 dei monti che separano Giovagallo da Madrignano e da Calice al Cornoviglio.\nL'ingresso del borgo era in galleria ed era ricavato nel corpo dell'edificio che oggi, verso mezzogiorno, reca la spalla su cui poggiava l'arco a botte che copriva la galleria di accesso.\nLa strada principale, tutta pressoch\u00e9 in galleria, presenta diramazioni e aperture, a destra e a sinistra, mentre a nord una stradina termina in una piccola piazzola con pilastro centrale; poco pi\u00f9 oltre un'altra stradina a cielo aperto \u00e8 fiancheggiata da un portico in galleria.\nPer lo pi\u00f9 abbandonate e diroccate le abitazioni.\nBola.\nBola \u00e8 un piccolo borgo nella localit\u00e0 di Tresana, posta tra Giovagallo e Groppo.\nDurante il dominio malaspiniano fu sempre sottomessa al feudo di Giovagallo; nel XVI secolo pass\u00f2 sotto il regno di Spagna e sotto il regno dei Corsini di Firenze poi.\nLe vie interne del borgo presentano irregolarit\u00e0 di tracciato; numerosi sono i passaggi angolari in sovrapposizione, mentre nel tragitto pochi sono gli slarghi d'incrocio.\nSulle abitazioni, quasi tutte in pietra, si innalza la Chiesa di San Brizio, in stile barocco, a tre navate. La facciata \u00e8 suddivisa da lesene.\nPieve.\nPieve si trova dopo Pontremoli ed \u00e8 uno dei pi\u00f9 piccoli borghi presenti in Lunigiana; esso si raggruppa attorno alla pieve, anticamente nota come pieve dei Santi Ippolito e Cassiano di Urceola.\nPieve comprendeva nell'alto Medioevo un vasto territorio sull'alta valle del Magra e del Gordana, poi perso a causa della costruzione della chiesa dell'Annunziata.\nIl borgo comprende strade in galleria piuttosto strette, slarghi, porticati in parallelo con cortiletti aperti e architravature.\nIl numero delle abitazioni si aggira intorno all'ottantina.\nFoce.\nFoce, nei pressi di Castevoli, si presenta a 617\u00a0m d'altezza, su un valico del dorsale che separa il torrente Geriola dal torrente Canosilla.\nAddentrandosi tra i casolari semidistrutti, si scopre tutto un borgo, pi\u00f9 ampio ed articolato di Pietrasalta, con un reticolo viario in gran parte in galleria.\nLe abitazioni in rovina e i restauri di rafforzamento operati sostituendo tratti in pietra della volta a botte con travi di ferro e tavelloni manifestano la condizione di prevalente abbandono e di inabitabilit\u00e0.\nTerceretoli.\nTerceretoli \u00e8 un borgo isolato, che si erge dirimpetto a Foce, nella zona di Mulazzo.\n\u00c8 situato lungo un crinale precipitoso, per cui la strada principale e anche quelle secondarie sono tutte in pendenza, mentre le case, una sull'altra, in una articolata successione volumetrica, suggeriscono l'immagine di un complesso monolitico.\nCastevoli.\nIl borgo di Castevoli deve il suo nome al toponimo \u201cCasteolo\u201d, cio\u00e8 terra murata. Le prime notizie di Castevoli risalgono al 1077 con la concessione dell'Imperatore Arrigo III del paese ai Marchesi Ugo e Folco d'Este consorti dei Malaspina, ai quali Castevoli pervenne nel 1221 con la divisione tra lo Spino Secco e lo Spino Fiorito. Da Corrado l'Antico, attraverso i vari successori, il feudo arriv\u00f2 fino a Cristoforo di Azzone nel 1476, per poi estinguersi nel 1757 e passare ai Marchesi di Villafranca fino alla ribellione contro Tommaso di Villafranca nel 1794.\nIl borgo \u00e8 caratterizzato da un ingresso protetto da due porte, una delle quali conserva una maest\u00e0 bassorilievo in marmo bianco composta da tre parti raffiguranti la Madonna con due angeli, e da un massiccio torrione cilindrico in pietra.\nIl castello, eretto a presidio della strada romana per Piacenza, ha una grande corte interna triangolare circondata dal mastio e dalla torre collegati in un organismo compatto.\nNon lontano, in localit\u00e0 Pieve, si trova la pieve di San Martino, con un campanile a vela in pietra arenaria, rinforzato da un grosso arco e sperone, a pochi metri da una maest\u00e0 rappresentante San Martino guerriero nell'atto di tagliare il suo mantello e porlo ad un mendicante infreddolito.\nPozzo.\nPozzo, a nord di Mulazzo, \u00e8 un borgo aristocratico, che si form\u00f2 dopo che Moroello Malaspina di Mulazzo lasci\u00f2 nel 1573 ai tre figli Giovan Paolo, Francesco Antonio e al minorenne Galeazzo i propri territori. Giovan Paolo fu il primo marchese di Pozzo (1573-1584), mentre Francesco Antonio si impossessava di Mulazzo e Parana. Galeazzo rimase nel palazzo di Pozzo fino alla maggiore et\u00e0, diventando poi cavaliere gerosolimitano. Con la morte di Giovan Paolo, Montereggio e Pozzo passarono ai figli Leonardo e Giulio Cesare, tutori e reggenti anche per il nipote Giovan Vincenzo, che poi divenne feudatario di Pozzo. Il figlio Ottavio fu l'ultimo marchese, morto suicida nel borgo nel 1646.\nPozzo \u00e8 caratterizzata da una sostituzione delle pi\u00f9 antiche e primitive architravature delle porte e delle finestre con altre pi\u00f9 moderne, sempre in pietra, ma elaborate con stemmi e decorazioni del XVII-XVIII secolo.\nPoco fuori dal borgo, sulla strada che porta a Mulazzo, spicca un edificio signorile che poggia su un portico, il cui colonnato, raggiunge, nella parte pi\u00f9 bassa altezze considerevoli; il colonnato, non avendo un capitello, presenta solo uno pseudo-pulvino.\nCastagnetoli.\nCastagnetoli, nel comune di Pontremoli, fu sede marchionale autonoma, per poi passare in propriet\u00e0 ai marchesi Corsini, divenuti padroni di Giovagallo. Ancora oggi sono individuabili, in esso, due nuclei continui: un nucleo a nord, che gravita intorno alla piazza antistante il palazzo marchionale e un nucleo a sud, che gravita sulla chiesa; quest'ultimo si articola su strade parallele, entrambe in galleria per gran parte del loro tracciato, mentre pochi sono i collegamenti trasversali.\nCaprio di Sopra.\nCaprio di Sopra si trova sulla parte sinistra dell'omonimo torrente ed \u00e8 al confine con Pontremoli.\nEsso \u00e8 un borgo misto perch\u00e9 le sue espressioni architettoniche ed urbanistiche sono pi\u00f9 recenti rispetto a quelle dei borghi tipo; le vie, infatti, sono pi\u00f9 spaziose e le gallerie di lunghezza ed altezza considerevoli.\nSulla strada si affacciano due palazzi-ville: uno del XVI secolo ormai abbandonato, un altro del XVII secolo, ancora abitato,\navente un giardino sostenuto da una successione di contrafforti ad archi ciechi.\nAnche nel borgo non mancano ricercatezze architettoniche, come architravature, fontane, giardini interni ed esterni, archi incrociati, a sesto ribassato, contraffortati e ciechi.\nCavallana.\nCavallana, situata nei pressi di Caprio e di Filattiera, sotto la Rocca Sigillina, entr\u00f2 a far parte del comune nel 1865 dopo che il borgo fu consegnato da Cosimo I ai conti Noceti nel 1546, con l'intento di inglobarlo nel territorio di Bagnone.\nIl borgo \u00e8 caratterizzato da passaggi voltati, architravature, slarghi e improvvisi restringimenti, portali con incisi gli stemmi del comune di appartenenza.\nAlla fine del ponte sul Caprio dove comincia la salita per il borgo, un sentiero sulla sinistra porta al torrente, incassato tra pareti di una cinquantina di metri, sempre in zona ombrosa.\nLusignana.\nLusignana, nella vallata del Caprio, \u00e8 uno dei borghi pi\u00f9 elevati del versante toscano, alle pendici del Monte Orsaro.\nLa vallata \u00e8 composta di due frazioni chiamate Vignolo e Posponte; in quest'ultima spicca la villa di Posponte, il primo nucleo appartenente al casale di Lusignana, a lungo dominata dai Malaspina di Fosdinovo e poi passato alla Repubblica Fiorentina.\nLa chiesa del borgo, dedicata ai SS. Vincenzo e Anastasio, \u00e8 ubicata alle pendici del monte Marmagna, a circa met\u00e0 strada tra le due frazioni. Essa, eretta nel 1646 come testimonia la data incisa sul portale, ha l'aspetto di una pieve.\nOltrepassato il borgo si trovano i ruderi di Monte Castello.\nApella.\nIl borgo di Apella rappresenta, assieme a Taponecco, la frazione pi\u00f9 settentrionale di Licciana Nardi.\nIl borgo vide nascere l'eroe del risorgimento al quale Licciana deve il suo nome: Anacarsi Nardi, fucilato in Calabria nel 1844 con il gruppo dei fratelli Bandiera. Inoltre nacque ad Apella anche Biagio Nardi, dittatore di Modena nella rivolta popolare del 1832, zio di Anacarsi.\nApella ha una torre in posizione dominante, e in corrispondenza visiva a quelle di Varano e della Torre Nocciola posta sull'altra sponda del Taverone. Venne modificata nei secoli per i continui rifacimenti dovuti a danni causati dai fulmini e per la sopraelevazione realizzata per ricavare una cella campanaria. Il tessuto murario della fascia basamentale \u00e8 attribuibile al XIII-XIV secolo.\nIl borgo, completamente abbandonato, possiede reti viarie molto ripide, interrotte talvolta da incroci ad angolo, mentre il suolo \u00e8 lastricato.\nTaponecco.\nIl borgo di Taponecco, interamente in galleria, si trova alle pendici dell'Appennino.\nEsso \u00e8 arricchito da archi, volte, pilastri terminanti in uno pseudo-pulvino, cornici piatte e ariosi incroci di gallerie; la torre castrense, inglobata dalla ex canonica come torre campanaria \u00e8 visivamente di fronte alle torri di Varano e del Nocciolo.\nLe sue origini sono antiche: testimonianza di presenze umane gi\u00e0 in epoca preistorica ci vengono dal ritrovamento di una statua stele menhir, rinvenuta casualmente nel 1975. Queste statue sono state riportate alla luce anche a Licciana.\nCatognano.\nCatognano si trova lungo il torrente Canalone, fra i contrafforti occidentali dell'Alpe di Camporaghena e quelli della badia di Linari confinanti con Fivizzano.\nIl borgo, immerso nel verde, conserva portici, archi a botte che si attaccano alle pareti tramite un cordolo, parti di mura medievali, lavatoi e una grossa porta d'entrata.\nTavernelle.\nTavernelle si trova sul lato destro del torrente Taverone, ai piedi del monte Poreto.\nIl borgo \u00e8 caratterizzato da portali, passaggi voltati, finestre e gradini in pietra arenaria, gallerie profonde.\nIl nome deriva dal fatto che il borgo ospitava molte taverne, essendo situato lungo la via del Sale; la Chiesa di San Rocco, risalente al 1500, fu fatta costruire in origine come oratorio, poi fu dichiarata parrocchia.\nTavernelle si snoda lungo un'unica strada dove si affacciano edifici in maggioranza quattrocenteschi. Tra esse spicca una casa torre edificata nel 1516, che reca l'incisione del costruttore e della data.\nLo stile.\nLo stile con cui i borghi vennero costruiti fu oggetto di imitazione per tutta la regione, sia in Val di Magra, sia in Val di Vara. Le strade in galleria si rinvengono sia alla periferia dei centri gi\u00e0 esistenti, sia come elemento soltanto architettonico in palazzi-ville, in casolari agricoli e in normali case di abitazione.\nL'elemento distintivo di questa architettura rimane il pilastro: un pilastro a pianta quadrata delle dimensioni di 60x60\u00a0cm, innalzato con pietre a vista, avente un piccolo cordolo, sempre in pietra, su cui si appoggia la spalla dell'arcata. Un pilastro massiccio che, quando raggiunge altezze superiori ai due-tre metri, si snellisce.\nAssieme al pilastro, l'elemento caratteristico \u00e8 il colonnato in galleria con volta a botte e lunette corrispondenti all'apertura delle arcate. Le arcate ricadono su robusti pilastri, rinforzati da contrafforti e divise in piccoli archi a tutto sesto."}
{"id": "3542948", "revid": "539613", "url": "https://it.wikipedia.org/wiki?curid=3542948", "title": "Unione Sportiva Trapanese 1910", "text": "Questa pagina raccoglie i dati riguardanti il Trapani Calcio nelle competizioni ufficiali della stagione 1910.\nStagione.\nNel 1910 l'attivit\u00e0 del \"foot-ball\" s'intensifico' soprattutto per la nascita del l\"'Erice\" (altro neonato club agonista, 1\u00ba agosto 1909) ed in occasione del 50\u00ba Anniversario dello sbarco di Giuseppe Garibaldi a Marsala l'Unione Sportiva Trapanese e L'Erice F.C. vennero invitate per un incontro dimostrativo di \"foot-ball\". Nello stesso anno le formazioni s'incontrarono altre due volte.\nMaglie.\nIl colore sociale dell'Unione Sportiva Trapanese \u00e8 il verde."}
{"id": "3542949", "revid": "80339", "url": "https://it.wikipedia.org/wiki?curid=3542949", "title": "Stazione di Firenze Le Cure", "text": ""}
{"id": "3542953", "revid": "267975", "url": "https://it.wikipedia.org/wiki?curid=3542953", "title": "Arcidiocesi di Camaco", "text": "L'arcidiocesi di Camaco () \u00e8 una sede soppressa del patriarcato di Costantinopoli una e sede titolare della Chiesa cattolica.\nStoria.\nCamaco, oggi identificabile con Kemah nella provincia di Erzincan nell'Anatolia orientale, fu una sede metropolitana della provincia bizantina dell'Armenia Terza nella diocesi civile del Ponto e nel patriarcato di Costantinopoli.\nLa sede faceva parte della provincia ecclesiastica di Cesarea di Cappadocia, come attestano i concili della fine del VII secolo, ma verso la fine del IX secolo fu elevata al rango di sede metropolitana dall'imperatore Leone VI (886-912).\nCamaco \u00e8 documentata nelle \"Notitiae Episcopatuum\" del patriarcato di Costantinopoli dal X al XIV secolo, ed occupa una posizione che varia dal 46\u00ba al 59\u00ba posto tra le sedi metropolitane del patriarcato. La prima \"Notitia\" in cui \u00e8 menzionata questa metropolia attribuisce a Camaco 6 diocesi suffraganee: Celzene, Arabraka (o Araurako), Barzanissa, Melo, Romanopoli e Tilio. Le stesse suffraganee sono menzionate nelle altre \"Notitiae\" fino al XIV secolo; tuttavia queste diocesi dovettero scomparire dopo la sconfitta bizantina nella battaglia di Manzikert (1071). La stessa sede di Camaco non appare pi\u00f9 nell'ultima \"Notitia\" conosciuta degli inizi del XV secolo, bench\u00e9 sia noto un metropolita anche nel secolo successivo, probabilmente solo titolare.\nDi questa antica metropolia sono noti 5 vescovi. Giorgio \u00e8 tra i vescovi presenti al concilio di Costantinopoli del 680-681 e si firma \"vescovo di Daranalis o Camachus\". Daranalis era il nome del distretto dove si trovava la citt\u00e0. Lo stesso vescovo \u00e8 tra i firmatari del concilio in Trullo del 691-692. Al sinodo indetto a Costantinopoli dal patriarca Alessio I Studita nel 1029 prese parte il vescovo Teodoro. Il metropolita Leone sottoscrisse tre decreti sinodali nel 1082, mentre Daniele ne sottoscrisse un altro nel 1085. Infine Metodio firm\u00f2 un decreto patriarcale nel 1590.\nDal XVIII secolo Camaco \u00e8 una sede titolare della Chiesa cattolica; fino al 1941 la sede \u00e8 stata considerata vescovile, poi \u00e8 stata elevata ad arcivescovile. Nella prima met\u00e0 del Novecento il titolo ecclesiastico latino mut\u00f2 da \"Chamachensis\" a \"Camacenus\". La sede \u00e8 vacante dal 30 ottobre 1974."}
{"id": "3542955", "revid": "2519", "url": "https://it.wikipedia.org/wiki?curid=3542955", "title": "Larissa (prefettura)", "text": ""}
{"id": "3542966", "revid": "1214201", "url": "https://it.wikipedia.org/wiki?curid=3542966", "title": "Magnus Powell", "text": "Carriera.\nGiocatore.\nClub.\nPowell ha iniziato la carriera in patria, giocando con \u00d6rebro ed Helsingborg. Ha avuto un ruolo importante nell'Helsingborg che ha vinto il campionato 2010, grazie ad 8 reti in 24 apparizioni.\nAll'inizio del 2000, \u00e8 stato acquistato dal Lillestr\u00f8m in cambio di 350.000 sterline, con il compito di sostituire Hei\u00f0ar Helguson. Ha debuttato nell'Eliteserien in data 9 aprile 2000, nel pareggio per 1-1 contro il Molde. Il 13 maggio ha segnato la prima rete nella massima divisione norvegese, nella vittoria per 0-1 in casa del V\u00e5lerenga. Nonostante diversi infortuni, \u00e8 diventato un membro importante nel Lillestr\u00f8m di quegli anni. Nella sua ultima stagione al club, \u00e8 stato nominato capitano.\nIl 26 gennaio 2006 \u00e8 stato acquistato dal Lyn Oslo, in cambio di 500.000 corone. Ha esordito in squadra il 9 aprile, nel pareggio a reti inviolate contro lo Start. Il primo gol in campionato \u00e8 arrivato il 13 maggio, nella sconfitta per 2-1 in casa dell'Odd Grenland. Nel 2008 \u00e8 tornato in patria per giocare nel GIF Sundsvall, dove ha chiuso la carriera.\nAllenatore.\nNel 2010, \u00e8 diventato assistente allenatore di una squadra giovanile del Lillestr\u00f8m. Nel 2011, in seguito all'esonero di Henning Berg, \u00e8 stato chiamato a guidare la prima squadra, assieme a Petter Belsvik. I due hanno ricoperto questo incarico fino al termine della stagione, poi Powell \u00e8 stato assistente del connazionale Magnus Haglund per tre campionati.\nIl 3 dicembre 2014, \u00e8 stato nominato nuovo allenatore dell'Egersund, formazione a cui si \u00e8 legato con un accordo biennale con opzione per il terzo anno: il contratto sarebbe stato valido a partire dal 1\u00ba gennaio 2015. Il 12 novembre 2015 ha lasciato la squadra.\nIl 17 novembre 2015, il Levanger ha annunciato sul proprio sito internet d'aver ingaggiato Powell come nuovo allenatore, con lo svedese che si \u00e8 accordato per un contratto biennale, valido a partire dal 1\u00ba gennaio 2016. Powell si sarebbe avvalso di Trond Viggo Toresen come assistente. Ha lasciato il Levanger al termine del campionato 2017.\nIl 16 gennaio 2018 \u00e8 stato presentato come nuovo allenatore del Sandefjord. Il 25 aprile successivo \u00e8 stato sollevato dall'incarico.\nNella stagione 2019 ha nuovamente guidato il Levanger, con cui ha chiuso al quinto posto il campionato di 2. divisjon norvegese. Dal 31 maggio 2021 fino al termine della stagione ha allenato lo 07 Vestur alle F\u00e6r \u00d8er, concludendo l'annata al sesto posto in un torneo composto da dieci squadre.\nIl 4 gennaio 2022, a seguito della firma di un accordo triennale, \u00e8 diventato ufficialmente il nuovo tecnico dell'\u00d6stersund, squadra svedese che era appena reduce da una retrocessione in Superettan."}
{"id": "3542973", "revid": "336956", "url": "https://it.wikipedia.org/wiki?curid=3542973", "title": "MG 08/18", "text": ""}
{"id": "3542974", "revid": "1305772", "url": "https://it.wikipedia.org/wiki?curid=3542974", "title": "MG 18", "text": "Il termine MG 18 pu\u00f2 riferirsi a:"}
{"id": "3542975", "revid": "76963", "url": "https://it.wikipedia.org/wiki?curid=3542975", "title": "Christopher Ralph", "text": "Il suo ruolo probabilmente pi\u00f9 riconosciuto \u00e8 quello di Tobias, nella serie televisiva del 1998 \"Animorphs\"."}
{"id": "3542981", "revid": "92723", "url": "https://it.wikipedia.org/wiki?curid=3542981", "title": "Dunkerque sovietica", "text": ""}
{"id": "3542983", "revid": "41476599", "url": "https://it.wikipedia.org/wiki?curid=3542983", "title": "Curvatura normale", "text": ""}
{"id": "3542986", "revid": "834", "url": "https://it.wikipedia.org/wiki?curid=3542986", "title": "Camera oscura (film 1997)", "text": ""}
{"id": "3542989", "revid": "123674000", "url": "https://it.wikipedia.org/wiki?curid=3542989", "title": "Ferrovia Gemona del Friuli-Sacile", "text": "La ferrovia Gemona del Friuli-Sacile \u00e8 una linea ferroviaria gestita da RFI che utilizza tratte ferroviarie costruite in tempi diversi:"}
{"id": "3542990", "revid": "834", "url": "https://it.wikipedia.org/wiki?curid=3542990", "title": "Camera Obscura", "text": ""}
{"id": "3542992", "revid": "767487", "url": "https://it.wikipedia.org/wiki?curid=3542992", "title": "Boys Noize", "text": "\u00c8 il fondatore e proprietario della label \"Boysnoize Records\".\nBiografia.\nRidha inizi\u00f2 giovanissimo prima come pianista e batterista e poi come disc jockey e producer, arrivando in poco tempo ad affiancare grandi nomi della musica elettronica internazionale come DJ Hell e Felix da Housecat.\nCon il passare degli anni sviluppa delle sonorit\u00e0 ed uno stile che lo contraddistingue nella scena mondiale della musica, attingendo da influenze Hip Hop, Electro house e di altri generi della musica moderna.\nDopo diversi anni di ricerca musicale, passati sotto gli pseudonimi \"909d1sco\" e \"Kid Alex\" e affiancato dall'amico D.I.M., decide di trasferirsi a Berlino.\nI primi lavori di Boys Noize vengono pubblicati dalla International Deejay Gigolo Records di DJ Hell, dalla Kitsun\u00e9 Music e dalla Turbo Recordings; nel 2005 si rende indipendente dalle case discografiche altrui creando la propria Boysnoize Records, con la quale pubblica i due album \"OI OI OI\" (2007) e \"Power\" (2009).\nHa composto remix di brani di David Lynch, N.E.R.D, Depeche Mode, Snoop Dogg, Bloc Party, Kaiser Chiefs, Pet Shop Boys, Tiga e The Chemical Brothers, oltre che collaborare con Kelis, Kano, The Black Eyed Peas, la boyband sudcoreana BIGBANG, Erol Alkan e Scissor Sisters.\nNel settembre 2010 Ridha ha presentato la sua prima sottoetichetta, la BNR TRAX.\nNel 2010 \u00e8 stato premiato con l'Independent Music Award e per tre anni di fila \u00e8 stato premiato \"Best Electronic Artist\" su Beatport.\nPer tutta la seconda met\u00e0 degli anni 2000 \u00e8 stato chiamato come disc jockey in quasi tutte le maggiori manifestazioni di musica elettronica del pianeta come il Sonar di Barcellona e il Winter Music Conference di Miami.\nNell'agosto 2012 ha ufficializzato attraverso YouTube e il sito internet di Skrillex un nuovo progetto assieme al produttore statunitense chiamato Dog Blood ed il 27 ottobre 2012 \u00e8 stato pubblicato il suo ultimo lavoro noto come \"Out of the Black\"."}
{"id": "3542994", "revid": "344503", "url": "https://it.wikipedia.org/wiki?curid=3542994", "title": "Camera obscura", "text": ""}
{"id": "3542996", "revid": "41476695", "url": "https://it.wikipedia.org/wiki?curid=3542996", "title": "Velocit\u00e0 areale", "text": ""}
{"id": "3542998", "revid": "1305772", "url": "https://it.wikipedia.org/wiki?curid=3542998", "title": "Chelsea Girl", "text": ""}
{"id": "3542999", "revid": "41476721", "url": "https://it.wikipedia.org/wiki?curid=3542999", "title": "2 girls 1 cup", "text": ""}
{"id": "3543000", "revid": "834", "url": "https://it.wikipedia.org/wiki?curid=3543000", "title": "Chelsea Girls", "text": ""}
{"id": "3543002", "revid": "1494169", "url": "https://it.wikipedia.org/wiki?curid=3543002", "title": "All Tomorrow's Parties", "text": ""}
{"id": "3543003", "revid": "1305772", "url": "https://it.wikipedia.org/wiki?curid=3543003", "title": "Spandau (disambigua)", "text": ""}
{"id": "3543006", "revid": "1305772", "url": "https://it.wikipedia.org/wiki?curid=3543006", "title": "Lostwithiel", "text": "Lostwithiel (in lingua cornica: \"Lostwydhyel\"; 2.700 ab. circa) \u00e8 una cittadina con \"status\" di parrocchia civile della Cornovaglia sud-orientale (Inghilterra sud-occidentale), appartenente al distretto di Restormel e situata lungo il tratto iniziale dell'estuario del fiume Fowey, che sfocia sul Canale della Manica.\nNel corso del Medioevo, la cittadina era capoluogo di contea.\nEtimologia.\nIl toponimo \"Lostwydhyel\" significa \"il luogo alla fine della foresta\".\nGeografia fisica.\nCollocazione.\nLostwithiel si trova a circa 12\u00a0km a nord di Fowey e circa 10\u00a0km a sud di Bodmin.\nSociet\u00e0.\nEvoluzione demografica.\nAl censimento del 2001, Lostwithiel contava una popolazione di 2.739 abitanti, di cui 1.408 erano donne e 1.331 erano uomini.\nStoria.\nLa cittadina fu fondata dai Normanni nel XIII secolo, quando, per via del trasporto dello stagno Lostwithiel divenne il secondo porto pi\u00f9 trafficato dell'Inghilterra.\nNello stesso periodo, Lostwithiel divenne anche capoluogo della Cornovaglia.\nLa campagna di Lostwithiel.\nTra il 21 agosto e il 31 agosto 1644 la cittadina fu teatro delle battaglie, in seno alla Guerra civile inglese, note come battaglie di Lostwithiel, al termine delle quali 6.000 repubblicani furono costretti a lasciare la zona.\nIn seguito a tali battaglie, la cittadina sub\u00ec notevoli distruzioni.\nEdifici e luoghi d'interesse.\nRestormel Castle.\nNei dintorni di Lostwithiel, si trova il Restormel Castle (\"Castello del Restormel\"), iniziato intorno all'inizio del XII secolo ed appartenuto, dapprima alla Corona Inglese (fino al 1299) e, in seguito, ai Duchi di Cornovaglia.\nChiesa di San Bartolomeo.\nUn altro edificio d'interesse \u00e8 la Chiesa di San Bartolomeo, eretta probabilmente intorno al XIII secolo.\nPalazzo delle Corporazioni.\nIl Palazzo delle Corporazioni \u00e8 un edificio in granito, costruito nel 1740 per volere di Richard Edgcumbe.\nEdgcumbe House.\nLa \"Edgcumbe House\" \u00e8 un edificio in granito risalente al 1740: era la residenza della famiglia Edgcumbe.\nTaprell House.\nLa \"Taprell House\" \u00e8 un edificio risalente forse alla met\u00e0 del XVI secolo o agli inizi del XVII secolo."}
{"id": "3543009", "revid": "287204", "url": "https://it.wikipedia.org/wiki?curid=3543009", "title": "I giardini della Luna", "text": "I giardini della Luna (titolo originale \"Gardens of the Moon\") \u00e8 un romanzo fantasy del 1999 dello scrittore canadese Steven Erikson, ed \u00e8 il primo volume della serie \"La caduta di Malazan\" (in originale \"Malazan Book of the Fallen\").\nTrama.\nPrologo.\nNell'anno 1154 del sonno di Burn il vasto impero Malazan perde il suo Imperatore Kellanved. Surly, comandante dell\"Artiglio\", ha preso il potere, divenendo Imperatrice e assumendo il nome Laseen, che nella sua lingua madre \"Napan\" significa \"Signora del Trono\". Un ragazzo di nobili origini, Ganoes Stabro Paran, osserva dall'alto della Roccaforte di Mock i tumulti che sconvolgono il Quartiere Topo della Citt\u00e0 di Malaz e confessa ad un soldato, un \"arsore di ponti\" e comandante del Terzo, il suo desiderio di arruolarsi e divenire un eroe. Il ragazzo riferisce anche che ha saputo che la Prima Spada dell'Imperatore, Dassem Ultor, \u00e8 morto nelle Sette Citt\u00e0 in quanto \"ha tradito un dio\".\nItko Kan.\nAnno 1161, settimo anno dell'Imperatrice Laseen. Ad Itko Kan, una provincia dell'Impero Malazan nel continente Quon Tali, viene scoperto un orribile massacro: l'intero Diciannovesimo Reggimento dell'Ottava Cavalleria di Itko \u00e8 stato distrutto; uomini, donne e cavalli sono morti dilaniati da bestie possenti. Il massacro non ha risparmiato gli abitanti del vicino villaggio sul mare: contadini, pescatori, viandanti e gli animali sono stati uccisi, come se gli autori non volessero testimoni. \nAutori della strage sono stati due \"Ascendenti dell'Ombra\" - Ammanas e Cotillon - che hanno scatenato i Segugi e adesso prendono in loro potere una testimone, una ragazzina che sar\u00e0 costretta ad agire come sicario al loro servizio.\nIntanto il sospetto dell\"Aggiunto\" dell'Imperatrice, una giovane donna di nome Lorn inviata sul posto per indagare, \u00e8 che sia stata impiegata la magia, a scopo diversivo. Il giovane tenente Paran si trova con la sua compagnia sul luogo del massacro e su richiesta di Lorn diviene assistente dell\"Aggiunto\". Nel villaggio vicino sono morti quasi tutti gli abitanti, ma non si trovano un pescatore e la figlia, pertanto Lorn ordina una ricerca dei dispersi e richiede l'elenco dei nuovi soldati dell'esercito imperiale reclutati nelle vicinanze.\nLa ragazza sopravvissuta al massacro di Itko, e adesso al servizio dell\"Ombra\", viene reclutata nell'esercito Malazan dichiarando di chiamarsi \"Dispiacere\" e chiedendo di essere inviata alla campagna di Genabackan agli ordini del Gran Pugno Dujek. Il tenente Paran indaga alla citt\u00e0 di Gerrom, completamente abbandonata; recatosi presso la sede della Polizia Imperiale, Paran la trova affollata di piccioni neri e di cadaveri di soldati, mentre tutti i registri del recente recultamento dell'esercito imperiale sono stati distrutti.\nFuori dalla citt\u00e0 Paran incontra Topper, comandante dell\"Artiglio\" dell'Impero, mago e in parte Tiste Andii. Topper apre un \"canale magico\", attraverso il quale \u00e8 anche possibile percorrere in breve tempo lunghe distanze, e scorta l'ufficiale ad Unta, la capitale imperiale, dove Paran incontra prima l'Imperatrice Laseen e poi l'\"Aggiunto\" Lorn.\nPale.\nL'assedio e la caduta della citt\u00e0.\nAnno 1163, nono anno dell'Imperatrice Laseen. La Seconda Armata Malazan, agli ordini del Gran Pugno Dujek detto \"Un-Braccio\", sta assediando da tre anni la Libera Citt\u00e0 di Pale di Genabackis. La campagna di Genabackan non sta andando bene per l'Impero che ha schierate sul continente tre armate: oltre alla Seconda che assedia Pale, sul fronte settentrionale ci sono la Quinta e la Sesta che affrontano i reggimenti Tiste Andii della \"Progenie della Luna\", sotto il comando di Caladan Broods, e i mercenari della Guardia Cremisi sotto il comando del Principe K'azz D'Avore. Uno dei pochi aspetti positivi per l'Impero \u00e8 stata l'alleanza del 1156 con il popolo Moranth che ha permesso una svolta fondamentale nella scienza bellica, ad esempio il trasporto aereo, reso possibile dall'impiego delle creature alate dei Moranth, i \"Quorl\".\nL'assedio di Pale si trascina da anni senza successo anche perch\u00e9 Pale ha trovato un formidabile alleato, la fortezza sospesa chiamata la \"Progenie della Luna\", una fortezza di basalto che ospita il nemico pi\u00f9 potente con cui l'Impero Malazan si sia mai scontrato. All'alba di un nuovo giorno si svolge una riunione alla tenda di comando del Gran Pugno Dujek: oltre al comandante partecipano quattro maghi: Tattersail, comandante del \"quadro\" dei Maghi della Seconda Armata, il suo compagno Calot, Hairlock e il Gran Mago Tayschrenn, uomo di fiducia dell'imperatrice. Dujek informa Tattersail, Calot e Hairlock che l'imperatrice ha deciso che \u00e8 giunto il momento di attaccare la \"Progenie della Luna\", visto che la Campagna Settentrionale sta andando male per le forze imperiali e quindi a breve potrebbero giungere i reggimenti Tiste Andii di rinforzo a Pale, costringendo la Seconda a dividersi su due fronti.\nIl piano d'attacco alla \"Progenie della Luna\" prevede lo schieramento di tre gruppi: il primo affidato a Tayschrenn, il secondo a tre altri Grandi Maghi (Bellurdan, Nightchill e A'Karonys), il terzo al \"quadro\" dei Maghi di Tattersail. L'avversario dei maghi dell'Impero \u00e8 l'Arcimago Anomander Rake, Signore dei Tiste Andii e della \"Progenie della Luna\", che domina la stregoneria \"Kurald Galain\", l'Antica Magia, detta anche il respiro del Caos. Lo scontro \u00e8 sin dall'inizio violentissimo, onde di fuoco colpiscono la fortezza, da dove si alza una nube nera: migliaia di Grandi Corvi volano sopra la citt\u00e0 e la pianura. La devastazione non si ferma: rocce si sgretolano dalla fortezza e piombano gi\u00f9 sui soldati e sulla citt\u00e0, mentre altre ondate di magia uccidono Calot e colpiscono Hairlock, tagliandolo in due tronconi. \nQualcosa per\u00f2 provoca un dubbio in Tattersail: l'ondata di magia che ha colpito Hairlock non proveniva dall'alto, ma dalla pianura. Nel frattempo cadono anche Nightchill, uccisa e fatta a pezzi da un demone Kenryll'ah, e A'Karonys polverizzato da una magia di Anomander Rake. Tuttavia la battaglia volge a favore dell'Impero: la \"Progenie della Luna\", devastata e incendiata, si allontana, mentre le ultime rupi enormi si schiantano su Pale. La citt\u00e0 infine \u00e8 caduta e le legioni Moranth possono marciare entro le mura per saccheggiare e massacrare i sopravvissuti.\nIl Nono Squadrone.\nDopo la battaglia quattro soldati del Nono Squadrone degli \"Arsori di Ponti\" raggiungono la posizione di Tattersail: sono Wiskeyjack, il sergente, Ben lo Svelto, mago dello Squadrone, Kalam, il sicario e Dispiacere, ragazza di 15 anni arruolata ad Itko due anni prima, al tempo del massacro. Il gruppo dei soldati si reca presso il corpo mutilato di Hairlock e Ben lo Svelto opera una magia - una \"migrazione di anima\" - sul mago morente utilizzando un oggetto nascosto in un contenitore di pelle. Tattersail sospetta ci sia stato un accordo fra Hairlock e gli \"Arsori\", visto che in mattinata il mago Hairlock era stato inviato da Dujek nei tunnel sotto le mura di Pale dove era schierato il Nono Squadrone. I tunnel dovevano servire a scalzare con l'esplosivo le mura di Pale, ma non si era ottenuto alcun successo; durante la battaglia quattro dei cinque tunnel erano crollati, mentre Tayschrenn aveva impedito di portare aiuto ai soldati sepolti dentro i tunnel, e di 1400 Arsori i sopravvissuti erano stati solo una trentina.\nLa magia di Ben introduce la mente di Hairlock in una marionetta di legno, consegnata a Tattersail, che accetta di far parte del piano di vendetta degli \"Arsori\" contro Tayschrenn. Gli \"Arsori\" superstiti sono convinti che l'Imperatrice voglia eliminare tutti i soldati della Vecchia Guardia, fra cui gli \"Arsori\", in quanto fedeli al defunto imperatore Kellanvand.\nUna trireme imperiale conduce il capitano Ganoes Paran al porto di Genabaris, citt\u00e0 Malazan situata a nord-ovest nel continente di Genabackis. L'ufficiale Topper spiega a Paran la situazione: il capitano prender\u00e0 immediatamente il comando dello Squadrone di Wiskeyjack nei cui ranghi \u00e8 anche Dispiacere, il cui effetto negativo si sta diffondendo non solo fra gli \"Arsori\", ma in tutta l'armata imperiale. Da Genabaris, utilizzando i Quorls volanti degli alleati Moranth, Paran giunge a Pale, ormai sotto controllo imperiale.\nFrattanto a Pale Tattersail incontra il mago Bellurdan, ancora devastato dal dolore per la morte dell'amata Nightchill durante l'attacco alla \"Progenie della Luna\", il quale reca con s\u00e9 un sacco contenente i resti in decomposizione della sua donna da seppellire in un tumulo nella Pianura Rhivi.\nWhiskeyjack, Kalam e Ben lo Svelto considerando gli ultimi eventi, ritengono probabile che Laseen abbia intenzione di eliminare gli \"Arsori\", mentre altri sospetti si addensano su Dispiacere e sul suo coinvolgimento nell'assassinio di un ufficiale. Tattersail su richiesta di Tayschrenn fa una lettura del Mazzo dei Dragoni per il Grande Mago e invia un messaggio a Whiskeyjack.\nDarujhistan.\nLadri e assassini.\nProssimo obiettivo dell'Impero \u00e8 la grande citt\u00e0 di Darujhistan sulle rive del Lago Azzurro, ultima delle Citt\u00e0 Libere di Genabackis ancora indipendente.\nLa citt\u00e0 \u00e8 governata dal Consiglio, ma di notte dettano legge ladri e sicari: Crokus \"Mano-Giovane\", giovane ladro, si introduce nella propriet\u00e0 dei D'Arle, mentre poco distante Talo Krafar, della Corporazione dei Sicari, pattuglia i tetti nelle vicinanze del campanile del Tempio di K'rul, Antico Dio senza pi\u00f9 fedeli. Talo viene ferito da un colpo di balestra scagliato da un altro sicario, forse \u00e8 iniziata una nuova guerra fra i clan dei sicari, anche se sembra improbabile che qualcuno voglia mettere in discussione il potere di Vorcan, la prima Signora della Corporazione.\nTalo sa di essere inseguito, prepara la sua balestra e scaglia il dardo contro la figura che si avvicina, che in realt\u00e0 \u00e8 Crokus. Il ladro si salva perch\u00e9 si abbassa a raccogliere una moneta che rimbalza ai suoi piedi, mentre due pugnali affondano le loro lame nel petto di Talo.\nCrone, un Grande Corvo della \"Progenie della Luna\", vola su Darujhistan, inviato da Anomander Rake per preparare un incontro con Baruk, un importante alchimista della citt\u00e0. Intanto un soldato della guardia cittadina, in realt\u00e0 una spia al servizio di Baruk e della misteriosa \"Anguilla\", dal suo posto al Contrafforte del Despota osserva l'incontro fra due membri del Concilio di Darujhistan: si tratta dei Consiglieri Turban Orr e Feder. Baruk \u00e8 una delle personalit\u00e0 pi\u00f9 importanti della citt\u00e0 e adesso sta usando tutto il suo potere per sottrarre la citt\u00e0 dall'influenza dell'Impero Malazan, e per far ci\u00f2 accetta di incontrare Anomander Rake.\nBaruk l'alchimista.\nDall'esterno del palazzo di Lady Simtal, l'assassino Rallick Nom spia l'incontro fra la nobildonna e il Consigliere Lim, durante il quale i due discutono del potere di Baruk e del suo legame con una misteriosa \"Cabala\". Nel frattempo si svolge anche il colloquio fra il consigliere Turban Orr e l'alchimista Baruk, mentre Crone assiste, assumendo l'aspetto di un cane.\nOrr desidera convincere Baruk e gli altri maghi della citt\u00e0 che \u00e8 necessario far passare al Consiglio una mozione nella quale si proclami la neutralit\u00e0 della citt\u00e0 di Darujhistan verso l'Impero.\nIl rischio - secondo le parole di Orr - \u00e8 che altrimenti si ripeta lo \"schema\" di Pale, dove un \"Artiglio\" dell'Impero aveva assassinato tutti i maghi prima dell'attacco finale. Baruk contesta questa informazione e rifiuta di dare il suo sostegno alla proposta di neutralit\u00e0. Il Grande Corvo Crone sente il suono di una moneta che gira e avverte la presenza di un \"potere\" da qualche parte entro la citt\u00e0.\nRallick sente anch'egli il suono della moneta e all'ultimo istante cambia idea, uccidendo con la balestra il Consigliere Lim al posto di Lady Simtal. Pi\u00f9 tardi Ocelot, assassino e capo clan, informa Rallick Nom che gli assassini di Darujhistan sono sotto attacco e il sospetto ricade sull\"Artiglio\". Prende forma un piano in cui Rallick far\u00e0 da esca ai \"cacciatori di sicari\".\nDopo che il consigliere Turban Orr \u00e8 andato via, Crone dice a Baruk che sta per verificarsi una \"convergenza di potere\". Il grande mago Rake giunge dall'alchimista, armato con la sua terribile spada \"Dragnipur\", alla ricerca di un accordo. Secondo il racconto del Signore della \"Progenie della Luna\", non \u00e8 stato un \"Artiglio\" ad uccidere i maghi di Pale, invece l\"Artiglio\" \u00e8 stato ucciso da Rake, mentre alcuni maghi sono riusciti a fuggire dalla citt\u00e0 e a rifugiarsi a Darujhistan. Adesso Rake vuole prendersi le loro teste usando la spada \"Dragnipur\", a meno che Baruk non sia disposto a consegnargliele.\nUn'altra informazione sconcertante di Rake \u00e8 che il grande mago dell'Impero, Tayschrenn, durante la battaglia di Pale ha ucciso alcuni maghi del suo esercito.\nIl sogno di Kruppe.\nAll'alba alla \" Locanda della Fenice\", Crokus, Murillio e Kruppe - un mago scalcinato che fa da maestro a Crokus - stanno giocando a carte, mentre Coll \u00e8 completamente ubriaco. Crokus racconta le sue avventure notturne e la caccia ai sicari, mentre secondo Rallick si tratta solo di chiacchiere. Crokus intanto comincia a sospettare che Rallick e Murillio stanno architettando in segreto qualcosa.\nIn sogno Kruppe incontra l'antico Dio K'Rul, il quale gli rivela che l'aggiunto Lorn e il T'lan Imass Tool sono i \"Risvegliatori\" e che lui, il Dio, perder\u00e0 una battaglia ma non morir\u00e0. Al molo sul lago il \"Violatore del Cerchio\", guardia e spia al servizio dell\"Anguilla\", attende di consegnare una pergamena al suo contatto, ma decide di strappare il messaggio, forse per timore del Consigliere Turban Orr. A casa di Lady Simtal, la nobildonna accusa Orr di complottare con l'Impero attraverso la dichiarazione di \"neutralit\u00e0\", allo scopo di guadagnare il titolo di \"Pugno\", dimenticando il trattamento violento dei Malazan verso la nobilt\u00e0. Infine Lady Simtal chiede ad Orr di assassinare Coll, suo ex-marito.\nLa missione.\nL'imboscata a Lorn.\nIl sergente Whiskeyjack si prepara a salpare con il suo squadrone verso la citt\u00e0 di Darujhistan attraverso il Lago Azzurro. Rendendosi conto che il piano originale per conquistare la citt\u00e0 sarebbe stato in realt\u00e0 il modo con cui l'Imperatrice si sarebbe liberata degli Arsori di Ponti, lo squadrone decide di procedere con un nuovo piano.\nIntanto Toc il Giovane, a tre giorni di viaggio da Pale, pi\u00f9 a nord, mentre attraversa la Pianura Rhivi, si imbatte nel luogo di uno scontro dove si trovano i corpi di \"marines elites\" Malazan, uccisi da un gruppo di Barghast.\nAccanto a questi c'\u00e8 anche il cadavere dello sciamano Barghast che comandava il gruppo, e ci\u00f2 lascia intendere che questi sia stato vittima della spada di Lorn fatta di Otataral, un materiale in grado di annullare la magia. Toc continua a seguire le tracce e quindi incontra l'Aggiunto Lorn e la sua scorta di \"marines\", sotto attacco da parte del gruppo di guerrieri Barghast.\nDopo la morte degli ultimi due \"marines\" di scorta, dal terreno emerge l'antico T'lan Imass Onos Toolan, che uccide gli aggressori Barghast. Toc il Giovane e Lorn proseguono con un cavallo Wiccan insieme a Onos T'oolan verso Pale.\nParan e Tattersail.\nIl capitano Ganoes Paran, in una locanda di Pale, restituisce il favore alla maga Tattersail prendendosene cura durante la sua infermit\u00e0. Quando Tattersail si risveglia sei giorni dopo i due si presentano; la maga nota la spada del capitano e gli chiede che nome le abbia dato, questi gli risponde che il nome della spada \u00e8 \"Fortuna\" e che non l'ha mai utilizzata prima del combattimento contro il Segugio. Paran rivela anche che il mago Hairlock ha tentato pi\u00f9 volte di entrare nella stanza sperando in un'assenza temporanea del capitano per uccidere la donna. Tattersail informa Paran che il mago desidera eliminare anche lui e cos\u00ec devono tenersi d'occhio a vicenda affinch\u00e9 Hairlock non possa essere un pericolo.\nToc il Giovane e l'Aggiunto Lorn giungono a Pale, Lorn si congeda con l'Artiglio dopo aver incontrato il Gran Pugno Dujek Un-Braccio e lo informa che la sua missione la porter\u00e0 fuori citt\u00e0.\nDujek e Lorn decidono quindi di organizzare una cena e invitano Tayschenn, Tattersail e Toc.\nDopo la cena Paran rivela a Tattersail che \u00e8 conoscenza di una parte del piano di Lorn, la maga fraintende e pensa che Paran sia un traditore e che cerchi di eliminare gli Arsori di Ponti, dopo aver chiarito la situazione i due si aggiornano sull'identita di Dispiacere che \u00e8 in realt\u00e0 posseduta dalla Fune Cotillion e del fatto che l'Aggiunto abbia con s\u00e9 un T'lan Imass. \nTattersail decide di trovare Whiskeyjack prima che lo faccia Lorn ma prega Paran di rimanere l\u00ec a Pale, infine Tattersail dice di essere stanca ma, alla domanda di Paran \"Tattersail, quanto sei stanca?\", si accende una scintilla fra i due, che vanno a letto insieme.\nPersonaggi.\nIl Nono Squadrone.\nIl Nono \u00e8 uno degli Squadroni che fanno parte degli Arsori di Ponti, i guastatori dell'esercito imperiale"}
{"id": "3543010", "revid": "4252", "url": "https://it.wikipedia.org/wiki?curid=3543010", "title": "Mente collettiva", "text": ""}
{"id": "3543011", "revid": "149727", "url": "https://it.wikipedia.org/wiki?curid=3543011", "title": "Ferrovia Pinzano-Sacile", "text": ""}
{"id": "3543012", "revid": "380453", "url": "https://it.wikipedia.org/wiki?curid=3543012", "title": "Campionato Paulista di pallavolo maschile", "text": "Il Campionato Paulista di pallavolo maschile \u00e8 posto sotto l'egida della Federa\u00e7\u00e3o Paulista Volleyball. Il massimo campionato prende il nome di \"Divis\u00e3o Especial\" e vi giocano 8 club. Il club vincitore si fregia del titolo di Campione dello Stato di San Paolo. L'unica categoria inferiore esistente \u00e8 chiamata \"1\u00aa divis\u00e3o\"."}
{"id": "3543013", "revid": "106908", "url": "https://it.wikipedia.org/wiki?curid=3543013", "title": "Capo Ferrato", "text": "Capo Ferrato \u00e8 un capo e promontorio della costa orientale della Sardegna, che si protende nel Mar Tirreno. Amministrativamente \u00e8 una frazione del comune di Muravera, nella provincia del Sud Sardegna."}
{"id": "3543014", "revid": "41477120", "url": "https://it.wikipedia.org/wiki?curid=3543014", "title": "San Giovanni Capo Ferrato", "text": ""}
{"id": "3543016", "revid": "149727", "url": "https://it.wikipedia.org/wiki?curid=3543016", "title": "Ferrovia Gemona del Friuli-Pinzano", "text": ""}
{"id": "3543022", "revid": "1543377", "url": "https://it.wikipedia.org/wiki?curid=3543022", "title": "Gabriel Sionita", "text": "\"Gabriel Sionita\" (siriaco: Jibr\u0101'\u012bl a\u1e63-\u1e62ahy\u016bn\u012b) fu un erudito maronita, famoso per il suo contributo alla pubblicazione nel 1645 a Parigi della Bibbia poliglotta.\nEra nato a Ehden nel nord del Libano, in una famiglia influente degli sceicchi di Al-Sahyouni. All'et\u00e0 di sette anni, \u00e8 stato inviato dal patriarca Sarkis Rizzi di Bkoufa, alla scuola maronita a Roma. Li ha studiato molte lingue: latino, italiano, arabo, turco, siriaco, greco e ebraico. Poi si \u00e8 recato a Parigi nel 1607 ed ha studiato francese; nel 1620 vi ha conseguito un dottorato. \nDue anni dopo fu ordinato sacerdote. Negli anni dal 1594 al 1614 Gabriel ha tenuto lezioni di lingue orientali presso l'Universit\u00e0 di Roma, e poi a Venezia. Nel 1614 divenne docente presso il Coll\u00e8ge Royal de France di Parigi, il che lo ha reso un traduttore ufficiale del re Luigi XIII di Francia. Il lavoro di una vita di Gabriel Sionita \u00e8 stata la traduzione della Bibbia, pubblicata in cinque volumi contenenti un totale di 4200 pagine (Bibbia Polyglotta). Nel corso degli anni ha scritto molti libri, tra cui uno dei primi sulla grammatica araba.\nBiografia.\nAnche se Sionita \u00e8 venuto a Roma all'et\u00e0 di sette anni, ha sempre considerato l'arabo come sua lingua madre. A Roma ha imparato il latino e il siriaco e acquisito una media conoscenza dell'ebraico. Ha studiato teologia, ma \u00e8 divenuto sacerdote pi\u00f9 tardi, a Parigi, all'et\u00e0 di 45 anni.\nFran\u00e7ois Savary de Br\u00e8ves fu ambasciatore francese in Turchia e interessato all'orientalistica. Quando a Roma cessa il servizio di ambasciatore nel 1607, torna a Parigi con due maroniti, per collaborare alla pubblicazione della Bibbia poliglotta sotto la guida del bibliotecario reale Jacques Auguste de Thou e il cardinale Duperron. I due maroniti erano Gabriel Sionita e Johannes Hesronita (Y\u016b\u1e25ann\u0101 al-\u1e24a\u1e63r\u016bn\u012b); Gabriel era gi\u00e0 il pi\u00f9 conosciuto dei due. Ricevettero una rendita annua di 600 Livre e Gabriel fu nominato docente alla cattedra di lingue semitiche della Sorbona.\nAuguste de Thou e Jacques du Perron morirono nel giro di quattro anni, sorsero cos\u00ec gravi difficolt\u00e0 finanziarie. Nel 1619 furono concesse dall'assemblea del clero francese (\"Assembl\u00e9e du clerg\u00e9\") a Blois 8.000 livre per sostenere l'impresa; ma attraverso alcune malversazione di fondi, questo denaro non \u00e8 stato mai effettivamente pagato; almeno, tale \u00e8 l'accusa portata da Gabriel nella sua prefazione al Salterio siriaco quando lo pubblic\u00f2. I maroniti sembrano coinvolti in un argomento di natura economica imbarazzante, fatto che ha portato a divergenze con i responsabili del lavoro. Nel 1619, tuttavia, con diploma reale lo stipendio di Gabriel era raddoppiato a 1.200 livre. L'anno seguente ottenne il dottorato e due anni dopo, il sacerdozio.\nNel 1626, siccome Gabriel non riusciva a formare classi per la mancanza di studenti, il suo stipendio fu ridotto. Dopo qualche tempo, tuttavia, fu pagato quanto stabilito dall'offerta iniziale; e nel 1629, il suo stipendio \u00e8 stato aumentato a 2.000 livre. Nel 1630, egli ricominci\u00f2 il lavoro sulla Bibbia poliglotta. Egli non si dedica a tempo pieno a questo compito e fu anche accusato per questo di negligenza nel lavoro. \nAncora una volta si trov\u00f2 in difficolt\u00e0.\nNella lite che ne segu\u00ec, il cardinale Richelieu parteggia per l'editore, Guy Michel Le Jay, contro i maroniti. Siccome si temeva che Gabriel Sionita potesse lasciare il paese, il cardinale lo imprigion\u00f2 a Vincennes (1640). Fu rilasciato dopo tre mesi, solo dopo assunto l'impegno e firmato garanzie per la preparazione dei testi per la Bibbia poliglotta. Ha completato il suo grande lavoro qualche tempo prima della sua morte, all'et\u00e0 di 71 anni.\nOpere.\nIl lavoro di Gabriel Sionita nel \"poliglotta\" comprende la revisione e correzione di quasi tutti i testi in siriaco e arabo. Tradusse i testi in arabo e siriaco in latino, con le eccezioni del Libro di Rut. Ma ha fatto solo una revisione e non una nuova traduzione dei Vangeli in latino, n\u00e9 ha fatto traduzione dal siriaco in latino dei Libri sapienziali o dell'Apocalisse. Insieme a Johannes Hesronita e Victor Scialac, pubblic\u00f2 una traduzione latina del Salterio (arabo) nel 1614. Nel 1616, ha pubblicato un documento sulla grammatica araba, di cui una parte (il Liber I) contenente le regole per la lettura.\nNel 1619, sua \"Geographia Nubiensis\" (che significa una traduzione maronita delle edizioni dello stesso) della geografia di Idrisi, con un piccolo trattato come un'appendice, \"De nonnullis Orient. urb. nec non indig. relig. ac. moribus\". Nel 1634, egli produce un \"Poema enigmaticum\" in lode della Sapienza Divina di un antico filosofo siriano.\nIl 1630 vide la pubblicazione del suo \"Testamentum et pactiones inter Mohammedem et Christianae fidei cultores\", un'edizione del documento medievale arabo, l'Achtiname di Maometto, con traduzione in latino.\nInfine, tre piccoli opuscoli sono prodotti tra il 1640 e 1642, uno in latino e due in francese, contenente la sua difesa dalle azioni di Antoine Vitr\u00e9 (stampatore) e l'avvocato Guy Michel Le Jay.\nBibliografia.\nQuesta pagina incorpora testo da una pubblicazione ora di pubblico dominio:"}
{"id": "3543028", "revid": "1355461", "url": "https://it.wikipedia.org/wiki?curid=3543028", "title": "Seebad Prora", "text": "Seebad Prora (in italiano: \"Bagno di Prora\"), noto anche come Colosso di Prora \u00e8 un complesso di edifici che sorge sull'isola tedesca di R\u00fcgen, nel Mar Baltico, progettato ed edificato tra il 1935 e il 1939 tra le localit\u00e0 di Sassnitz e Binz e si affaccia sulla baia di Prora, sulla costa orientale dell'isola.\nCon i suoi quasi cinque chilometri lineari di edifici, il Colosso di Prora \u00e8 uno dei pochissimi esempi superstiti di architettura razionalista del Terzo Reich.\nLa genesi del progetto.\nIl progetto di questa struttura si rivel\u00f2 ambizioso fin da subito, nel pieno stile dell'estetica monumentale del regime nazionalsocialista tedesco del tempo che, nel 1935, deliber\u00f2 la costruzione \u00abdel pi\u00f9 grande edificio del mondo a scopo ricreativo\u00bb dedicato alla \"Kraft durch Freude\". Nella Germania del Terzo Reich la \"KdF\" aveva lo scopo di organizzare l'offerta di attivit\u00e0 ricreative a basso costo per la popolazione; tra i vari progetti vi era la costruzione di cinque localit\u00e0 balneari analoghe a questa che potessero ospitare ben 20.000 persone ciascuna per consentire alla popolazione tedesca di trascorrere due settimane di vacanza all'anno, tuttavia questa fu l'unica struttura delle cinque previste a essere parzialmente realizzata.\nUno dei sostenitori di questo ambizioso progetto fu il dottor Robert Ley che immagin\u00f2 Prora il luogo di villeggiatura ideale per ogni lavoratore tedesco che meritava una vacanza al mare. \nStoria.\nLa posa della prima pietra avvenne 2 maggio del 1936 e il progetto definitivo fu realizzato dall'architetto Clemens Klotz, aggiudicandosi il Gran Prix d'Architecture all'Esposizione Internazionale di Parigi nel 1937.\nI costi di realizzazione vennero ipotizzati in circa 50 milioni di \"Reichsmark\" e, date le imponenti dimensioni del progetto, la costruzione della struttura coinvolse le maggiori imprese ed\u00ecli tedesche del tempo tra cui la Boswau &amp; Knauer, la Dyckerhoff &amp; Widmann, la Hochtief, la Philipp Holzmann, la Sager &amp; Woerner e la Siemens Bau Union, impiegando una forza lavoro di circa 9.000 maestranze che port\u00f2 alla creazione della frazione di Prora nel comune di Binz. \nTuttavia nel 1939, a seguito dello scoppio della seconda guerra mondiale, i lavori di costruzione vennero interrotti e la parte edificata rimase soltanto il modulo centrale del progetto complessivo, il cosiddetto \u00abColosso di Prora\u00bb.\nDurante la guerra fu ipotizzata una riconversione della struttura a ospedale militare, ma ci\u00f2 non avvenne e fu soltanto utilizzata \ncome rifugio antiaereo per gli sfollati di Amburgo durante i bombardamenti inglesi del 28 luglio 1943.\nNel 1945 l'esercito russo prese il controllo della zona e utilizz\u00f2 parte della grande struttura come propria base militare fino al 1955. \nA partire dal 1956 la struttura, ormai in degrado, venne acquisita e recuperata dalla Repubblica Democratica Tedesca che ospit\u00f2 il 40\u00b0 \"Fallschirmj\u00e4gerbataillon \"Willi S\u00e4nger\"\" oltre ad alloggi di vacanza per gli ufficiali e le proprie famiglie fino alla fine degli anni novanta del Novecento.\nA seguito la riunificazione della Germania l'edificio divenne propriet\u00e0 del demanio e da subito si ipotizz\u00f2 la sua totale demolizione, tuttavia la struttura venne riutilizzata dall'esercito tedesco come sede della Scuola di Applicazione Militare di Bundeswehr fino al 1992 e in seguito come centro di accoglienza per i rifugiati dalla regione dei Balcani a seguito della guerra.\nDal 1994 \u00e8 considerato un monumento storico, ma successivamente l'edificio \u00e8 stato abbandonato a s\u00e9 stesso, a eccezione di una parte che ospit\u00f2 fino al 2005 sale per attivit\u00e0 espositive e il \"One World Youth Camp Hostel\", uno dei pi\u00f9 grandi ostelli della giovent\u00f9 d'Europa.\nDal 2006 l'intera struttura \u00e8 stata al centro dell'interesse di molte societ\u00e0 immobiliari ed \u00e8 stata acquistata dall'Inselbogen GmbH che annunci\u00f2 di voler ristrutturare completamente l'edificio per ospitare un moderno resort e una galleria commerciale. Tuttavia dalla primavera del 2010 l'edificio \u00e8 stato acquisito da un gruppo immobiliare austro-tedesco che ha confermato la conversione in struttura turistica dotata di albergo con 300 posti letto, appartamenti, piscine e campi da tennis per un investimento stimato di 100 milioni di Euro.\nDal 2013 sono stati messi in vendita i primi appartamenti ristrutturati e nel 2016 \u00e8 stato venduto il primo.\nCaratteristiche.\nIl complesso di edifici appare assai compatto ed \u00e8 caratterizzato dallo ; esso compone una compatta struttura formata da otto edifici identici e affiancati di circa 500 metri ciascuno che si estendono parallelamente alla costa per un totale di oltre 4,5\u00a0km a una distanza di soli 150 metri dalla spiaggia che nel tratto tra Binz fino al nuovo porto di Sassnitz \u00e8 piatta e sabbiosa.\nI prospetti sono caratterizzati da ampie finestre quadrangolari equidistanti che scandiscono con regolarit\u00e0 l'uniformit\u00e0 della facciata. Secondo il progetto originale l'intero complesso doveva ospitare contemporaneamente 20.000 villeggianti ospitati in ben 10.000 camere da 5 metri per 2,5 ciascuna con vista mare e arredata con due letti singoli, armadio e lavandino; i bagni e le docce erano previsti a utilizzo comune in appositi spazi dedicati per ciascuno dei sei piani degli edifici. Il progetto comprendeva anche la complementare realizzazione di un cinema, di un grande teatro interno progettato dall'architetto Erich Putlitz, di due grandi piscine coperte, di una grande autorimessa, di una stazione ferroviaria e di un doppio molo per l'attracco di navi da crociera.\nL'ultima riconversione a struttura residenziale e ricettiva ha modificato l'aspetto originario dei prospetti affacciati sul Mar Baltico, dotando l'edificio di ampi balconi e riutilizzando l'area verde circostante."}
{"id": "3543029", "revid": "1005847", "url": "https://it.wikipedia.org/wiki?curid=3543029", "title": "Raffaele Lucente", "text": "Biografia.\nStudi\u00f2 medicina a Napoli, conseguendo il titolo di chirurgo il 18 settembre del 1858. Si dedic\u00f2 in un primo tempo alla professione medica, conseguendo buona fama anche oltralpe, grazie a due difficili interventi perfettamente riusciti.\nCarriera politica.\nIntrapresa la carriera politica, dopo aver ricoperto la carica di consigliere comunale nel 1866, nel 1867 fu sindaco di Crotone, carica che ricopr\u00ec pi\u00f9 volte (di nuovo dal 1876 al 1881 e dal 1889 al 1890).\nNel 1880 venne eletto deputato nella XIV Legislatura e fu animatore della Societ\u00e0 Operaia di Mutuo Soccorso, nata in Crotone nel febbraio dello stesso anno.\nNegli anni del suo operato, contribu\u00ec al risanamento edilizio della citt\u00e0, dotandola di un teatro comunale e di un sistema di illuminazione pubblica a petrolio. Fu, tra le altre cose, l'artefice dell'abbattimento delle mura cittadine che ancora circondavano Cotrone, da lui considerate \"retaggio di un'epoca di barbarie\", la cui parziale distruzione permise la costruzione di una strada di collegamento tra l'attuale piazza Pitagora (gi\u00e0 Piazza Regina Margherita) e il quartiere della Marina, nonch\u00e9 l'apertura dei portici in luogo dell'antica \"Porta di Terra\" che segnava l'ingresso alla citt\u00e0. Ancora, si premur\u00f2 che venisse compiuto un tratto della strada Cotrone-Capocolonna e, se le condizioni di salute non lo avessero costretto alle dimissioni anticipate, avrebbe voluto portare a compimento i lavori di esecuzione dell'acquedotto comunale.\nCos\u00ec, infatti, si esprimeva nel discorso tenuto in occasione delle sue dimissioni, rivolgendosi al Consiglio comunale:\nMor\u00ec a Crotone il 24 novembre 1890."}
{"id": "3543031", "revid": "2519", "url": "https://it.wikipedia.org/wiki?curid=3543031", "title": "Colosso di Prora", "text": ""}
{"id": "3543034", "revid": "435288", "url": "https://it.wikipedia.org/wiki?curid=3543034", "title": "Seattle Grace Hospital", "text": ""}
{"id": "3543035", "revid": "41477471", "url": "https://it.wikipedia.org/wiki?curid=3543035", "title": "Pesce teleosteo", "text": ""}
{"id": "3543039", "revid": "1305772", "url": "https://it.wikipedia.org/wiki?curid=3543039", "title": "Cappone (disambigua)", "text": ""}
{"id": "3543056", "revid": "1543377", "url": "https://it.wikipedia.org/wiki?curid=3543056", "title": "Gru galleggiante", "text": "La gru galleggiante \u00e8 una nave dotata di una grossa gru capace di maneggiare carichi di diverse centinaia di tonnellate. I primi esemplari di questa tipologia di nave furono militari, per gestire lo spostamento di grossi carichi come le torri di artiglieria delle navi da battaglia, che possono arrivare a pesare anche un migliaio di tonnellate, senza essere vincolati ad un molo o installazione fissa. Progressivamente, anche nel campo civile si \u00e8 sentita la necessit\u00e0 di gestire simili problematiche, per esempio nel campo dell'industria petrolifera.\nLe attuali gru galleggianti possono sollevare carichi fino a Le unit\u00e0 pi\u00f9 grandi al mondo risultavano, nel 2013, la SSCV \"Thialf\" e la \"Saipem 7000\".\nAlcune gru galleggianti di notevoli dimensioni sono inoltre state conservate a scopo museale. Fra esse gli esemplari pi\u00f9 antichi risultano la \"Langer Heinrich\" del 1905, conservata a Rostock, la \"Hercules\" del 1915, tuttora operativa presso il canale di Panama, la \"Langer Heinrich\" del 1915, anch'essa operativa presso il porto di Genova, e l'\"Ursus\" nel porto di Trieste."}
{"id": "3543058", "revid": "1305772", "url": "https://it.wikipedia.org/wiki?curid=3543058", "title": "Manifesto futurista", "text": ""}
{"id": "3543061", "revid": "196390", "url": "https://it.wikipedia.org/wiki?curid=3543061", "title": "Qui iure suo utitur, neminem laedit", "text": ""}
{"id": "3543062", "revid": "666668", "url": "https://it.wikipedia.org/wiki?curid=3543062", "title": "Gran Premio motociclistico d'Olanda 1969", "text": "Il Gran Premio d'Olanda fu il quinto appuntamento del motomondiale 1969.\nSi svolse sabato 28 giugno 1969 sul circuito di Assen. Erano in programma tutte le classi.\nPrima gara in programma quella della 50, dove Barry Smith port\u00f2 la Derbi alla vittoria sulle favorite Kreidler e Jamathi.\nSegu\u00ec la 350, dove Giacomo Agostini lott\u00f2 con Bill Ivy finch\u00e9 la Jawa del britannico (secondo al traguardo) ebbe problemi di accensione.\nTerza classe in programma la 250, dove Renzo Pasolini (rientrato dall'infortunio) vinse davanti al compagno di Marca Kel Carruthers.\nQuarta cilindrata in pista la 125, classe nella quale Dave Simmonds conferm\u00f2 il suo dominio.\nLa gara della 500 vide l'ennesima vittoria del binomio MV Agusta-Agostini.\nUltima gara in programma quella dei sidecar, nella quale Helmut Fath vinse grazie ai ritiri di Klaus Enders e Siegfried Schauzu.\nClasse sidecar.\nPer le motocarrozzette si tratt\u00f2 della 112\u00aa gara effettuata dall'istituzione della classe nel 1949; si svilupp\u00f2 su 14 giri, per una percorrenza di 107,856\u00a0km.\nGiro pi\u00f9 veloce di Helmut Fath/Wolfgang Kalauch (URS) in 3' 30\" 6 a 132,700\u00a0km/h."}
{"id": "3543063", "revid": "155634", "url": "https://it.wikipedia.org/wiki?curid=3543063", "title": "Australian Open 1992 - Doppio misto", "text": "Jo Durie e Jeremy Bates erano i detentori del titolo, ma hanno perso nei quarti di finale contro Robin White e Scott Davis.\nNicole Provis e Mark Woodforde hanno battuto in finale 6\u20133, 4\u20136, 11\u20139 Arantxa S\u00e1nchez Vicario e Todd Woodbridge."}
{"id": "3543064", "revid": "638792", "url": "https://it.wikipedia.org/wiki?curid=3543064", "title": "Lista dei media di La malinconia di Haruhi Suzumiya", "text": ""}
{"id": "3543066", "revid": "125244619", "url": "https://it.wikipedia.org/wiki?curid=3543066", "title": "Futurismo (disambigua)", "text": "Futurismo"}
{"id": "3543068", "revid": "1305772", "url": "https://it.wikipedia.org/wiki?curid=3543068", "title": "Erse", "text": ""}
{"id": "3543069", "revid": "1442080", "url": "https://it.wikipedia.org/wiki?curid=3543069", "title": "Milan Indoor 1992 - Doppio", "text": "Il doppio del torneo di tennis Milan Indoor 1992, facente parte dell'ATP Tour, ha avuto come vincitori Neil Broad e David Macpherson che hanno battuto in finale Sergio Casal e Emilio S\u00e1nchez 5-7, 7-5, 6-4."}
{"id": "3543071", "revid": "1305772", "url": "https://it.wikipedia.org/wiki?curid=3543071", "title": "Ersa", "text": ""}
{"id": "3543077", "revid": "454033", "url": "https://it.wikipedia.org/wiki?curid=3543077", "title": "Indice di Tiffenau", "text": ""}
{"id": "3543078", "revid": "287204", "url": "https://it.wikipedia.org/wiki?curid=3543078", "title": "Fenix directo", "text": ""}
{"id": "3543079", "revid": "1305772", "url": "https://it.wikipedia.org/wiki?curid=3543079", "title": "Pacific Coast Championships 1992 - Doppio", "text": "Il doppio del torneo di tennis Pacific Coast Championships 1992, facente parte dell'ATP Tour, ha avuto come vincitori Jim Grabb e Richey Reneberg che hanno battuto in finale Pieter Aldrich e Danie Visser 6-4, 7-5."}
{"id": "3543081", "revid": "287204", "url": "https://it.wikipedia.org/wiki?curid=3543081", "title": "All Tomorrow's Parties (film)", "text": ""}
{"id": "3543083", "revid": "1442080", "url": "https://it.wikipedia.org/wiki?curid=3543083", "title": "Brussels Indoor 1992 - Doppio", "text": "Il doppio del torneo di tennis Brussels Indoor 1992, facente parte dell'ATP Tour, ha avuto come vincitori Boris Becker e John McEnroe che hanno battuto in finale Guy Forget e Jakob Hlasek 6-3, 6-2."}
{"id": "3543086", "revid": "63756", "url": "https://it.wikipedia.org/wiki?curid=3543086", "title": "Conte Mountbatten di Burma", "text": "Il titolo di Conte Mountbatten di Burma \u00e8 stato creato fra i pari del Regno Unito nel 1947 per il Rear Admiral Lord Louis Mountbatten, I Visconte Mountbatten di Burma, ultimo Vicer\u00e9 d'India.\nLe lettere patenti sono rare in quanto consentono la successione femminile al titolo in mancanza di eredi maschi.\n\"... a sua figlia maggiore Patricia Edwina Victoria baronessa Brabourne, dal nome, appellativo e titolo di baronessa Romsey, di Romsey nella Contea di Southampton e gli eredi maschi del suo corpo legalmente generato, e in mancanza di tale prole ad ogni altra figlia legalmente generata dal detto Louis Francis Albert Victor Nicholas, Visconte Mountbatten di Burma, successivamente in ordine di anzianit\u00e0 di et\u00e0 e di priorit\u00e0 di nascita e agli eredi maschi dei loro corpi legittimamente generati ...\"\nCome risultato la figlia maggiore di Lord Mountbatten di Burma, Patricia, successe come La Contessa Mountbatten di Burma in seguito alla morte di suo padre. Nel caso la linea legittima maschile di discesa della II Contessa Mountbatten di Burma si estinguesse, il titolo sar\u00e0 ereditato da sua sorella Lady Pamela Hicks ed i suoi eredi maschi. Nel caso che la linea maschile legittima di entrambe le sorelle si estinguesse, i titoli si estingueranno.\nI titoli sussidiari del Conte sono: Visconte Mountbatten di Burma, di Romsey nella Contea di Southampton (creato nel 1946), e Barone Romsey, di Romsey nella Contea di Southampton (1947). Entrambi questi titoli, fra i Par\u00eca del Regno Unito, hanno lo stesso modo di trasmettersi come la Contea.\n\"Lord Romsey\" era il titolo di cortesia con cui il figlio maggiore ed erede di Lady Mountbatten di Burma era conosciuto prima di succedere a suo padre come VIII Lord Brabourne.\nCon la morte di sua madre il 13 giugno 2017, Lord Brabourne diventa il III Conte Mountbatten di Burma. Di conseguenza, entrambi il titoli di pari Barone Brabourne (creato nel 1880 per il politico liberale Edward Knatchbull-Hugessen) ed il titolo di baronetto Knatchbull (creato nel 1641 per il politico Norton Knatchbull) diventano sussidiari a questo."}
{"id": "3543087", "revid": "111252022", "url": "https://it.wikipedia.org/wiki?curid=3543087", "title": "Duff Killigan", "text": "Duff Killigan \u00e8 un personaggio immaginario antagonista della serie televisiva d'animazione statunitense \"Kim Possible\".\n\u00c8 doppiato in originale da Brian George e in italiano prima da Paolo Buglioni e in seguito Claudio Fattoretto.\nKilligan \u00e8 un ex-giocatore di golf che, espulso dai campi di tutto il mondo poich\u00e9 troppo violento, si d\u00e0 al crimine come ladro professionista e mercenario. Inizialmente sembra essere un sociopatico in cerca di vendetta sul mondo intero per le sue espulsioni, tuttavia in seguito appare come prettamente interessato ad arricchirsi.\nNonostante sia uno dei cattivi pi\u00f9 ricorrenti, egli ricopre soltanto nel suo episodio d'esordio il ruolo di avversario principale.\nCaratteristiche.\nPersonalit\u00e0.\nKilligan \u00e8 un uomo irascibile ed esuberante che tende ad alzare la voce in ogni circostanza e ad enfatizzare le sue frasi assumendo pose teatrali e utilizzando un linguaggio simile a quello con cui generalmente ci si rivolge ad una platea anche parlando a un'unica persona o a dei bambini piccoli.&lt;br&gt;Killigan \u00e8 dipinto come una figura macchiettistica, fonte di ilarit\u00e0 da parte del pubblico e degli altri personaggi; i suoi atteggiamenti sono estremizzati e portati al ridicolo dal modo di muoversi, di parlare, di agire e di vestire.\nForse proprio in riferimento allo stereotipo degli scozzesi, Killigan \u00e8 avido ed estremamente attaccato ai soldi, tanto da sembrare l'unica cosa che per lui conta veramente; spesso \u00e8 asserito che farebbe di tutto per ottenerne il maggior numero possibile di denaro.\nKilligan \u00e8 estremamente aggressivo, violento e facilmente propenso alla rabbia; indifferentemente da chi lo irriti, si dimostra infatti sempre disposto ad attaccare briga; gag ricorrente nella serie \u00e8 mostrarlo litigare con bambini, oggetti ed animali.\nEgli si proclama: \"Il golfista pi\u00f9 pericoloso del mondo\" (\"World's Deadliest Golfer\") ed \u00e8 solito agire in prima persona e senza fare mai ricorso ad assistenti, caratteristica unica per gli antagonisti della serie, tuttavia, a parte ci\u00f2, accetta spesso delle alleanze con altri criminali, generalmente a scopo di lucro.\nNel doppiaggio originale, il personaggio parla con un marcato accento scozzese, mentre nella versione italiana si \u00e8 cercato di mantenere tale dettaglio facendogli fare frequente uso di un parlato medievale; non a caso si rivolge ad ogni donna chiamandola \"pulzella\" o \"fanciulla\".\nAspetto fisico.\nDuff Killigan \u00e8 un uomo di bassa statura ma alquanto tozzo e robusto; ha gli occhi scuri e piccoli, perennemente circondati da occhiaie, ed una mascella larga contornata da una folta barba castana, la quale si collega ai capelli sulla nuca, lasciando spazio a una vistosa calvizie nella parte superiore della testa.\nVeste sempre con un maglione viola e, essendo molto legato alle sue origini, sfoggia con orgoglio i costumi tradizionali scozzesi; tra cui l'immancabile kilt, costantemente scambiato per una gonna e dunque deriso dagli altri personaggi.\nBiografia del personaggio.\nAntefatti.\nDuff Killigan nasce a Glasgow, in data ignota, da una famiglia piuttosto facoltosa. La sua passione per il golf lo porta ad affermarsi come giocatore professionista ma, nel giro di qualche anno, pur avendo conseguito un vasto numero di trofei, viene espulso, uno dopo l'altro, da tutti i campi da golf del mondo a causa della sua eccessiva violenza durante il gioco.\nDopo aver ripiegato sui campi di mini-golf, Killigan viene in seguito bandito anche da loro e, infuriato, decide di darsi al crimine.\nNella serie.\nNella sua prima apparizione, rapisce il professor Sylvan Green al fine di farsi svelare i segreti del super-fertilizzante di sua invenzione ed attaccare con esso le coste del Giappone per rivestirlo completamente d'erba e trasformarlo cos\u00ec nel suo campo da gioco personale.\nIl piano dello scozzese viene tuttavia sventato da Kim Possible e, da allora, Killigan svolge vari incarichi come mercenario al servizio di altri criminali, diventando uno degli avversari pi\u00f9 ricorrenti della serie, seppur operando sempre in alleanza, o sotto le direttive di altri antagonisti, quali Drakken, Shego o Lord Monkey Fist.\nEpilogo.\nNella scena di chiusura dell'ultimo episodio, Killigan \u00e8 nel bar per supercriminali seduto al tavolo accanto a quello di Draken e Dementor e fissa il pubblico con aria piuttosto accigliata.\nAbilit\u00e0.\nGrazie agli anni trascorsi a giocare a golf, Killigan ha una mira praticamente infallibile ed una forza tale nelle braccia da poter lanciare una pallina a centinaia di metri di distanza; egli stesso ammette che il \"gioco lungo\" era la sua specialit\u00e0 prima dell'espulsione. In pi\u00f9 occasioni ha dimostrato di saper imprimere particolari effetti sulla pallina, di modo da farla tornare indietro anche dopo che abbia toccato terra.\nKilligan porta sempre con s\u00e9 le sue mazze da golf, all'occorrenza utilizzate come oggetti contundenti; in battaglia fa ricorso a degli esplosivi all'interno delle palle da golf che si innescano al momento del lancio.\nPer gli spostamenti fa ricorso a un dirigibile dipinto coi colori tipici del tessuto scozzese."}
{"id": "3543090", "revid": "1993636", "url": "https://it.wikipedia.org/wiki?curid=3543090", "title": "Storia dell'Abcasia", "text": "Questo articolo tratta della storia dell'Abcasia.\nDall'et\u00e0 antica a quella moderna.\nLe testimonianze pi\u00f9 antiche di insediamenti umani sono state trovate nel Caucaso occidentale e risalgono ad un periodo compreso tra il 4000 e il 3000 a.C.\nNel primo millennio a.C. (IX-VI secolo a.C.), il territorio della moderna Abcasia faceva parte dell'antico regno della Colchide (\"Kolcha\"), che fu successivamente assorbito dal regno di Lazika (Egrisi in georgiano), intorno all'anno 63 della nostra era. I commercianti greci costruirono porti lungo le coste del Mar Nero. Uno di questi porti fu Dioscurias, che nel corso dei secoli si trasform\u00f2 nella moderna Sukhumi, capitale dell'Abcasia.\nL'impero romano conquist\u00f2 il regno di Lazika nel I secolo e lo govern\u00f2 fino al IV secolo, ma in seguito riconquist\u00f2 una certa indipendenza pur rimanendo nella sfera d'influenza dell'Impero Bizantino. Gli abcasi furono convertiti al Cristianesimo durante il governo dell'imperatore bizantino Giustiniano I, a met\u00e0 del VI secolo. L'Abcasia divenne un principato autonomo dell'Impero Bizantino nel VII secolo e retta da un duca imperiale. Questo status fu mantenuto fino al IX secolo, quando, in seguito all'espansione araba, il duca Leone II di Abcasia, impossessatosi di tutta l'Abcasia e dell'Egris fino ai monti Likhi, non esita affatto verso il 790 a prendere il titolo di re di Abcasia.\nNel 1008 re Bagrat II di Abcasia unific\u00f2 il suo regno con il Regno di Kartli. \nIn realt\u00e0 il regno creato da Bagrat II comprendeva i territori dell'Abcasia, il territorio di Egrisi, il territorio di Samegrelo, di Imereti, di Svaneti, di Racha-Lechkhumi, di Guria, di Agiaria e infine di Kartli, di \u015eav\u015fat, di Meskheti e di Javakheti; tutti questi territori diedero vita all'entit\u00e0 politica e geografica denominata \"Sakartvelo\", ovvero \"tutta la Georgia\", e il sovrano assunse il nome di Bagrat III di Georgia.\nPrincipato di Abcasia.\nBagrat VI di Georgia, alla testa di una coalizione di nobili georgiani, nel 1463 sconfisse il suo oppositore Giorgio VIII alla battaglia di Cichori, occupando Kutaisi ed incoronandosi re di Imereti. In cambio dell'aiuto ricevuto, il nuovo sovrano fu costretto a donare un principato (\"samtavro\") ad ognuno dei suoi quattro principali alleati: cos\u00ec il clan Shervashidze ottenne l'Abcasia, governandola come uno stato semi-indipendente.\nNel XVI secolo l'area fu conquistata dall'Impero Ottomano e gli abcasi furono parzialmente convertiti all'Islam. In seguito, gli Ottomani furono cacciati dai Georgiani, che stabilirono il Principato dell'Abcasia (\"Abkhazetis Samtavro\" in georgiano) governato dalla dinastia Shervashidze (detti anche Sharvashidze o Chachba) e dotato di una certa autonomia politica.\nL'Abcasia nell'Impero russo e nell'Unione Sovietica.\nL'espansione dell'Impero russo nella regione caucasica caus\u00f2 piccole guerre tra i russi e le trib\u00f9 caucasiche indigene. Vari principati georgiani furono annessi all'impero tra il 1801 e il 1864. I russi entrarono in possesso dell'Abcasia in modo frammentario tra il 1829 e 1842, ma il loro dominio non divenne stabile prima del 1864, quando abolirono il principato locale. In conseguenza di questi avvenimenti, numerosi abcasi musulmani - che all'epoca costituivano, pare, circa il 60% della popolazione, sebbene i censimenti dell'epoca non fossero pienamente affidabili \u2013 emigrarono nell'Impero Ottomano tra il 1864 e il 1878.\nGli storici moderni abcasi sostengono che ampie zone della regione rimasero disabitate e che molti armeni, georgiani e russi (tutti cristiani) successivamente migrarono in Abcasia, ripopolando la gran parte del territorio abbandonato. Questa versione \u00e8 fortemente contestata dagli storici georgiani, che ritengono che le trib\u00f9 georgiane (Mingreli e Svani) avevano popolato l'Abcasia fin dai tempi antichi del regno di Colchide. Secondo gli studiosi georgiani, i moderni abcasi sono i discendenti delle trib\u00f9 nord caucasiche (Adigh\u00e8, Apsua) che migrarono in Abcasia dal nord del Caucaso e si unirono alla gi\u00e0 esistente popolazione georgiana. Ad ogni modo, gli abcasi all'inizio del XX secolo costituivano una minoranza nella regione. Secondo l'Enciclopedia Britannica, nel 1911 la principale citt\u00e0, Sukhum-kaleh (la moderna Sukhumi) aveva una popolazione di 43.000 abitanti, dei quali i due terzi erano migreliani-georgiani e un terzo abcasi.\nLa presa del potere da parte dei bolscevichi in seguito alla rivoluzione russa nel 1917 garant\u00ec all'Abcasia un certo grado di autonomia culturale e politica, ed una sanguinosa guerra, il Conflitto di So\u010di. Nel 1919 la regione proclam\u00f2 la sua autonomia e per risposta, nel 1921, fu occupata dall'esercito sovietico. Nel 1922 diventa una repubblica autonoma, fino al 1931, quando Stalin ne fece una repubblica autonoma all'interno della Georgia sovietica: nonostante la sua autonomia nominale, l'Abcasia era in realt\u00e0 soggetta al pesante controllo centrale di Tbilisi e ad una politica di assimilazione forzata. Il georgiano divenne la lingua ufficiale, la lingua abcasa fu bandita ed i diritti culturali furono repressi, mentre migliaia di abcasi vennero uccisi durante le repressioni staliniane. Lavrentij Berija (che era mingreliano) incoraggi\u00f2 la migrazione georgiana in Abcasia e molti accettarono l'offerta e si stabilirono l\u00e0. Pi\u00f9 tardi, negli anni cinquanta e sessanta, Vazgen I, patriarca della chiesa armena, incoraggi\u00f2 e finanzi\u00f2 la migrazione armena in Abcasia. Attualmente, gli armeni costituiscono la minoranza numericamente maggiore in Abcasia.\nLa repressione della lingua abcasa termin\u00f2 con la morte di Stalin e di Berija, e l'abcaso acquist\u00f2 un ruolo maggiore nel governo della repubblica. Come in molte piccole repubbliche autonome, il governo sovietico incoraggi\u00f2 lo sviluppo della cultura, e particolarmente della letteratura. Furono stabilite delle quote etniche per certe posizioni burocratiche, dando agli abcasi un grado di potere politico che era sproporzionato al loro status minoritario nella repubblica. Questo fu interpretato da qualcuno come una politica del \"divide et impera\", tramite la quale le \u00e9lite locali acquisivano potere in cambio di lealt\u00e0 verso il regime sovietico. In Abcasia come altrove, ci\u00f2 port\u00f2 al risentimento di altri gruppi etnici - in questo caso i georgiani - che si ritenevano vittime di discriminazioni, originando la discordia etnica che avrebbe poi afflitto la piccola repubblica caucasica.\nL'indipendenza della Georgia (1991).\nQuando l'Unione Sovietica cominci\u00f2 a disintegrarsi alla fine degli anni ottanta, le tensioni etniche tra abcasi e georgiani crebbero all'avvicinarsi dell'indipendenza georgiana. Molti abcasi si opposero a questo, temendo che l'indipendenza della Georgia avrebbe portato alla \"georgianizzazione\", ritenendo invece che fosse il caso di avere il diritto di istituire una repubblica indipendente. La disputa divenne violenta a Sukhumi il 16 luglio 1989. 16 georgiani furono uccisi ed altri 137 feriti quando tentarono di iscriversi all'universit\u00e0 georgiana invece che in quella abcasa. Dopo diversi giorni di violenza, le truppe sovietiche riportarono ordine in citt\u00e0, ma i paramilitari nazionalisti rivali furono accusati di provocare gli scontri.\nLa Georgia dichiar\u00f2 l'indipendenza il 9 aprile 1991, sotto il governo dell'ex dissidente sovietico Zviad Gamsakhurdia. Il governo di Zviad Gamsakhurdia divenne impopolare e nel dicembre dello stesso anno, la guardia nazionale georgiana, al comando di Tengiz Kitovani, assedi\u00f2 gli uffici del governo a Tbilisi. Dopo mesi di stallo, fu costretto a dimettersi nel gennaio 1992. Fu sostituito alla carica di presidente da Eduard Shevardnadze, l'ex ministro degli esteri sovietico. Shevardnadze eredit\u00f2 un governo dominato dalla linea dura dei nazionalisti georgiani, e sebbene non fosse un nazionalista, egli fece poco per evitare di essere considerato un sostenitore dei personaggi al governo, che erano considerati dei golpisti.\nLa guerra abcaso-georgiana (1991-1993).\nIl 21 febbraio 1992, il consiglio militare che governava la Georgia, dopo le dimissioni di Zviad Gamsakhurdia annunci\u00f2 che era abolita la costituzione dell'era sovietica e la restaurazione della costituzione del 1921 della Repubblica Democratica di Georgia. Molti abcasi interpretarono questo come un'abolizione del loro status autonomo. In risposta, il 23 luglio 1992, il governo dell'Abcasia dichiar\u00f2 a tutti gli effetti l'indipendenza, ma questo gesto non fu riconosciuto da nessun altro paese. Il governo georgiano accus\u00f2 i sostenitori di Zviad Gamsakhurdia di aver rapito il Ministro dell'interno georgiano e di tenerlo prigioniero in Abcasia. Il governo georgiano dispieg\u00f2 3.000 soldati nella regione, ristabilendo apparentemente l'ordine. Un pesante fuoco tra le forze georgiane e la milizia abcasa scoppi\u00f2 dentro e fuori Sukhumi. Le autorit\u00e0 abcase rifiutarono le pretese del governo, sostenendo che fosse semplicemente un pretesto per una invasione. Dopo circa una settimana di combattimenti e molte perdite da entrambe le parti, le forze del governo georgiano riuscirono a prendere il controllo di gran parte dell'Abcasia e chiusero il parlamento regionale.\nLa sconfitta militare degli abcasi provoc\u00f2 una risposta ostile dalla autoproclamata Confederazione dei Popoli Montanari del Caucaso, una denominazione che riuniva vari movimenti anti-russi nel Caucaso del nord (ceceni, cosacchi, osseti e altri). Centinaia di volontari paramilitari provenienti dalla Russia, incluso l'allora sconosciuto Shamil Basayev si unirono ai separatisti abcasi per combattere le forze del governo georgiano. Tra il settembre e l'ottobre del 1992 le forze abcase e i paramilitari russi, dopo l'interruzione del cessate-il-fuoco, iniziarono una forte offensiva secessionista armata che cacci\u00f2 le forze georgiane fuori dalla repubblica. Il governo di Eduard Shevardnadze accus\u00f2 la Russia di dare copertura militare ai ribelli con lo scopo di \"staccare dalla Georgia il suo territorio nativo e la terra di frontiera tra Georgia e Russia\". L'anno 1992 termin\u00f2 con i ribelli che controllavano la maggior parte del territorio ad ovest di Sukhumi. Episodi di \"pulizia etnica\" ci furono da entrambe le parti, con gli abcasi espulsi dal territorio controllato dalla Georgia e viceversa; circa 3.000 persone furono uccise in questa prima fase di guerra.\nMigliaia di abitanti di etnia georgiana dell'Abcasia vennero uccisi o espulsi durante la guerra abcaso-georgiana, svoltasi nel 1991-1993 (anche se le ostilit\u00e0 ripresero nuovamente nel 1998).\nTra i 10.000 e i 30.000 georgiani furono uccisi dai separatisti abcasi, dai mercenari stranieri e dalle forze della Federazione russa.\nIl massacro venne ufficialmente riconosciuto dall'OSCE in una convenzione del 1994, nonch\u00e9 durante un incontro a Budapest nel 1996.\nLa Corte penale internazionale sta attualmente indagando sulle violenze perpetrate,\nGli scontri proseguirono con perdite da ambo le parti, senza che la situazione si stabilizzasse, bench\u00e9 nel settembre 1993 i ribelli secessionisti conquistassero Sukhumi. Nel dicembre dello stesso anno a Ginevra, sotto l'egida delle Nazioni Unite e della Russia, il governo della Georgia ed i capi dei separatisti firmarono un trattato di pace. La sottoscrizione del trattato non port\u00f2 in realt\u00e0 un effettivo interrompersi delle operazioni militari, che durarono ancora a lungo. Nel 1994 il parlamento di Sukhumi proclam\u00f2 la sovranit\u00e0 della repubblica dell'Abcasia, che per\u00f2 non fu riconosciuta dalla Georgia.\nLa Missione degli Osservatori delle Nazioni Unite in Georgia (UNOMIG dall'inglese \"United Nations Observer Mission in Georgia\") fu creata dalla risoluzione numero 858 del Consiglio di Sicurezza delle Nazioni Unite approvata il 24 agosto 1993 dopo l'accordo di pace firmato il 27 luglio 1993 tra la Georgia e i ribelli dell'Abcasia. A partire dal 1994 compiti della nuova missione erano cambiati; non solo gli osservatori dovevano monitorare il rispetto del cessate il fuoco, ma dovevano anche controllare le operazioni del contingente di pace schierato dalla Comunit\u00e0 degli Stati Indipendenti.\nInoltre gli osservatori sostituirono le truppe georgiane nella valle di Kodori e poterono garantire il ritorno a casa dei profughi abcasi. La missione \u00e8 terminata nel giugno 2009, un anno dopo la Seconda guerra in Ossezia del Sud per mancanza di consenso tra i membri del Consiglio di Sicurezza dell'ONU (veto della Russia) sull'estensione del suo mandato.\nSeconda guerra dell'Ossezia del Sud (2008).\nLa seconda guerra in Ossezia del Sud fu combattuta dalla Georgia da una parte, e da Russia, Ossezia del Sud e Abcasia dall'altra.\nIl conflitto inizi\u00f2 nella notte fra il 7 e l'8 agosto 2008, dopo diversi giorni di pesanti scontri tra esercito georgiano e milizie ossete, che culminarono nell'attacco della Georgia all'Ossezia del Sud.\nLa Federazione Russa, che gi\u00e0 dal 1992 aveva una presenza militare in Ossezia del Sud ed Abcasia come forza d'interposizione su mandato internazionale, \u00e8 intervenuta massicciamente sbaragliando i georgiani ed arrivando ad occuparne una larghissima parte del territorio, sino a poche decine di chilometri da Tbilisi.\nIl 15 agosto \u00e8 stato firmato fra Georgia e Russia un accordo preliminare sul cessate il fuoco, con la mediazione dell'Unione europea guidata da Nicolas Sarkozy, in quanto presidente di turno dell'UE: in base all'accordo le truppe si sono impegnate al ritiro sulle posizioni precedenti l'inizio delle ostilit\u00e0, e la Georgia a non usare la forza contro le due repubbliche secessioniste. Dopo un iniziale ritiro dalle posizioni pi\u00f9 avanzate, come la citt\u00e0 di Gori, la Russia aveva deciso di continuare l'occupazione militare di due \"zone cuscinetto\" in Georgia ai confini delle due regioni per prevenire possibili futuri attacchi verso l'Ossezia del Sud e l'Abcasia. Queste aree di occupazione comprendevano inizialmente anche il porto di Poti sul mar Nero, oltre alla presenza di alcuni posti di blocco russi nelle principali vie statali di comunicazione, e sono state mantenute per circa due mesi. A partire dal 1\u00ba ottobre 2008 nelle due \"zone cuscinetto\" aree sono stati schierati 200 osservatori militari dell'Unione europea come previsto dai colloqui di settembre fra Russia ed Unione Europea, mentre il ritiro delle truppe russe dalla \"zona cuscinetto\" in prossimit\u00e0 dell'Ossezia del Sud \u00e8 stato completato l'8 ottobre 2008.\nLa Russia ha riconosciuto l'indipendenza di Ossezia del Sud ed Abcasia il 26 agosto 2008, sottoscrivendo successivamente accordi militari con le due repubbliche."}
{"id": "3543092", "revid": "1442080", "url": "https://it.wikipedia.org/wiki?curid=3543092", "title": "Eurocard Open 1992 - Doppio", "text": "Il doppio del torneo di tennis Eurocard Open 1992, facente parte dell'ATP Tour, ha avuto come vincitori Tom Nijssen e Cyril Suk che hanno battuto in finale John Fitzgerald e Anders J\u00e4rryd 6-3, 6-7, 6-3."}
{"id": "3543093", "revid": "438678", "url": "https://it.wikipedia.org/wiki?curid=3543093", "title": "Arte classica", "text": ""}
{"id": "3543094", "revid": "41478799", "url": "https://it.wikipedia.org/wiki?curid=3543094", "title": "Arte imperiale classica", "text": ""}
{"id": "3543096", "revid": "41478818", "url": "https://it.wikipedia.org/wiki?curid=3543096", "title": "Vescovo di Civitavecchia-Tarquinia", "text": ""}
{"id": "3543097", "revid": "461603", "url": "https://it.wikipedia.org/wiki?curid=3543097", "title": "Nogometno Dru\u0161tvo Drava Ptuj", "text": ""}
{"id": "3543110", "revid": "438446", "url": "https://it.wikipedia.org/wiki?curid=3543110", "title": "Croix-Fonsommes", "text": ""}
{"id": "3543116", "revid": "767487", "url": "https://it.wikipedia.org/wiki?curid=3543116", "title": "Cobra Mission", "text": "Cobra Mission \u00e8 un film del 1986, diretto da Fabrizio De Angelis che firma l'opera con il suo pseudonimo internazionale Larry Ludman. La pellicola anche se di basso costo \u00e8 a tutti gli effetti un Vietnam-movie tipico degli anni 80.\nTrama.\nStati Uniti, la guerra del Vietnam \u00e8 ormai finita da una decina d'anni. Dopo aver saputo che esistono ancora dei soldati americani prigionieri dei vietcong, James, Mark, Roger e Richard (un gruppo di ex commilitoni che avevano combattuto quella guerra insieme) decidono di partire per andare a liberarli. Giunti a Saigon incontrano un vecchio religioso che gli fornisce consigli ed assistenza e li aiuta a scovare un campo con all'interno dei soldati americani imprigionati. Il gruppo di amici riuscir\u00e0 a liberare un cospicuo numero di soldati sopravvissuti ma ovviamente non tutti e per portare a termine la missione dovr\u00e0 affrontare prima l'inferno che li attende nella giungla vietnamita e poi la delusione nello scoprire che le alte cariche della loro nazione (anche se a conoscenza dei militari ancora prigionieri e del terribile calvario vissuto dai loro familari) per precise intese politiche non hanno nessun interesse a realizzare questo tipo di operazioni.\nProduzione.\nCast.\nDonald Pleasence, anche se impiegato con il contagocce, \u00e8 sicuramente l'elemento di maggior prestigio del cast. Oltre a Christopher Connelly e John Steiner, gi\u00e0 noti al grande pubblico per aver recitato in precedenza in alcuni b-movie italiani, \u00e8 da segnalare la presenza di un giovane e praticamente sconosciuto Ethan Wayne (figlio del leggendario John) che negli anni a venire sarebbe poi diventato molto famoso per via della sua partecipazione alla soap opera \"Beautiful\".\nRiprese.\nLe riprese esterne sono avvenute nelle Filippine e in Arizona (nei pressi di Scottsdale) mentre per quanto riguarda quelle interne in Italia negli studi IN.CI.R. De Paolis.\nColonna sonora.\nAlbum.\nLa colonna sonora originale del film \u00e8 firmata da Francesco De Masi ed \u00e8 stata distribuita su un LP del 1986 della Beat Records Company (LPF 067) con il titolo \"Cobra Mission\" \nPromozione.\nDurante il peridodo di prima visione nella locandina pubblicitaria di Cobra Mission (inserita nelle pagine dei quotidiani accanto alla programmazione cinematografica del giorno) veniva indicato che nel gennaio del 1986 a New York 7000 reduci del Vietnam ne impedivano la proiezione e che nel mese successivo la Federal Commission di Washington esige il taglio delle scene finali del film.\nDistribuzione.\nData di uscita.\nLe date di uscita internazionali nel corso del 1986 sono state:\nAccoglienza.\nCritica.\nCome spesso accade si possono trovare pareri discordanti sulla pellicola. "}
{"id": "3543124", "revid": "1543377", "url": "https://it.wikipedia.org/wiki?curid=3543124", "title": "Lou Pearlman", "text": "Con l'eccezione degli US5, tutti i gruppi musicali che hanno lavorato con Pearlman gli hanno fatto causa presso la Corte federale per dichiarazioni false e frode, e tutti i casi contro Pearlman sono stati vinti o si sono risolti con accordi extragiudiziari. I suoi problemi con la legge iniziarono quando Brian Littrell assunse un avvocato affinch\u00e9 facesse luce sui motivi per i quali il suo gruppo, i Backstreet Boys avessero percepito sino a quel momento soltanto 300,000 dollari in totale, mentre Pearlman e la sua etichetta discografica guadagnassero milioni.\nNel 2007 \"Vanity Fair\" ha riportato la notizia che giravano alcune voci relative ad alcuni comportamenti sessuali ritenuti non adeguati di Pearlman nei confronti dei suoi clienti e dei suoi impiegati. La cosa \u00e8 stata parzialmente confermata da Jane Carter, madre di Aaron Carter e Nick Carter (membro dei Backstreet Boys) e da Rich Cronin dei LFO, bench\u00e9 sia invece stata smentita categoricamente da Lance Bass degli *NSYNC, mentre lo stesso Nick Carter intervistato sull'argomento ha lasciato intendere che l'amarezza pu\u00f2 essere un fattore determinante per scatenare accuse sessuali.\nNel 2006 inoltre si scopr\u00ec che Pearlman aveva perpetrato per oltre venti anni uno dei pi\u00f9 grandi e duraturi schemi di Ponzi, nella storia americana, lasciando oltre trecento milioni di dollari di debiti. Dopo essere stato catturato in Indonesia nel 2007, durante una fuga, ed essersi riconosciuto colpevole di riciclaggio di denaro sporco, cospirazione e false dichiarazioni nel corso di una procedura fallimentare, nel 2008 Pearlman \u00e8 stato condannato a oltre 25 anni di carcere.\n\u00c8 morto in carcere il 19 agosto 2016 a seguito di un ictus all'et\u00e0 di 62 anni."}
{"id": "3543126", "revid": "92723", "url": "https://it.wikipedia.org/wiki?curid=3543126", "title": "Hluchiv", "text": "Hluchiv (), \u00e8 un'antica citt\u00e0 dell'Ucraina che si trova nell'oblast' di Sumy, a sud rispetto al confine russo. Nel 2001, la popolazione della citt\u00e0 era di 35.800 abitanti.\nSi trova vicino alla base aerea di \u010cervone-Pustohorod."}
{"id": "3543127", "revid": "767487", "url": "https://it.wikipedia.org/wiki?curid=3543127", "title": "Bloomington (film)", "text": "Bloomington \u00e8 un film prodotto negli Stati Uniti e uscito nel 2010. In realt\u00e0 ha avuto una distribuzione limitata a poche sale americane ed \u00e8 stato sponsorizzato prevalentemente durante vari festival dedicati al cinema indipendente. Il titolo fa riferimento al nome dell'universit\u00e0 in cui si svolgono gli eventi. Le scene esterne sono state girate a Carmel e Columbus, in Indiana.\nTrama.\nJackie \u00e8 una ex star della tv per ragazzi che, dopo la chiusura del suo show, si ritrova a dover condurre una vita ordinaria. Decide dunque di iscriversi all'universit\u00e0 e comincia a frequentare il college di Bloomington. Qui incontra Catherine Stark, una professoressa dell'ateneo che, secondo le voci, tende a frequentare intimamente i suoi studenti. Jackie avr\u00e0 l'opportunit\u00e0 di conoscerla meglio, alienandosi cos\u00ec dai suoi compagni, i quali cominciano a diffondere le voci sulla relazione tra le due."}
{"id": "3543135", "revid": "1305772", "url": "https://it.wikipedia.org/wiki?curid=3543135", "title": "Left Behind", "text": ""}
{"id": "3543156", "revid": "834", "url": "https://it.wikipedia.org/wiki?curid=3543156", "title": "La morte va in vacanza", "text": ""}
{"id": "3543157", "revid": "599013", "url": "https://it.wikipedia.org/wiki?curid=3543157", "title": "Giuseppe Perrone", "text": "Caratteristiche tecniche.\nAttaccante esterno, ha giocato anche come seconda punta o come esterno di centrocampo, grazie alla sua velocit\u00e0 e abilit\u00e0 nel saltare l'uomo. Occasionalmente ha giocato anche come prima punta.\nCarriera.\nNato in Svizzera da genitori originari di San Giovanni Rotondo, cresce nelle giovanili del Foggia e fa il suo esordio come professionista nelle file del Bisceglie, in Serie C2. Dopo altre due annate in Serie C1, con Lodigiani e Fermana, rientra al Foggia, con cui esordisce in Serie B nel campionato 1997-1998, concluso con la retrocessione dei \"satanelli\" in Serie C1. L'anno successivo realizza 11 reti, ma la squadra subisce una nuova retrocessione e Perrone nel marzo 2000 passa per alcuni mesi in prestito all', in Serie C1.\nRitornato a Foggia per la stagione 2000-2001, nel gennaio successivo viene acquistato in compropriet\u00e0 dalla , in Serie B, espressamente richiesto dall'allenatore Domenico Caso. Con la formazione arancione guadagna gradatamente il posto da titolare nel girone di ritorno, contribuendo alla salvezza della squadra, e nell'estate 2001 viene riscattato interamente. Nella stagione successiva non evita la retrocessione dei toscani in Serie C1, e a fine campionato passa al Cosenza, sempre tra i cadetti: l'esperienza in Calabria \u00e8 breve, perch\u00e9 nel mercato invernale viene trasferito in prestito alla SPAL. Rientrato a Cosenza, rimane svincolato a causa del fallimento della societ\u00e0 silana, e nel settembre 2003 firma per il Brindisi, neopromosso in Serie C2.\nProsegue la sua carriera nelle serie minori, con la Sangiovannese neopromossa in Serie C1, dove compone con Alessio Stamilla la coppia di esterni di centrocampo. A fine stagione viene ceduto al , in Serie C2, che lascia nel mercato invernale per trasferirsi alla Valenzana, nella stessa categoria. Nelle annate successive milita nel S\u00fcdtirol, nel Sansovino e nella Colligiana, con cui rescinde il contratto nel febbraio 2009.\nNel 2009 si trasferisce al Trapani, in Serie D, diventando rapidamente un beniamino della tifoseria siciliana, e contribuisce con 22 reti alla promozione dei siciliani dopo il ripescaggio. Nel campionato di Lega Pro Seconda Divisione 2010-2011 ottiene la seconda promozione consecutiva dopo i play-off, laureandosi capocannoniere del girone con 14 reti. Durante la finale dei play-off (vinta 3-1 dopo i tempi supplementari contro l') si infortuna al legamento crociato anteriore del ginocchio: pur essendo in scadenza di contratto, viene riconfermato anche per la nuova stagione. Dopo l'esordio in Coppa Italia a novembre, rientra in campionato il 15 gennaio 2012 contro il . A fine stagione totalizza 9 presenze in campionato, concluso con la sconfitta nella finale play-off contro la Virtus Lanciano; svincolato, torna nel Ferrarese militando nel Comacchio Lidi fino a dicembre e successivamente nell'Ugo Costa, entrambe tra i dilettanti.\nHa totalizzato 76 presenze con 8 reti in Serie B."}
{"id": "3543158", "revid": "481666", "url": "https://it.wikipedia.org/wiki?curid=3543158", "title": "La morte in vacanza", "text": ""}
{"id": "3543159", "revid": "115474103", "url": "https://it.wikipedia.org/wiki?curid=3543159", "title": "Celeste Poma", "text": "Gioca nel ruolo di libero nella Pallavolo Mondov\u00ec.\nCarriera.\nLa carriera di Celeste Poma inizia nel 2004 quando entra a far parte delle giovanili della Pallavolo Villanterio Pavia: nella stagione 2006-07 viene promossa in prima squadra, partecipando al campionato di Serie A2; fa inoltre il suo esordio in Serie A1 nella stagione 2008-09 a seguito della promozione ottenuta dalla squadra nell'annata precedente.\nNella stagione 2011-12 passa alla neo-promossa Parma Volley Girls, ma nella stagione successiva, a seguito del fallimento della societ\u00e0, torna nuovamente nel club di Pavia, nella serie cadetta. Dopo la chiusura del Pallavolo Villanterio, nella stagione 2014-15 passa nella neonata squadra del Pavia Volley, sempre in Serie A2.\nNell'annata 2015-16 viene ingaggiata dalla Futura Volley Busto Arsizio in Serie A1, mentre in quella successiva ritorna nella serie cadetta per vestire la maglia della neopromossa Pallavolo Mondov\u00ec."}
{"id": "3543162", "revid": "1305772", "url": "https://it.wikipedia.org/wiki?curid=3543162", "title": "Death Takes a Holiday", "text": ""}
{"id": "3543164", "revid": "729019", "url": "https://it.wikipedia.org/wiki?curid=3543164", "title": "Centrale idroelettrica di Provvidenza", "text": "La centrale di Provvidenza \u00e8 una centrale idroelettrica situata in centro Italia in provincia dell'Aquila lungo la Strada statale 80 del Gran Sasso d'Italia all'interno del comune di Campotosto.\nCaratteristiche.\nProvvidenza \u00e8 la prima del sistema di centrali idroelettriche costruite lungo la valle del Vomano, situata a monte della centrale idroelettrica di San Giacomo.\nSi tratta di una centrale in grotta che riceve le proprie acque dal soprastante lago di Campotosto con una galleria di adduzione di 1.102 m e una condotta forzata di 240 m; le acque vengono poi restituite al sottostante lago di Provvidenza con una galleria di 683 m.\n\u00c8 equipaggiata con due gruppi turbina/alternatore Francis ad asse orizzontale ed uno ad asse verticale. Le macchine permettono anche il pompaggio inverso dell'acqua dal bacino di Provvidenza, della capacit\u00e0 di 1.690.000 m3, verso il serbatoio di Campotosto con una portata complessiva massima di 32,5 m\u00b3/s, per formare delle riserve da utilizzare nei periodo di consumo maggiore di energia elettrica."}
{"id": "3543165", "revid": "1305772", "url": "https://it.wikipedia.org/wiki?curid=3543165", "title": "Tra due donne", "text": ""}
{"id": "3543167", "revid": "110157", "url": "https://it.wikipedia.org/wiki?curid=3543167", "title": "Chiesa di San Remigio (Linescio)", "text": "La chiesa parrocchiale di \u00e8 un edificio religioso che si trova a Linescio, in Canton Ticino.\nStoria.\nLa chiesa risale al 1640. Nel 1816 - 1819 venne sostanzialmente rimaneggiato.\nDescrizione.\nLa chiesa si presenta con una pianta ad unica navata, affiancata da due cappelle laterali e coperta da un soffitto in legno."}
{"id": "3543170", "revid": "287204", "url": "https://it.wikipedia.org/wiki?curid=3543170", "title": "Lago di Provvidenza", "text": "Il lago di Provvidenza \u00e8 un lago artificiale che si trova lungo la Strada statale 80 del Gran Sasso d'Italia, nel territorio del comune di L'Aquila, nei pressi della frazione Ortolano del comune di Campotosto, realizzato sbarrando il corso del fiume Vomano con una diga alta 52,2\u00a0m. Fa parte del massiccio montuoso del Gran Sasso d'Italia e rientra nell'omonimo parco.\nDescrizione.\nPosto tra le estreme propaggini settentrionali di Monte Corvo, quelle orientali di Monte San Franco del massiccio del Gran Sasso d'Italia e l'inizio dei Monti della Laga a nord, il lago viene utilizzato come bacino di modulazione, che raccoglie le acque della Centrale idroelettrica di Provvidenza per alimentare la successiva Centrale idroelettrica di San Giacomo.\nInoltre, il lago permette il pompaggio dell'acqua verso monte da queste due centrali per garantire la presenza di acqua nei momento di maggiore fabbisogno di elettricit\u00e0, rimandando le proprie verso il Lago di Campotosto tramite la Centrale di Provvidenza e ricevendo le acque del Lago di Piaganini tramite la Centrale di San Giacomo. Circondato da folti boschi e dalla acque verdi cristalline, \u00e8 il punto di arrivo/partenza della traversata escursionistica che parte/arriva a Campo Imperatore attraverso la \"Valle del Chiarino\", il Venacquaro e Campo Pericoli."}
{"id": "3543180", "revid": "1543377", "url": "https://it.wikipedia.org/wiki?curid=3543180", "title": "Netscape Communications", "text": "Netscape Communications fu un'azienda statunitense di servizi informatici, conosciuta per il suo omonimo browser. Nata nel 1994, aveva sede a Mountain View, in California e aveva mutuato il nome da un marchio registrato di Cisco Systems, che concesse all'epoca alla nuova societ\u00e0 di adottare tale ragione sociale.\nAcquisita nel 1998 da America on Line, divenne un asset sempre pi\u00f9 marginale a causa della perdita di penetrazione nel parco dei browser e nel 2007 cess\u00f2 virtualmente di esistere; nel 2008 cess\u00f2 altres\u00ec qualsiasi sviluppo e supporto a qualsiasi software prodotto sotto il marchio Netscape.\nAl 2020 sopravvive come marchio registrato di Verizon Communications, che nel 2015 rilev\u00f2 la propriet\u00e0 di America on Line.\nStoria.\nIl browser Netscape una volta era il pi\u00f9 importante in termini di numero di utilizzatori, ma ha perso la maggior parte di tale quota a favore di Internet Explorer, durante quella che fu chiamata la prima guerra dei browser.\nVerso la fine del 2006, il numero di utilizzatori di Netscape \u00e8 crollato dal 90%, di met\u00e0 anni novanta, a meno dell'1%. La Netscape ha sviluppato il protocollo Secure Sockets Layer (SSL) per assicurare la comunicazione online, che \u00e8 ancora ampiamente usato, oltre che l'utilizzatissimo linguaggio JavaScript.\nAzioni di Netscape sono state vendute fra il 1995 ed il 2003, e nel 1998 \u00e8 stata rilevata da AOL. Alcuni servizi attualmente offerti da AOL, con il marchio Netscape, oltre al browser web, includono un fornitore di servizi internet a basso costo. Nel dicembre 2007, AOL ha annunciato che non sarebbero stati pi\u00f9 distribuiti aggiornamenti del browser Netscape. Tom Drapeau, direttore del marchio Netscape di AOL ha annunciato che la compagnia avrebbe smesso di supportare il software Netscape il 1\u00ba marzo 2008.\nLa decisione ha incontrato varie reazioni nella comunit\u00e0, con molti utenti che hanno notato come la decisione sia stata presa relativamente tardi. Asa Dotzler, uno degli originali bug tester di Mozilla Firefox, ha accolto la notizia come una liberazione nel suo blog, pur lodando i membri del team Netscape che hanno reso possibile nel corso degli anni la creazione di Mozilla. Altri hanno protestato e chiesto ad AOL di continuare a fornire aggiornamenti di sicurezza per gli utenti fedeli del software, dando oltretutto protezione ad un noto marchio."}
{"id": "3543181", "revid": "223320", "url": "https://it.wikipedia.org/wiki?curid=3543181", "title": "Netscape Communications Corporation", "text": ""}
{"id": "3543183", "revid": "297745", "url": "https://it.wikipedia.org/wiki?curid=3543183", "title": "Piovene", "text": ""}
{"id": "3543184", "revid": "228587", "url": "https://it.wikipedia.org/wiki?curid=3543184", "title": "24 Ore di Le Mans 2011", "text": "La 24 Ore di Le Mans 2011 \u00e8 stata la 79\u00aa maratona automobilistica svoltasi sul Circuit de la Sarthe di Le Mans, in Francia, e ha avuto luogo l'11 e il 12 giugno 2011. \u00c8 stata il terzo appuntamento dell'Intercontinental Le Mans Cup 2011: non succedeva dal 1992 che la corsa facesse parte di un Campionato Mondiale o di una Coppa Internazionale, quando allora faceva parte del Campionato del mondo sportprototipi.\nGara.\nIl pilota dell'Audi Sport Team Joest, Beno\u00eet Tr\u00e9luyer, ottiene per l'Audi la prima pole position dopo cinque anni, mentre la vettura gemella completa la prima fila. Due incidenti molto violenti causati da incomprensioni durante i doppiaggi eliminano due delle tre Audi (la #3 di McNish-Capello-Kristensen dopo nemmeno un'ora di corsa, e la #1 di Rockenfeller-Bernhard-Dumas nella notte), ma l'Audi R18 TDI #2 sola rimasta di Tr\u00e9luyer-F\u00e4ssler-Lotterer riesce a tenere a bada il trio delle Peugeot 908, andando a cogliere la vittoria per soli 13.8 secondi, terzo distacco minimo di sempre nella storia di Le Mans, dopo quello del 1966 tra le due Ford GT40 di Amon-McLaren e Miles-Hulme arrivate per ordine di scuderia in parata e quello molto pi\u00f9 combattuto del 1969 tra la Ford GT40 di Ickx-Oliver e la Porsche 908 di Herrmann-Larrousse."}
{"id": "3543189", "revid": "1442080", "url": "https://it.wikipedia.org/wiki?curid=3543189", "title": "Tennis Channel Open 1992 - Doppio", "text": "Il doppio del torneo di tennis Tennis Channel Open 1992, facente parte dell'ATP Tour, ha avuto come vincitori Mark Keil e Dave Randall che hanno battuto in finale Kent Kinnear e Sven Salumaa 4-6, 6-1, 6-2."}
{"id": "3543191", "revid": "729019", "url": "https://it.wikipedia.org/wiki?curid=3543191", "title": "G\u0113", "text": "L'ascia-daga (\u6208 in caratteri cinesi tradizionali, \"G\u0113\" in \"pinyin\" e \"ko\" in Wade-Giles) era un'antica arma inastata in uso alle truppe di fanteria cinesi dal tempo della Dinastia Shang (XVI-XI secolo a.C.) a quello della Dinastia Han (II secolo a.C.-II secolo). Consisteva di una lama di daga innestata perpendicolarmente in un bastone. A volte, questa testa metallica (bronzo o ferro, gli esemplari in giada avevano valenza cerimoniale), poteva presentare una seconda lama di falce.\nStoria.\nApparsa durante il regno della Dinastia Shang, l'ascia-daga rest\u00f2 in uso alle truppe di fanteria dei regni cinesi per secoli. Al momento dell'unificazione della Cina sotto la Dinastia Qin (221 a.C.-206 a.C.), divenne arma inastata d'ordinanza della fanteria imperiale, venendo prodotta in milioni di esemplari. Dopo quasi un millennio, l'ascia daga, nata come arma in bronzo e poi riconfigurata quale arma in ferro, spar\u00ec bruscamente dagli arsenali cinesi dopo il regno della Dinastia Han, nel III secolo.\nI ritrovamenti archeologici di \"g\u0113\" realizzate in giada ha portato gli studiosi ad approfondire il significato simbolico attribuito dalla societ\u00e0 della Cina antica a quest'arma. Il rinvenimento di piccoli esemplari utilizzati con buona probabilit\u00e0 come pendagli e la presenza delle \"g\u0113\" di giada nei corredi funebri di molti aristocratici cinesi del tempo ha confermato la sicura importanza dell'arma nel complesso bagaglio simbolico dell'antichit\u00e0 sinica. La \"g\u0113\" era, con buona probabilit\u00e0, un simbolo di forza e potere, fors'anche un simbolo benaugurale."}
{"id": "3543195", "revid": "155634", "url": "https://it.wikipedia.org/wiki?curid=3543195", "title": "Newsweek Champions Cup and the Matrix Essentials Evert Cup 1992 - Singolare maschile", "text": "Il singolare del Newsweek Champions Cup and the Matrix Essentials Evert Cup 1992 \u00e8 stato un torneo di tennis facente parte dell'ATP Tour.\nJim Courier era il detentore del titolo, ma ha perso nel 3\u00ba turno contro Andrej \u010cesnokov.\nMichael Chang ha battuto in finale Andrej \u010cesnokov 6\u20133, 6\u20134, 7\u20135.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3543197", "revid": "1747171", "url": "https://it.wikipedia.org/wiki?curid=3543197", "title": "Gemma Bolognesi", "text": "Biografia.\nNata a Cesenatico, frequenta gli ambienti teatrali milanesi sino al debutto come giovane attrice con la Compagnia del regista e commediografo Marco Praga, direttore del Teatro Manzoni di Milano, poi recita con Aristide Baghetti ed Ettore Berti al Teatro del Popolo di Milano.\nFonda con Luigi Zoncada una compagnia, per associarsi successivamente con Carlo Tamberlani; nel 1935 debutta davanti alla cinepresa nel film \"Maestro Landi\", diretta da \"Giovacchino Forzano\", nell'anno successivo l'EIAR, le offre la possibilit\u00e0 di recitare in alcuni lavori della prosa radiofonica."}
{"id": "3543198", "revid": "2202614", "url": "https://it.wikipedia.org/wiki?curid=3543198", "title": "Personaggi di Kim Possible", "text": "Questa voce contiene un elenco dei personaggi presenti nella serie televisiva d'animazione Kim Possible.\nAlleati.\nLa Giustizia Globale.\nDr. Director.\nDr. Elizabeth \"Betty\" Director \u00e8 la leader dell'organizzazione spionistica globale detta, per l'appunto, \"Giustizia Globale\" (\"Global Justice\"), frequentemente abbreviata in \"GG\" (\"GJ\"). La sua organizzazione si occupa della difesa e del benessere dei cittadini del mondo intero e perci\u00f2 non fa capo a nessun governo; in alcune circostanze collabora con Kim Possible, tuttavia essendo a capo di un'organizzazione di uomini addestrati con vasti fondi tecnologici e armi all'avanguardia spesso \u00e8 troppo orgogliosa per chiedere aiuto a quella che, pur rispettando, considera solo una ragazzina. La maggior parte delle operazioni le gestisce da dietro le quinte, tuttavia in alcune occasioni la si \u00e8 vista combattere in prima persona, dando prova di essere un'ottima soldatessa.\nBetty \u00e8 generalmente seria, professionale e nutre svariate curiosit\u00e0 scientifiche, tuttavia quando si trova a competere con il gemello malvagio Gemini, capo del \"MIM\" (\"WEE\") acronimo di \"Malvagio Impero Mondiale\" (\"Worldwide Evil Empire\"), i due, pi\u00f9 che geni strategici divisi da schieramenti ideologici diversi, si comportano semplicemente come fratello e sorella in lite, e agiscono in maniera estremamente infantile, come se stessero litigando per un'inezia piuttosto che per il destino del mondo.\nDel suo passato non si conosce quasi nulla, soprattutto come perse l'occhio destro, su cui porta una benda. Richiamo visivo al personaggio di Nick Fury della Marvel.\nIn originale \u00e8 doppiata da Felicity Huffman e in italiano da Laura Boccanera.\nWill Du.\nWilliam \"Will\" Du \u00e8 il migliore agente al servizio della \"Giustizia Globale\", e il braccio destro del Dr. Director. Esperto ed arrogante, l'agente Du prende il suo lavoro talmente professionalmente da rimanere sempre all'erta senza abbassare mai la guardia e rifiuta categoricamente di collaborare alla pari con Kim Possible poich\u00e9 la ritiene solo una \"dilettante\". Sebbene questa si dimostri costantemente migliore di lui, l'agente Du continua a rivolgersi alla ragazza come se avesse tutto da imparare osservandolo in azione.\nIl suo nome \u00e8 un gioco di parole con la frase \"Will do\", letteralmente: \"Lo far\u00e0\".\nIn originale \u00e8 doppiato da B. D. Wong e in italiano da Alessandro Tiberi\nTeam Impossible.\nIl Team Impossible \u00e8 un gruppo di supereroi a pagamento che risolvono problemi in ogni parte del mondo. Kim incomincer\u00e0 la sua attivit\u00e0 di eroina proprio a causa di un errore legato a loro, difatti Mr. McHenry trovandosi in difficolt\u00e0 tenta di contattare il Team Impossible sul loro sito internet ma digita una lettera sbagliata (scrivendo: \"www.kimpossible.com\" invece che \"www.impossible.com\") e contattando la ragazza al loro posto. Quando Kim diventer\u00e0 famosa, essi inizieranno una sorta di faida con lei, tuttavia, dopo un confronto tra Team Possible e Team Impossible, estenuante per entrambe le parti, essi saranno convinti da Wade a unirsi alla \"Giustizia Globale\" e diventare un ente no-profit. I membri della squadra sono:\nLe divise indossate dal gruppo sono molto simili a quelle di Ciclope e Cable degli X-men. In ordine, i doppiatori originali sono Gary Dourdan, Eric Close, e Adam Rodr\u00edguez, mentre i relativi italiani sono rispettivamente Gerolamo Alchieri, Mirko Mazzanti e Pasquale Anselmo.\nScuola ninja Yamanouchi.\nMaestro Sensei.\nSensei (\u5148\u751f) \u00e8 il saggio e austero maestro ninja che presiede la scuola Yamanouchi, il suo nome letteralmente significa \"maestro\" il che rende l'appellativo \"Maestro Sensei\", rivoltogli per tutta la serie, estremamente ridondante. Sensei dispone di una vasta gamma di capacit\u00e0 marziali e combattive, nonch\u00e9 di poteri spirituali quali la proiezione astrale e la levitazione.\nSensei ha una grandissima fiducia nelle capacit\u00e0 di Ron e lo aiuter\u00e0 a sviluppare il controllo sul \"Mistico Potere della Scimmia\". Inoltre sar\u00e0 lui ad affidare Hana in adozione alla famiglia del giovane per proteggerla da Lord Monkey Fist.\nIn originale la sua voce \u00e8 data dal leggendario attore George Takei, mentre in italiano \u00e8 doppiato da Roberto Del Giudice.\nYori.\nYori (\u30e8\u30ea) \u00e8 una studentessa della scuola ninja Yamanouchi, il cui nome letteralmente significa \"affidabile\", in riferimento al suo carattere. Yori \u00e8 la migliore studentessa della scuola e dimostra di essere una eccellente combattente; inoltre \u00e8 sempre molto ottimista e calma sia durante le battaglie che nella vita quotidiana. Sviluppa una forte attrazione per Ron, della quale l'ingenuo ragazzo non si accorger\u00e0 mai, al contrario di Kim, che se ne rende subito conto manifestando, in certe occasioni, una punta di gelosia. Nella quarta stagione, Yori, venutane a conoscenza, accetta senza problemi la neonata relazione tra Kim e Ron.\nLa parola usata pi\u00f9 di frequente da Yori \u00e8 \"onore\", che infila praticamente in ogni frase pronunciata.\nIn originale \u00e8 doppiata da Keiko Agena e in italiano da Letizia Scifoni.\nTeam Go.\nHego.\nHego \u00e8 il primogenito dei fratelli Go, e, come gli altri quattro suoi fratelli \u00e8 stato esposto da bambino alle radiazioni di una \"Cometa Arcobaleno\" mentre si trovava nella casa sull'albero in cui giocavano nell'infanzia. Tale evento lo ha dotato di un superpotere: una forza tanto grande da poter essere paragonata a quella di Superman. A differenza dei fratelli la sua pelle ha un colorito normale e sono i suoi capelli ad aver cambiato colore a causa delle radiazioni della cometa essendo diventati blu.\nHego \u00e8 buonista fino all'inverosimile e parla come i \"Superamici\" di Hanna e Barbera, facendo cio\u00e8 gli stessi giochi di parole ogni volta; motivo per cui \u00e8 la persona che infastidisce maggiormente la sorella Shego. Nonostante ci\u00f2 per\u00f2, Hego \u00e8 sinceramente convinto che sua sorella sia ancora una brava persona dietro le apparenze.\nIn originale la sua voce \u00e8 data dall'attore Christopher McDonald e in italiano da Massimo Bitossi.\nMego.\nMego \u00e8 il secondogenito dei fratelli Go, minore di Hego e maggiore di Shego e degli Wego. Come i fratelli \u00e8 stato esposto da bambino alle radiazioni di una \"Cometa Arcobaleno\" mentre si trovava nella casa sull'albero in cui giocavano nell'infanzia. Tale evento lo ha dotato di un superpotere: la capacit\u00e0 di alterare la sua massa rimpicciolendosi. La pigmentazione della sua pelle \u00e8 viola come effetto secondario dell'esposizione alle radiazioni della cometa.\nHa un carattere molto narcisista ed egocentrico, inoltre non \u00e8 particolarmente devoto alla giustizia, sebbene sicuramente lo sia pi\u00f9 della sorella. Il suo nome pu\u00f2 essere un riferimento sia alla sua natura egocentrica, se diviso in Me-go o in M-ego, che alla Mego Corporation, industria di giocattoli.\nIn originale la sua voce \u00e8 data da Jere Burns e in italiano da Luca Dal Fabbro.\nI gemelli Wego.\nI gemelli Wego sono gli ultimi nati dei fratelli Go, e, come gli altri quattro fratelli, sono stati esposti da bambini alle radiazioni di una \"Cometa Arcobaleno\" mentre si trovavano nella casa sull'albero in cui giocavano nell'infanzia. Tale evento li ha dotati di un superpotere: la capacit\u00e0 di moltiplicarsi all'infinito. La loro carnagione e i loro capelli sono di una pigmentazione tendente al rosso come effetto secondario dell'esposizione alle radiazioni della cometa.\nEssi presentano tutte le caratteristiche da stereotipo dei gemelli, come finirsi le frasi a vicenda; esattamente come Jim e Tim, i fratelli di Kim. Nonostante l'astio nutrito verso Hego e Mego, Shego nutre un sincero, seppur velato, affetto ed istinto protettivo per i fratelli minori.\nIn originale sono doppiati da Fred Savage e in italiano da Alessio De Filippis.\nAmici.\nFelix Renton.\nFelix Renton \u00e8 un amico di Ron. Non pu\u00f2 camminare, ma la madre gli ha costruito una sedia a rotelle cyber-elettronica che gli permette di fare cose incredibili. Felix \u00e8 sempre rilassato e si gusta la vita fino in fondo, \u00e8 un campione di basket e adora i videogiochi. Appare unicamente in tre episodi, nei quali \u00e8 fondamentale per sconfiggere Motor Ed, cugino di Drakken, che praticamente diviene un suo nemico personale.\nNell'ultimo episodio della serie lo si scopre essersi fidanzato con Zita Flores, una ragazza con la quale Ron ha avuto una breve relazione nella seconda stagione. Inoltre ricoprir\u00e0 la funzione di valedictorian alla cerimonia della consegna del diploma della \"Middleton High School\".\nIn originale \u00e8 doppiato da Jason Marsden.\nMC Honey.\nMC Honey \u00e8 una rapper molto famosa nel mondo di Kim Possible, aiuta la protagonista in diverse occasioni dandole dei passaggi come segno di gratitudine per un salvataggio precedentemente compiuto dalla ragazza nei suoi confronti.\nIl design del suo personaggio \u00e8 ispirato a Queen Latifah.\nIn originale \u00e8 doppiata da Sherri Shepherd.\nBritina.\nBritina \u00e8 una cantante pop molto famosa nel mondo di Kim Possible, aiuta la protagonista in diverse occasioni dandole dei passaggi come segno di gratitudine per aver salvato un suo spettacolo a Chicago da un incendio.\nIl nome del personaggio \u00e8 una parola macedonia tra quelli di Britney Spears e Christina Aguilera, alle quali \u00e8 ispirato anche il suo design.\nIn originale \u00e8 doppiata da Tara Strong.\nMr. Nakasumi e Miss Kyoko.\nil signor Nakasumi (\u90a3\u73c2\u58a8) \u00e8 il proprietario della Connichiwa Industries, viene aiutato da Kim a recuperare un robot giocattolo rubato dal Dottor Drakken e riprodotto in proporzioni gigantesche. In segno di gratitudine offrir\u00e0 pi\u00f9 volte dei passaggi aerei alla ragazza, per la maggior parte della serie Nakasumi sembra capire l'inglese ma non essere in grado di parlarlo, quindi si accompagna a miss Kyoko, cui sussurra all'orecchio le frasi da tradurre agli altri personaggi. Compare anche ne \"La sfida finale\", dove rivela di essere perfettamente in grado di parlare inglese, ma di aver finto che non sia cos\u00ec perch\u00e9 gli piace sussurrare all'orecchio della bella traduttrice.\nIn originale \u00e8 doppiato da Clyde Kusatsu.\nYoshiko Kyoko (\u4f73\u5b50 \u4eac\u5b50) \u00e8 la traduttrice del ricco e potente magnate dei giocattoli Mr. Nakasumi, durante tutte le apparizioni dell'uomo egli \u00e8 accompagnato dall'assistente, che riveste per lui anche il ruolo di consulente. Miss Kyoko traduce tutte le frasi del suo principale dopo che questi gliele sussurra all'orecchio; nel film \"La sfida finale\" viene per\u00f2 rivelato che Nakasumi ha sempre finto di non saper parlare l'inglese unicamente per poter sussurrare alla bella ragazza.\nIn originale \u00e8 doppiata da Lauren Tom.\nMonique.\nMonique \u00e8 la migliore amica femminile di Kim. Insieme vanno spesso a fare shopping al \"Club Banana\", un fittizio centro commerciale onnipresente nel mondo in cui \u00e8 ambientata la serie, in cui tra l'altro la ragazza lavora come commessa. Monique, nonostante la sua amicizia con Kim, non sembra particolarmente affezionata a Ron, anche se i due hanno molte cose in comune, come la passione per i nacho o per il wrestling. Nonostante sia uno dei personaggi pi\u00f9 ricorrenti il suo cognome non \u00e8 mai stato rivelato, probabilmente in omaggio alla sua doppiatrice originale: Raven-Symon\u00e9, nota principalmente per il nome di battesimo che per il cognome.\nMonique parla spesso attraverso acronimi e abbreviazioni, caratteristica persasi nel doppiaggio in numerose occasioni. Della sua famiglia si sa ben poco, tranne che suo padre gioca a golf e che ha un fratello maggiore. Monique ha pi\u00f9 volte dichiarato di essere molto sfortunata coi ragazzi, tanto che non la si vede avviare una sola relazione in tutta la serie.\nIl design del personaggio ha subito una notevole quantit\u00e0 di modifiche col proseguire della serie; cos\u00ec come anche il suo ruolo sulla scena, difatti, nella quarta stagione, si \u00e8 trovata molto spesso coinvolta nelle missioni dell'amica.\nIn originale \u00e8 doppiata da Raven-Symon\u00e9 e in italiano da Gemma Donati.\nSteve Barkin.\nSteven \"Steve\" Barkin \u00e8 il preside della \"Middleton High School\", nonch\u00e9 supplente di ogni materia. Gag ricorrente della serie \u00e8 che gli insegnanti siano assenti di continuo, e Barkin sia il solo docente mostrato nella scuola. Esasperazione di tale gag viene data nell'episodio finale, dove si vede costretto a sostituire perfino la campanella di fine lezioni. Barkin chiama gli studenti sempre per cognome e si comporta come se fosse un militare presentando varie psicosi e ossessioni. Lui e Ron sono in costante discussione ma nonostante ci\u00f2 li si \u00e8 visti spesso chiacchierare e collaborare come fossero amici e il loro rapporto non somiglia certo alla dinamica insegnante-studente.\nSteve \u00e8 nipote dell'ex-capo della polizia di Middleton e figlio di Franklin Barkin, sosia di Benjamin Franklin. Oltre ad essere il preside della scuola, egli lavora allo \"Smarty Mart\" e allena la squadra di football, Inoltre ha prestato servizio nella guerra in Vietnam col grado di tenente.\nIn originale \u00e8 doppiato da Patrick Warburton e in italiano da Saverio Indrio.\nAmelia.\nAmelia \u00e8 una dei ragazzi dell'ultimo anno della \"Middleton High School\" e la reginetta di bellezza dell'istituto, nonch\u00e9 il principale interesse sentimentale, non corrisposto, di Ron durante le prime stagioni. Per un breve periodo ha avuto una relazione con Brick Flagg. Dopo aver conseguito il diploma (tra la terza e la quarta stagione) scompare dalle scene.\nIn originale \u00e8 doppiata da Carly Pope.\nBobo lo scimpanz\u00e9.\nBobo era la mascotte del capeggio \"Voglia di pianto\" (\"Wannaweep\") al tempo in cui Ron ci passava le vacanze estive. Compare unicamente nei flashback del ragazzo, dove egli rievoca l'esperienza con il primate che gli ha procurato la fobia delle scimmie.\nBrick Flagg.\nBrick Flagg \u00e8 il quarterback del liceo Middleton, nonch\u00e9 uno degli studenti pi\u00f9 popolari della scuola. Appare sempre rilassato, inoffensivo e ingenuo. Dissociandosi dallo stereotipo del prepotente quaterback da cartoon sui college americani. Sebbene mostrato come uno sprovveduto per la maggior parte della serie, dopo aver conseguito il diploma (tra la terza e la quarta stagione) sembrer\u00e0 divenire pi\u00f9 sveglio e intelligente.\nPer un breve periodo \u00e8 stato fidanzato con Bonnie, ma, sempre in seguito al diploma, l'ha lasciata per via del suo carattere acido.\nIn originale \u00e8 doppiato da Rider Strong e in italiano da Simone Crisari.\nDottor Bortel.\nDr. Cyrus Bortel \u00e8 uno scienziato egoista ed eccentrico che, sebbene non sia malintenzionato, finisce spesso per oltrepassare la soglia dell'etica unicamente per curiosit\u00e0. Spesso e volentieri costruisce armi pericolose o microchip per l'alterazione mentale, sebbene questi siano destinati poi a non uscire mai dal suo laboratorio in quanto si rende conto della loro pericolosit\u00e0.\nIn originale \u00e8 doppiato da Enrico Colantoni e in italiano da Dante Biagioni.\nDottoressa Porter.\nDr. Vivian Frances Porter \u00e8 una brillante scienziata e genio della robotica considerata unanimemente un'autorit\u00e0 in materia; sebbene nasconda la sua vera identit\u00e0 dietro allo pseudonimo V. F. Porter o alla facciata del suo finto fidanzato \"Oliver\"; che in realt\u00e0 \u00e8 un robot da lei stessa costruito. Il motivo di tali, stravaganti, sotterfugi deriva dalla sua convinzione che altrimenti non la prenderebbe sul serio nessuno come scienziata a causa del suo aspetto da top model.\nIn originale \u00e8 doppiata da Shawnee Smith.\nFran\u00e7ois.\nFran\u00e7ois \u00e8 un parrucchiere francese, che spesso presta i suoi servizi a Kim come gesto di riconoscenza per aver salvato il suo barboncino da una banda di rapitori di cani.\nIn originale \u00e8 doppiato da Rob Paulsen.\nHirotaka.\nHirotaka \u00e8 uno studente giapponese venuto in America per uno scambio culturale, Kim dimostrer\u00e0 subito interesse per lui, ma il ragazzo si dir\u00e0 interessato solo allo stile di combattimento della ragazza e avvier\u00e0 invece una relazione con Bonnie Rockwaller.\nIn originale \u00e8 doppiato da John Cho e in italiano da Alessandro Tiberi.\nJimmy Blamhammer.\nJimmy Blamhammer \u00e8 un regista hollywoodiano ossessionato dal mettere in scena un film su Kim Possible, anche se alla fine dell'episodio, date le continue interruzioni al suo film da parte di Sr. Junior, decider\u00e0 di chiudere i battenti e lasciar perdere il suo sogno.\nIn originale \u00e8 doppiato da Joe Mantegna e in italiano da Mauro Bosco.\nJosh Mankey.\nJoshua Wendel \"Josh\" Mankey \u00e8 il principale interesse sentimentale di Kim nelle prime due stagioni, sebbene inizialmente Ron fosse geloso e disapprovasse quest'infatuazione dell'amica col tempo finir\u00e0 per accettarla ed appoggiarla.\nDurante la seconda stagione, tuttavia, sar\u00e0 la stessa Kim a capire che quella per Josh era solamente una cotta e a decidere di lasciar perdere.\nIn originale \u00e8 doppiato da A.J. Trauth mentre in italiano da Davide Perino.\nNed.\nNedley \"Ned\" \u00e8 l'assistente manager del \"Bueno Nacho\", inizialmente rivale di Ron quando anch'egli lavorava nel ristorante facendogli concorrenza per il titolo, dopo averlo ottenuto diverr\u00e0 un suo intimo amico.\nIn originale \u00e8 doppiato da Eddie Deezen e in italiano da Paolo Vivio.\nElsa Cleeg.\nElsa Cleeg \u00e8 una famosa critica di moda televisiva. Per la grande maggioranza delle ragazze di Middleton la parola di Elsa \u00e8 legge. Perfino il \"Club Banana\" \u00e8 influenzato dalle scelte stilistiche di Elsa.\nIn originale \u00e8 doppiata da Wendie Malick e in italiano da Laura Boccanera.\nOh Boyz.\nGli Oh Boytz sono un gruppo di cantanti che, anni addietro, erano molto famosi nel mondo di Kim Possible, tuttavia la loro fama \u00e8 ormai indeclino e, nel periodo in cui si svolge la serie il loro unico fan rimasto sembra essere Ron.\nI componenti del team sono:\nScioltisi dopo il calo di popolarit\u00e0, torneranno insieme e nuovamente alla ribalta, su consiglio di Ron dopo essere sfuggiti al rapimento di Junior.\nRe Dolore &amp; Alluce d'acciaio.\nRe Dolore e Alluce d'acciaio (\"Pain King &amp; Steel Too\") sono due eroi del wrestling facenti parte di una lega per cui Ron \u00e8 un tifoso sfegatato.\nI due personaggi portano degli pseudonimi riferiti ai costumi che indossano; Re Dolore ha infatti una corona in testa, mentre Alluce d'acciaio ha una scarpa di titanio.\nIn originale sono rispettivamente doppiati da Bill Goldberg (Re Dolore) e Andrew Martin (Alluce d'acciaio), mentre in italiano da Alessandro Ballico e Achille D'Aniello.\nPrincipe Wally.\nWallace \"Wally\" di Rodigan III \u00e8 il viziato erede al trono del fittizio regno di Rodigan, a seguito dell'incontro con Kim decider\u00e0 di portare la democrazia nel suo regno, come preannunciato da un'antica profezia.\nIl suo nome \u00e8 ispirato al protagonista del programma \"Willy il principe di Bel Air\" interpretato da Will Smith.\nIn originale \u00e8 doppiato da Rob Paulsen e in italiano da Alessio De Filippis.\nCleotous Dobbs.\nIl soldato Cleotous Dobbs \u00e8 un ufficiale militare dell'esercito americano di cui Drakken si impadronisce del corpo per entrare in un'area governativa segreta ed impadronirsi di un'arma sviluppatavi: il \"Raggio Neuronalizzatore\".\nIn originale \u00e8 doppiato da Dan Castellaneta e in italiano da Mino Caprio.\nProfessor Acari.\nAcari \u00e8 uno entomologo ed un esperto di robotica a cui Drakken ruba dei congegni per costruire un pidocchio robot esplosivo.\nIn originale \u00e8 doppiato da Maurice LaMarche e in italiano da Dante Biagioni.\nProfessor Ramesh.\nRamesh \u00e8 uno scienziato che tempo addietro fu compagno di universit\u00e0 di James Possible, Robert Chen e Drew Lipsky. Oggigiorno \u00e8 un noto e rispettato astronomo.\nRimane ignoto se sia sopravvissuto all'ultimo episodio, dato che durante l'invasione Lowardiana il suo osservatorio astronomico viene distrutto dagli androidi alieni mentre lui si trova all'interno.\nIn originale \u00e8 doppiato da Brian George.\nProfessor Chen.\nRobert \"Bob\" Chen \u00e8 uno scienziato che tempo addietro fu compagno di universit\u00e0 di James Possible, Ramesh e Drew Lipsky. Oggigiorno \u00e8 un noto e rispettato astronomo.\nIn originale \u00e8 doppiato da Gedde Watanabe.\nRabbino Katz.\nRabby Katz \u00e8 il saggio rabbino al quale la famiglia Stoppable fa riferimento per le funzioni religiose ebraiche. Il suo nome \u00e8 un riferimento ironico alla professione svolta.\nIn originale \u00e8 doppiato da Peter Bonerz.\nTara.\nTara \u00e8 una cheerleader del liceo Middleton con gli occhi azzurri ed i capelli biondi. Essa sviluppa una cotta nei confronti di Ron dopo che questi salva lei e le compagne di squadra da Gill; tuttavia, nonostante l'evidenza degli atteggiamenti di Tara, l'ingenuo ragazzo non se ne accorge mai. Successivamente, ha una breve relazione con Josh Mankey e, in seguito, si fidanza ufficialmente con un ragazzo di nome Jason Morgan, giocatore di basket degli Star Forward.\nNonostante sia un personaggio minore, Tara \u00e8 una presenza scenica molto amata dai fan.\nIn originale \u00e8 doppiata da Tara Strong, da cui prende il nome.\nTimothy North.\nTimothy North \u00e8 un attore televisivo noto per la serie \"Furetto Impavido\" (\"Fearless Ferret\"), parodia della serie televisiva di Batman anni '60. A seguito della cancellazione dello show, North, sconvolto, acquister\u00e0 ogni attrezzatura usata nel set e lo replicher\u00e0 in casa sua, iniziando a comportarsi come se fosse veramente il Furetto Impavido e, col tempo, convincendosene.\nIn originale \u00e8 doppiato da Adam West.\nZita Flores.\nRosita \"Zita\" Flores \u00e8 una ragazza di origini ispaniche, che pu\u00f2 essere considerata la prima fidanzata di Ron, bench\u00e9 gli autori non specifichino troppo il loro rapporto ed, eventualmente, la sua fine.\nDopo alcune brevi apparizioni nella seconda stagione sparisce dagli schermi fino all'ultimo episodio, in cui si evince che abbia iniziato una relazione con Felix Renton, il migliore amico maschile di Ron.\nIn originale \u00e8 doppiata da Nika Futterman e in italiano da Perla Liberatori.\nAccompagnatori.\nDurante le sue missioni, per spostarsi da un luogo all'altro Kim chiede spesso dei passaggi a personaggi cui in precedenza ha fatto dei favori che colgono l'occasione per colmare il debito di gratitudine. Nella serie gli accompagnatori mostrati sono:\nAntagonisti.\nPrincipali.\nProfessor Dementor.\nIl Professor Dementor, il cui vero cognome \u00e8 Demenz ed il vero nome \u00e8 ignoto, \u00e8 un geniale scienziato pazzo di origine tedesca nonch\u00e9 rivale professionale di Drakken, che, tuttavia, vanta una maggiore notoriet\u00e0 sia nell'ambiente criminale che per i media. I due, desiderosi entrambi di conquistare il mondo, spesso si trovano a concorrere per un medesimo obbiettivo o a rubarsi le invenzioni, bench\u00e9 in varie occasioni conversino come vecchi amici e abbiano un \"covo malvagio\" in compropriet\u00e0.\nDementor \u00e8 affetto da nanismo, ha la pelle gialla, indossa sempre un camice da laboratorio rosso con bracciali, stivali e lacci neri ed un casco in metallo, nero anch'esso, che gli copre tutto il viso lasciando scoperti solo il mento, la bocca e gli occhi.\nDalla quarta stagione, dopo aver visto in azione la tuta da combattimento di Kim, Dementor diviene ossessionato dal possederla a tutti i costi e tenta pi\u00f9 volte di impossessarsene, senza per\u00f2 ottenere dei risultati.\nIn originale \u00e8 doppiato da Patton Oswalt mentre in italiano da Carlo Scipioni.\nDNAmy.\nDNAmy, il cui vero nome \u00e8 Dr. Amy Hall, \u00e8 una genetista pazza che colleziona avidamente i \"Compagnucci Coccolosi\" (\"Cuddle Buddies\"), peluche ibridi tra due specie animali per i quali anche Kim va matta; la sua ossessione la porta a creare \"Compagnucci Coccolosi a misura d'uomo\" (\"life-size, living Cuddle Buddies\") tramite esperimenti di intreccio genetico. Il suo peluche preferito \u00e8 \"moscalontra\" (\"Otterfly\"), mentre quello di Kim \u00e8 \"pandaguro\" (\"Pandaroo\"). Amy ha avuto un'infatuazione per Barkin, Drakken e Monkey Fist, che anni prima dell'inizio della serie l'assunse per svolgere l'operazione che lo ha reso un ibrido uomo-scimmia.\nPi\u00f9 avanti nella serie assume l'alter ego di Gorilla Fist impiantandosi braccia e gambe di gorilla tramite uno dei suoi esperimenti. Inoltre \"corona\" il suo sogno d'amore con Monkey Fist dopo che questi vien mutato in pietra dal patto di Yono; difatti la si vede tenerlo a tavola assieme a lei e Adrena Lynn nel bar per supercriminali in cui \u00e8 svolta l'ultima scena della serie.\nIn originale \u00e8 doppiata in inglese da Melissa McCarthy e in italiano da Francesca Guadagno.\nGill.\nGill, il cui vero nome \u00e8 Gilbert \"Gil\" Moss, \u00e8 il secondo arcinemico di Ron dopo Monkey Fist. Gill \u00e8 un ragazzo mutatosi in un uomo-rana dopo aver nuotato nelle acque contaminate del campeggio \"Voglia di pianto\" (\"Wannaweep\"), teatro dei peggiori ricordi d'infanzia di Ron.\nAi tempi del campeggio, egli si era accordato con Ron (da lui chiamato \"Ronnie\" in tono di spregio) per prendersi le sue ore di nuoto in cambio delle ore di arte del ragazzo, Ron accetta lo scambio di buon grado poich\u00e9 convinto, a ragione, che il lago fosse tossico; per questo motivo Gill incolpa Ron della sua condizione e, desideroso di vendetta, attira l'intera squadra di \"cheerleader\" di Middleton al campeggio e tende loro un agguato, venendo tuttavia sconfitto e catturato da Ron.\nA seguito di ci\u00f2 viene curato dalla sua mutazione ma, ancora ossessionato dal desiderio di vendetta, si contamina nuovamente coi residui tossici del \"Lago Voglia di pianto\", mutando nuovamente, ed assale per la seconda volta Ron e le \"cheerleader\" durante una gara nazionale. Finendo tuttavia di nuovo sconfitto ed arrestato.\nIn originale \u00e8 doppiato da Justin Berfield mentre in italiano da Corrado Conforti.\nRobot Bibi.\nLe Robot Bibi (in originale: \"Bebes Robot\") sono tre androidi femminili costruite da Drakken ai tempi del liceo ed in seguito pi\u00f9 volte perfezionate. Esse sono dotate di una mente comune e di capacit\u00e0 sovrumane, tanto da definirsi fisicamente e mentalmente \"perfette\"; motivo per cui, consce della loro superiorit\u00e0 si ribellano al loro creatore.\nRicompaiono in seguito, intenzionate a uccidere Bonnie Rockwaller dopo aver scaricato dalla sua mente le informazioni necessarie a produrre milioni di loro simili col suo carattere da \"ape regina\"; tuttavia saranno fermate da Kim e Ron, che le porteranno all'autodistruzione.\nIn originale sono doppiate da Kerri Kenney-Silver e in italiano da Laura Boccanera.\nMotor Ed.\nMotor Ed, il cui vero nome \u00e8 Edward \"Eddie\" Lipsky, \u00e8 il cugino del Dottor Drakken. Nonostante all'apparenza sembri solo un energumeno non troppo sveglio, alto circa due metri e molto pi\u00f9 forte di un normale essere umano, egli \u00e8 un genio esperto in tutto ci\u00f2 che \u00e8 meccanico, robot esclusi. Ed ha una passione sfrenata per i fuoristrada ed il suo obbiettivo \u00e8 di trasformare il mondo intero in un gigantesco parco demolizioni; tuttavia la grande maggioranza delle sue azioni \"criminali\" sono dovute principalmente al suo disaccordo con le leggi, dato che l'unica cosa che sembra smuovere il suo interesse \u00e8 la guida ad'alta velocit\u00e0.\nLe caratteristiche principali del personaggio sono l'utilizzo costante e ripetitivo in ogni discorso della frase \u00abSul serio!\u00bb (\"Seriously\"), il frequente mimare una chitarra elettrica e l'estremo sessismo; difatti si rivolge costantemente a Shego come fosse un oggetto e non chiama mai nessuna donna per nome, inclusa Kim, cui si rivolge come \"Rossa\" (\"Red\").\nMotor Ed porta le sue due iniziali (\"ED\") tatuate sulla spalla sinistra, indossa sempre degli abiti in pelle da motociclista, ha i capelli lunghi e biondi pettinati a mullet e dei folti mustacchi.\nIl suo nome \u00e8 un omaggio ai Mot\u00f6rhead, mentre il suo design \u00e8 ispirato a Lemmy Kilmister.\nIn originale \u00e8 doppiato da John DiMaggio, mentre in italiano da Roberto Stocchi.\nCamille L\u00e9on.\nCamille L\u00e9on \u00e8 una ereditiera multimilionaria che, dopo essere stata diseredata dalla sua famiglia a causa del suo eccessivo dispendio economico e delle sue dissolutezze, decide di darsi al crimine per mantenere l'alto tenore di vita cui \u00e8 abituata; dunque, insieme alla sua gattina siamese nuda, Debutante (innamorata di Rufus), si scontra pi\u00f9 volte con il Team Possible durante la quarta stagione.\nUn anno prima del suo debutto sugli schermi, Camille si sottopose ad un intervento di chirurgia plastica sperimentale che, come effetto collaterale, le conferisce la capacit\u00e0 di mutare le proprie sembianze a piacimento; caratteristica che la rende un'avversaria parecchio insidiosa per i due protagonisti.\nIl suo nome \u00e8 un gioco di parole con la parola \"chameleon\", letteralmente: camaleonte; ovvio riferimento ai suoi poteri. Inoltre \u00e8 un'evidente parodia di Paris Hilton e dei suoi problemi legali.\nIn originale \u00e8 doppiata da Ashley Tisdale mentre in italiano da Francesca Manicone.\nSecondari.\nAdrena Lynn.\nAdrena Lynn \u00e8 una star televisiva di un programma in cui tenta imprese estreme o mortali, grazie alle quali gode di una grande popolarit\u00e0 nel mondo di Kim Possible. Nel momento in cui Kim, scopre casualmente che tutte le sue imprese sono state abilmente truccate o falsificate sbugiardandola di fronte ai media, la donna tenta di vendicarsi; tuttavia Kim la porta con s\u00e9 in volo sopra Middleton facendole provare per la prima volta una vera esperienza estrema e terrorizzandola a morte di modo da farle capire che fingere imprese mortali non \u00e8 come compierle.\nInizialmente progettata per essere usata come un avversario ricorrente, Adrena Lynn si rivel\u00f2 piuttosto impopolare per l'audience, motivo per il quale scompare dalle scene dopo il suo episodio d'esordio per poi ricomparire nella scena finale della serie in un breve cameo al tavolo di DNAmy e Lord Monkey Fist.\nIl suo nome \u00e8 un gioco di parole con la parola \"adrenaline\", letteralmente: adrenalina.\nIn originale \u00e8 doppiata da Rachel Dratch.\nAviarius.\nAviarius, autoproclamatosi \"Il signore oscuro del regno volatile\" (\"the Dark Master of the Winged World\") era l'arcinemico del Team Go prima della sua disfatta. Criminale ossessionato dagli uccelli, indossa un mantello ed un copricapo piumati, nonch\u00e9 degli stivali simili alle zampe di un rapace. In battaglia si serve spesso di missili colibr\u00ec e fenicotteri robot giganti.\nTenter\u00e0 di distruggere i vecchi avversari sottraendo loro i poteri ma verr\u00e0 fermato da Kim.\nIn originale \u00e8 doppiato da Richard Steven Horvitz e in italiano da Corrado Conforti.\nBates.\nBates \u00e8 il fedele maggiordomo di Lord Monkey Fist, in seguito all'ottenimento di questi del \"Mistico Potere della Scimmia\", egli non far\u00e0 pi\u00f9 apparizioni e verr\u00e0 sostituito dalle \"Scimmie ninja\" che accompagneranno le imprese del nobiluomo inglese fino al termine della serie.\nEssendo stato arrestato al termine della sua prima apparizione, \u00e8 probabile che Lord Monkey Fist, non necessitando pi\u00f9 del suo aiuto, lo abbia lasciato in prigione nel momento in cui \u00e8 evaso.\nIn originale \u00e8 doppiato da Jeff Bennett e in italiano da Gerolamo Alchieri.\n\"Big Daddy\" Brotherson.\nMr. Brotherson, detto \"Big Daddy\", \u00e8 uno dei maggiori capi dell'ambiente criminale nel mondo di Kim Possible. Qualunque cosa accada nel sottobosco malavitoso globale, tramite varie spie ed informatori, egli la sa. A causa di ci\u00f2 viene utilizzato come informatore sia da Kim che dai suoi antagonisti, inoltre \u00e8 spesso il fornitore delle armi e degli strumenti utilizzati dai nemici della ragazza.\n\"Big Daddy\" \u00e8 un uomo obeso ed enorme, con un debole per i dolci, i giochi e gli indovinelli. Nonostante il prezzo dei suoi servigi sia generalmente molto elevato, corromperlo con una delle succitate cose risulta estremamente facile.\nIn originale \u00e8 doppiato da Maurice LaMarche e in italiano da Alessandro Ballico (1\u00aa stagione) e Teo Bellia (3\u00aa stagione).\nChester Yapsby.\nChester Yapsby \u00e8 un uomo che, dopo aver creato tramite esperimenti genetici un esercito di scarafaggi giganti, sottrae al professor Acari un macchinario chiamato \"roflex\" al fine di controllandoli mentalmente per conquistare Middleton.\nViene ostacolato da Ron, che fa amicizia con uno degli scarafaggi.\nIn originale \u00e8 doppiato da Stephen Root.\nDottor Fen.\nDr. Fen \u00e8 uno scienziato di robotica estremamente incompetente che collabora col dottor Possible. Inizialmente non chiaro come possa ricoprire tale posizione, dal momento che ogni sua invenzione gli si ritorce inesorabilmente contro, viene rivelato che, approfittando dell'anonimato in cui essa si avvolge, ha sempre sottratto le invenzioni della Porter spacciandole per sue.\nIn originale \u00e8 doppiato da Tom Kenny e in italiano da Enrico Di Troia.\nElettronica.\nElettronica (in originale: \"Electronique\") \u00e8 un'avversaria del Team Go, esperta di armi elettriche; Shego descrivendo le capacit\u00e0 dell'avversaria afferma: \u00abSe qualcosa ha dei fili pu\u00f2 trasformarlo in un'arma, se \u00e8 gi\u00e0 un'arma pu\u00f2 trasformarlo in un'arma migliore\u00bb.\nDel passato del personaggio non si sa quasi nulla, salvo che, probabilmente, proviene da un paese est-europeo, dato l'accento con cui parla nel doppiaggio originale. Essa sembra costituita da \"metallo vivente\", capelli inclusi, ed \u00e8 in grado di emettere energia elettrica dalle mani.\nEssa tenter\u00e0 di controllare mentalmente il Team Go utilizzando una macchina per mutarne la personalit\u00e0 da buoni a malvagi, tuttavia cos\u00ec facendo render\u00e0 buona Shego che, alleatasi con Kim sconfigger\u00e0 la criminale.\nIn originale \u00e8 doppiata da Kari Wahlgren e in italiano da Antonella Baldini.\nNinja della vergogna.\nI ninja della vergogna (in originale: \"Embarrassment Ninjas\") sono una coppia di ninja esperti nell'imbarazzare la gente, assoldati da Drakken per mortificare Kim durante un appuntamento con Josh Mankey, in quanto la ragazza era stata irradiata da una sostanza che, in caso di imbarazzo, l'avrebbe fatta scomparire.\nA un passo dal riuscire, i due vengono ostacolati da Ron.\nEric il sintodrone.\nIl Sintodrone 901, altres\u00ec noto come Eric, \u00e8 un essere artificiale costruito dal Dottor Drakken per impedire a Kim di interferire con i suoi piani. Egli conquista la ragazza e l'accompagna al ballo del liceo al solo scopo di poterla catturare, neutralizzare ed umiliare. Verr\u00e0 in seguito distrutto da Rufus che forandone la pelle ne provoca lo scioglimento.\nEric, sebbene in realt\u00e0 fosse artificiale, \u00e8 il primo antagonista della serie ad essere ucciso da uno dei protagonisti, inoltre la sua intromissione tra Kim e Ron chiarisce quelli che sono i veri sentimenti provati dai due.\nIn originale \u00e8 doppiato da Ricky Ullman e in italiano da Alessandro Tiberi.\nIl trio dell'occhio cattivone.\nIl trio dell'occhio cattivone (in originale: \"Evil Eye Trio\") sono un gruppo di documentaristi che tengono d'occhio i vari criminali e li riprendono da vicino per poi realizzarne video per la TV in un programma chiamato \"l'Occhio Cattivone per il Mascalzone\" (\"Evil Eye for the Bad Guy\"), dove dispensano loro consigli di moda.\nIl loro show \u00e8 un'evidente parodia de \"I fantastici cinque\".\nFalsetto Jones.\n\"Falsetto\" Jones \u00e8 un famoso allevatore ed intenditore di cani nonch\u00e9 ladro di gioielli internazionale che deve il suo soprannome ad un non meglio precisato \"incidente con l'elio\". Kim e Ron si introducono alla sua annuale mostra canina allo scopo di recuperare un prezioso diamante sottratto dall'uomo.\nCuriosamente, Jones \u00e8 l'unico antagonista della serie che, dopo aver sistemato i due avversari in una trappola mortale resta a guardare per assicurarsi che muoiano piuttosto che andarsene; comportamento che Kim definisce \"contro la tradizione dei cattivi\".\nIn originale \u00e8 doppiato da Phil Morris.\nLars.\nLars, scagnozzo di Drakken, incaricato dirigente presso il Bueno Nacho di Middelton dallo stesso scienziato per favorire l'invasione dei Robot-Diablo.\nIn originale \u00e8 doppiato da Diedrich Bader e in italiano da Mario Bombardieri.\nLucro Parsimonia.\nLucro Parsimonia (in originale: \"Frugal Lucre\"), il cui vero nome \u00e8 Francis Lurman, \u00e8 un dipendente dello \"Smarty Mart\" di Filadelfia; ossessionato dal risparmio e dotato di grandi competenze informatiche, nel suo episodio d'esordio minaccia di distruggere Internet con un virus informatico a meno che ogni abitante della Terra non depositi un dollaro sul conto della sua banca in Svizzera.\nLa sua caratteristica principale \u00e8 organizzare grandi colpi a basso prezzo, cosa che si estende anche alle pretese avanzate dai suoi ricatti, le quali risultano sempre estremamente economiche.\nA seguito del suo tentato ricatto, egli viene arresto da Kim e, nel penitenziario in cui \u00e8 rinchiuso, divide la cella con Drakken, di cui diventa un grande fan; tanto che, una volta uscito di prigione si offre di fargli da assistente e, nel finale della serie, presenzia alla cerimonia in cui questi riceve una medaglia di onorificenza da parte del governo degli Stati Uniti.\nIn originale \u00e8 doppiato da Richard Kind, mentre in italiano da Danilo De Girolamo.\nFukushima.\nFukushima (\u798f\u5cf6) \u00e8 uno studente della scuola ninja Yamanouchi, che, dopo l'arrivo di Ron per via di uno scambio culturale organizzato dalle scuola e dal liceo di Middleton, non vedendo di buon occhio l'arrivo del \"gajin\" tradisce il suo maestro e, alleatosi con Lord Monkey Fist, tenta di impossessarsi della spada sacra dell'istituto: la \"Lama Lotus\".\nVerr\u00e0 tuttavia fermato e sconfitto in combattimento da Ron.\nIn originale \u00e8 doppiato da Dante Basco.\nHank Perkins.\nHenry \"Hank\" Perkins \u00e8 un apprendista criminale che assister\u00e0 prima Drakken, poi Shego e infine Duff Killigan dopo che essi contraggono l'influenza.\nAccortosi della possibilit\u00e0 lucrativa offerta dal mondo della criminalit\u00e0, decider\u00e0 dunque di aprire un'agenzia privata offrendo i propri servigi come lavoratore interinale del crimine.\nIn originale \u00e8 doppiato da Rob Paulsen e in italiano da Stefano Onofri (solo 4\u00aa stagione).\nJack Hench.\nJacob \"Jack\" Hench \u00e8 un ricco magnate a capo della multinazionale nota come \"Hench Corporation\"; la quale si occupa del rifornimento di manodopera e mezzi tecnologici di ogni sorta ai supercriminali di tutto il mondo. Per sua stessa ammissione \u00e8 a lui che si deve il termine \"scagnozzi\" (in inglese: Henchmen).\nNonostante sia in un certo senso responsabile da un punto di vista etico dei crimini compiuti da qualsiasi cattivo del mondo, come fa notare lo stesso Ron non \u00e8 un vero e proprio antagonista ma unicamente \u00abun uomo con un mestiere ambiguo\u00bb.\nIn originale \u00e8 doppiato da Fred Willard e in italiano da Stefano Mondini.\nJackie lo sciacallo.\nJackie Oakes \u00e8 il fondatore, proprietario e direttore della \"GWA\" ovvero la \"Global Wrestling Association\"; ci cui Ron \u00e8 un grandissimo fan e che conta tra i suoi wrestler anche Re Dolore e Alluce d'acciaio.\nJackie espresse pi\u00f9 volte il desiderio di salire sul ring coi suoi atleti, tuttavia a causa del suo nanismo non venne mai preso sul serio, fatto che caus\u00f2 un grande risentimento nell'uomo il quale, rubato un amuleto magico egizio donato, secondo la leggenda, a Cleopatra dal Dio Anubi, compie un rito che lo trasforma in un potentissimo uomo-sciacallo.\nTuttavia viene sconfitto da Kim, Ron e i suoi wrestler.\nIn originale \u00e8 doppiato da Bill Barretta.\nMalcolm Needious.\nMalcolm Needious, altres\u00ec noto come Il signore degli spettri (in originale: \"The Wraith Master\"), \u00e8 un ossessivo giocatore del videogioco online \"Everlot\" (parodia di EverQuest), che porta la sua ossessione fino al punto di arrivare a desiderare letteralmente di \"dominare il gioco\", imprigionandovi gli altri giocatori e comportandosi da vero e proprio despota.\nOltretutto tenta, senza successo, di conquistare Zita Flores e farne la sua \"regina\". Viene sconfitto da Ron, dopo che questi convince tutti i giocatori a dare i loro poteri a Zita per sconfiggere Malcolm in un duello di spade.\nIn originale \u00e8 doppiato da Martin Spanjers e in italiano da Luigi Ferraro.\nTata Nane.\nNane \u00e8 una babysitter pazza, un tempo direttrice di un'accademia per tate chiusa per via dei metodi troppo brutali. Nel momento in cui viene privata della cattedra, desiderosa di vendetta, costruisce una macchina capace di tramutare gli adulti in bambini superforti che in seguito sfrutta per commettere i suoi crimini.\nVerr\u00e0 fermata da Kim, che ammansisce la sua milizia di neonati grazie alle sue esperienze di babysitter.\nIn originale \u00e8 doppiata da Jane Carr.\nGemini.\nGemini, il cui vero nome \u00e8 Sheldon Director, \u00e8 il leader dell'organizzazione malavitosa globale detta \"Malvagio Impero Mondiale\" (\"Worldwide Evil Empire\"), frequentemente abbreviata in \"MIM\" (\"WEE\"). La sua organizzazione mira alla conquista del mondo e perci\u00f2 loro scopo primario \u00e8 l'annientamento della \"GG\" (\"GJ\") acronimo di \"Giustizia Globale\" (\"Global Justice\"), fondata e diretta dalla sorella gemella dell'uomo, Betty, da lui odiata in quanto non gli ha mai concesso il ruolo di fratello maggiore; che a suo dire merita poich\u00e9 nato quattro minuti prima.\nNonostante la sua enorme competenza nella malvagit\u00e0, Gemini appare come antagonista principale in un solo episodio, a seguito del quale compare in forma di cameo nella quarta stagione. Tuttavia \u00e8 il principale antagonista del videogioco DS \"Disney's Kim Possible: Global Gemini\".\nGemini \u00e8 dotato di una mano meccanica molto pericolosa che lo rende un avversario difficile da sconfiggere; inoltre \u00e8 privo dell'occhio sinistro come la sorella lo \u00e8 del destro.\nIn originale \u00e8 doppiato da Maurice LaMarche e in italiano da Roberto Draghetti.\nScagnozzi vari.\nGli Scagnozzi sono un elemento costante per tantissimi supercriminali; provengono tutti dalla \"Hench Co.\" di Jack Hench, da cui deriva il loro nome, e si mostrano spesso nell'affiancare vari furfanti all'interno della serie, come il Dr. Drakken, il Professor Dementor, i Se\u00f1or o Gemini.\nIn italiano, gli scagnozzi hanno spesso le voci di Alessandro Ballico, Achille D'Aniello, Daniele Valenti e Luca Dal Fabbro.\nSnowy.\nSnowy \u00e8 un pupazzo di neve accidentalmente portato in vita e dotato di poteri tossici dal lago del campeggio \"Voglia di pianto\" (\"Wannaweep\"). Esso \u00e8 stato eseguito con la neve depositata da una bufera creata tramite una \"macchina del meteo\" riempita dalle acque del suddetto lago, motivo per cui il pupazzo \u00e8 di fatto un mutante.\nSnowy Creer\u00e0 un intero esercito di suoi simili con cui attaccher\u00e0 Middleton, ma verr\u00e0 fermato da Kim.\nIn originale \u00e8 doppiato da Phil Morris.\nSummer Gale.\nSummer Gale \u00e8 una meteorologa televisiva che, a causa dell'et\u00e0 perde progressivamente ascolti. Per recuperare l'audience decide di provocare una nevicata su Middleton utilizzando le acque tossiche del lago del campeggio \"Voglia di pianto\" (\"Wannaweep\"), al fine di prevederlo nella sua trasmissione mentre gli altri programmi non se ne sarebbero mai accorti.\nIl suo gesto criminale d\u00e0 vita ai pupazzi di neve mutanti capitanati da Snowy. Sventato l'attacco dei suddetti esseri da Kim e Ron, resta ignoto se lo show della meteorologa sia ancora in onda, cos\u00ec come se sia stata o meno arrestata.\nIn originale \u00e8 doppiata da Hallie Todd.\nSumo Ninja.\nIl Sumo Ninja \u00e8 un guerriero assoldato da Drakken, nonch\u00e9 suo generale, con la stazza di un lottatore di sumo e l'agilit\u00e0 di un ninja. Inizialmente si esprime come una voce cavernosa ma poi, a seguito di una \"smutandata\" da parte di Ron Stoppable, incomincer\u00e0 a parlare in falsetto.\nIn originale \u00e8 doppiato da Kevin Michael Richardson e in italiano da Alessandro Ballico.\nFeshionistas.\nI Feshionistas sono tre criminali ossessionati ed esperti di moda resisi colpevoli di svariati furti di capi firmati e del commercio di imitazioni. I membri della gang sono:\nSebbene all'apparenza sembrino solo semplici ladruncoli, essi sono in realt\u00e0 tutti e tre dei superbi combattenti.\nCavalieri di Rodigan.\nI Cavalieri di Rodigan sono un ordine simile ai Templari, nato nel regno fittizio di Rodigan. Essi discendono dai cavalieri che servirono sotto il sovrano dittatoriale Wallace I, antenato della stirpe dei re di Rodigan che, secondo una profezia, sarebbe finita col terzo sovrano recante tale nome. Essi giurarono di rendere veritiera tale previsione e, per generazioni perpetrarono la causa e, quando questi raggiunge la fanciullezza, tentano di uccidere il discendente del tiranno, Venendo per\u00f2 ostacolati da Kim. I due cavalieri in italiano sono doppiati da Alessandro Ballico e Mario Bombardieri.\nIl Matemastolto.\nIl Matemastolto (in originale: \"The Mather\") \u00e8 un vecchio nemico del Team Go ossessionato dalla matematica fino al punto da usare termini facenti parte del linguaggio algebrico nel parlato quotidiano. Sar\u00e0 sconfitto dal padre di Ron tramite la sua stessa medicina; l'uomo infatti si rivela un calcolatore migliore di lui.\nIn originale il suo nome \u00e8 un gioco di parole tra \"Math\" (matematica) e \"Master\" (padrone). Ma essendo pronunciato per la prima volta da un uomo con problemi nel pronunciare le sibilanti, per mantenere la conseguente gag dovuta al fraintendimento (Kim pensa intendesse \"Master\") si \u00e8 tradotto, nell'edizione italiana, in modo che comprendesse la sillaba \"S\".\nIn originale \u00e8 doppiato da Brian Stepanek e in italiano da Nanni Baldini.\nVinnie Wheeler.\nVincent \"Vinnie\" Wheeler \u00e8 un truffatore che, dopo essere stato assunto dai Senior Senior, puntando sull'assoluta ingenuit\u00e0 dell'ereditiero, gli fa firmare un contratto che autorizza la cessione a suo nome e, dunque, sottrae l'intera fortuna dei due sotto il loro naso.\nIn originale \u00e8 doppiato da Rob Paulsen.\nWarmonga e Warhok.\nWarmonga e Warhok sono gli unici nemici alieni comparsi nella serie. Essi provengono da un pianeta di nome \"Lorwardia\", che durante lo show viene solamente menzionato ed il cui nome \u00e8 un gioco di parole con \"warlord\", letteralmente: Signore della guerra, cosa che definisce perfettamente il loro carattere bellicoso e la loro cultura quasi vichinga. I Lawardiani sono esseri giganteschi dalla morfologia umanoide, con i capelli verde scuro, gli occhi gialli e la pelle verde chiaro. Essi si riferiscono a s\u00e9 stessi in terza persona, vestono tendenzialmente abiti di colore porpora e talvolta sfoggiano delle pitture facciali. Sono dotati di attributi fisici superumani, non percepiscono la stanchezza e sono virtualmente invulnerabili e inamovibili.\nWarmonga compare in uno dei primi episodi della quarta stagione e viene raggirata da Drakken che le fa credere di essere una divinit\u00e0, tuttavia capito l'inganno si ribella allo scienziato e torna al suo paese natale, per poi tornare sulla Terra nell'ultimo episodio assieme al compagno Warhok, re di Lowardia, e tentare di conquistarla per vendicarsi dello smacco.\nWarmonga e Warhok si distinguono per tre caratteristiche peculiari: l'appartenenza ad una razza aliena, il fatto che siano gli unici avversari capaci di sconfiggere la protagonista e l'essere stati gli unici personaggi viventi uccisi da un membro del Team Possible: Ron.\nIl loro nomi sono giochi di parole con \"War Monger\", letteralmente: mercante di guerra; e \"War Hawke\", letteralmente: falco di guerra.\nIn originale Warmonga \u00e8 doppiata da Kerri Kenney-Silver e Warhok da Ron Perlman mentre Warmonga in italiano \u00e8 doppiata da Stefania Romagnoli e Warhok in italiano da Paolo Marchese.\nStriscia Bianca.\nStriscia Bianca, il cui vero nome \u00e8 Rudolph Farnsworth, \u00e8 un attore televisivo noto per la serie \"Furetto Impavido\" (\"Fearless Ferret\"), parodia della serie televisiva di Batman anni '60. Nel serial, egli recitava la parte di un antagonista comparso in un solo episodio, similmente a North, con la cancellazione del programma ha perso il contatto con la realt\u00e0 e si \u00e8 convinto di essere realmente il suo personaggio.\nin originale \u00e8 doppiato da John C. McGinley e in italiano da Roberto Stocchi.\nYono il distruttore.\nYono (\u4e0e\u91ce), eufemisticamente detto Il Distruttore (\u99c6\u9010\u8266), \u00e8 un'entit\u00e0 mistica rilasciata da Lord Monkey Fist; il quale per avere un'alleanza con lui fa una sorta di patto col diavolo. L'inarrestabile creatura si reca allora alla scuola ninja Yamanouchi e trasforma in pietra Rufus, Kim e Sensei, tuttavia viene fermato dai poteri mistici di Hana Stoppable, che lo rimanda nella sua dimensione demoniaca.\nA seguito di tale fallimento Yono diviene di pietra e viene posto in cima al \"Grande Tempio della Scimmia\" come guardiano, dunque Monkey Fist, che a causa del suo patto deve \"seguire le orme di Yono\" va incontro al medesimo destino.\nIn originale \u00e8 doppiato da Clancy Brown e in italiano da Mario Bombardieri.\nZorpox il conquistatore.\nZorpox, eufemisticamente detto Il Conquistatore, \u00e8 l'alter ego malvagio di Ron Stoppable. Egli emerge per la prima volta quando il ragazzo si trova esposto a un marchingegno noto come \"Atteggiatore\", capace di assorbire la parte buona e cattiva di una persona, per poi rilasciare una delle due a scelta. Nel tentativo di impedire a Drakken di diventare pi\u00f9 malvagio, Ron lo rompe, facendo diventare lo scienziato buono e s\u00e9 stesso cattivo.\nCome criminale si dimostra molto al di sopra di chiunque l'abbia preceduto: oltre che dotato di un incredibile intelletto e di straordinarie capacit\u00e0 ingegneristiche, che gli permettono di costruire in un giorno ben due armi apocalittiche, riesce a ingannare la protagonista con un piano fasullo per distrarla, e viene fermato in extremis proprio da Drakken, che usando l\"Atteggiatore\" riporta le cose alla normalit\u00e0.\nQuesta versione fa una seconda comparsa in un episodio della quarta stagione, dopo che Ron subisce l'effetto di un apparecchio simile all\"Atteggiatore\", in quest'occasione d\u00e0 dimostrazione di forza, agilit\u00e0 e conoscenza delle arti marziali sorprendenti, probabilmente attingendo al \"Mistico Potere della Scimmia\", esso riesce a sconfiggere una trentina di avversari nello spazio di pochi secondi e a mettere in serissime difficolt\u00e0 la supercriminale Elettronica. Infine viene di nuovo colpito, tornando quello di sempre.\nZorpox \u00e8 l'unico personaggio a possedere un tema musicale: \"Toccata e fuga in Re minore\" di Johann Sebastian Bach.\nPersonaggi secondari.\nCheerleader di Middleton.\nLe Cheerleader di Middleton sono la squadra di ragazze pon-pon cui sono affiliate anche Kim, Tara e Bonnie; nel corso degli episodi compaiono per\u00f2 anche altre componenti le quali, tuttavia, hanno un ruolo estremamente secondario:\nLe \"cheerleader\" di Middleton fanno il tifo per la squadra fittizia dei \"Mad Dogs\", ovvero il team di football del liceo cittadino.\nLa famiglia Possible.\nDottor Possible.\nDr. James Timothy Possible \u00e8 il padre di Kim, laureato astrofisica, esperto di razzi ed ingegnere spaziale di professione.\nDa giovane studi\u00f2 presso il \"Middleton Institute of Science and Technology\" (\"MIST\") dove fu compagno di Ramesh, Bob Chen e Drew Lipsky. Il suo migliore amico fin dai tempi del liceo \u00e8 invece l'uomo che in seguito divenne il senatore delle Hawaii. Pare sia un fan sfegatato delle storie di fantascienza.\nIl suo rapporto con la figlia \u00e8 estremamente intimo e confidenziale, James tratta Kim da ragazza matura e si fida molto di lei, ma a prescindere da ci\u00f2 pensa ancora a lei come alla sua piccola Kimmy (\"Kimmy-Cub\") e spesso non si rende conto quando la mette in imbarazzo. D'altronde la figlia ha talmente tanta stima di lui da non farglielo quasi mai notare.\nIl suo nome, rivelato solamente nel film, \u00e8 particolarmente esplicativo del gioco di parole familiare: abbreviato diviene infatti \"Jim Possible\" e rima con \"impossible\", proprio come quello di Kim, Inoltre i nomi dei gemelli sono derivati da quelli del padre.\nIn originale \u00e8 doppiato da Gary Cole, mentre in italiano da Lucio Saccone.\nDottoressa Possible.\nDr. Ann Possible, \u00e8 la madre di Kim, di professione neurochirurga e spesso apostrofata dalla figlia: \"dottore del cervello\".\nDella sua giovent\u00f9 viene rivelato ben poco, tuttavia la si sa essere originaria di Upperton e laureatasi appunto alla \"University of Upperton\" prima di ricevere una proposta di lavoro presso l'ospedale di Middleton.\nIl rapporto con la figlia \u00e8 meno intimo di quello che Kim condivide col padre, ma nonostante ci\u00f2 \u00e8 pi\u00f9 frequente che la ragazza si rivolga a lei per risolvere i problemi tipici dell'adolescenza che Ann comprende meglio. Le due hanno svariate discussioni madre-figlia che permettono a Kim di comprendere meglio i suoi sentimenti.\nSebbene sia presente fin dall'inizio della serie il suo nome \u00e8 svelato solamente nell'ultimo episodio dal fratello di suo marito, Slim, facendo emergere che il secondo nome della protagonista \u00e8 dovuto a quello materno.\nIn originale \u00e8 doppiata da Jean Smart, mentre in italiano da Antonella Giannini.\nJim &amp; Tim Possible.\nJames \"Jim\" Possible e Timothy \"Tim\" Possible sono i due fratelli minori di Kim. Sono gemelli e hanno degli atteggiamenti letteralmente pestiferi, tuttavia spesso aiutano la sorella nelle missioni. Nella quarta stagione, a causa della loro intelligenza superiore alla media, frequentano la stessa scuola di Kim e l'aiutano pi\u00f9 di frequente contro i suoi avversari.\nLa caratteristica distintiva dei gemelli Possible e di completarsi a vicenda le frasi o addirittura parlare all'unisono. \u00c8 possibile distinguerli l'uno dall'altro poich\u00e9 Jim veste sempre con magliette o giacche di colore verde, mentre Tim veste unicamente magliette o giacche rosse. Spesso fanno uso di esclamazioni di loro invenzione quali \u00abHick-a-bick-a-boo\u00bb e \u00abHoo-sha\u00bb.\nIn originale sono doppiati da Shaun Fleming le prime tre stagioni, e da Spencer Fox la quarta. Mentre in italiano sono doppiati da Tatiana Dessi le prime e da Maura Cenciarelli l'ultima.\nNana Possible.\nNana Possible \u00e8 la nonna paterna di Kim e madre di James, June e \"Slim\". Nonostante sembri solamente una vecchietta inoffensiva \u00e8 in realt\u00e0 una combattente migliore della nipote, cintura nera di Tang Lang Quan Kung Fu (\u87b3\u8782\u62f3) in uno Sh\u00e0ol\u00edn-s\u00ec.\nDurante la seconda guerra mondiale \u00e8 stata un'aviatrice, nonch\u00e9 la prima donna ad ultimare il \"Basic Underwater Demolition Course\" della marina militare statunitense. Successivamente si ritira in una casa di riposo in Florida.\nKim non venne mai messa al corrente di nulla al riguardo dell'avventuroso passato della donna; fino al giorno in cui nonna e nipote non si sono trovate fianco a fianco a combattere Drakken e Shego.\nIn originale \u00e8 doppiata da Debbie Reynolds e in italiano da Cristina Grado.\nLarry Possible.\nLawrence \"Larry\" Possible \u00e8 un cugino di Kim. Sua madre June Possible \u00e8 la sorella del dottor Possible e di \"Slim\", per cui non \u00e8 mai stato rivelato il cognome di Larry. Parrebbe tuttavia logico pensare che sia Possible, dal momento che June non sembra essere sposata ed ha cresciuto il figlio da sola.\nLarry ha un ruolo da comparsa nella prima stagione, mentre nella quarta avr\u00e0 importanza maggiore, riuscendo a sconfiggere il Professor Dementor. Viene rappresentato come uno stereotipato nerd, maniaco dei giochi di ruolo, con occhiali, denti sporgenti e brufoli; tratta la realt\u00e0 come un'immensa partita, ed ironicamente in alcune occasioni sembra avere ragione.\nIn originale \u00e8 doppiato da Brian Posehn, mentre in italiano nella prima stagione da Fabrizio Mazzotta e in seguito da Luigi Ferraro.\nSlim Possible.\n\"Slim\" Possible \u00e8 il fratello maggiore del dottor Possible e dunque zio di Kim. \u00c8 un individuo rude ed eccentrico che agisce, si veste e parla come un cowboy. Entrambi i fratelli Possible concorsero per la mano di Ann, ed alla fine fu James a conquistarla. Nonostante ci\u00f2 tra i due esiste un rapporto di reciproca stima ed amore fraterno, sebbene alcuni atteggiamenti di Slim verso la cognata risultino vistosamente troppo espansivi. Slim si rivolge a suo fratello chiamandolo \"schizzo\" (\"squirt\") pur sapendo quanto odi tale nomignolo.\nViene fatto intendere che \"Slim\" non sia il vero nome dell'uomo ma solo un diminutivo di un nome non meglio precisato. Non si sa nulla di sua moglie ma ne parla in maniera estremamente affettuosa.\nIn originale \u00e8 doppiato da Gary Cole.\nJoss Possible.\nJocelyn \"Joss\" Possible \u00e8 una cugina di Kim, figlia di \"Slim\" Possible e della sua mai menzionata moglie. Essa coltiva una profonda ammirazione per la cugina, che tenta di emulare in ogni modo, tuttavia dopo averla seguita in missione si rende conto che effettivamente Kim pu\u00f2 fare davvero qualsiasi cosa, motivo per cui non risulta incredibile che lo faccia, ed il suo idolo diviene Ron; che pur non sapendo far nulla si butta nell'azione.\nNon essendo mai stato confermato il cognome di Larry; oltre alla madre di Kim, Joss \u00e8 l'unica Possible il cui nome non si basa sul gioco di parole con \"impossible\".\nIn originale \u00e8 doppiata da Tara Strong.\nMim Possible.\nMiriam \"Mim\" Possible \u00e8 un'antenata di Kim. Ai tempi dei padri fondatori, Miriam era una giornalista della cittadella di Middleton, che fu accusata di aver rubato un illuminatore elettro-statico dal suo inventore e costretta alla fuga per non essere messa in prigione.\nSebbene il suo amico Jon indag\u00f2 tutta la sua vita per scagionarla dalle accuse, l'innocenza di Miriam non fu mai provata e per questo venne considerata la \"pecora nera dei Possible\". Sar\u00e0 in seguito Kim a riabilitare l'antenata dimostrando che i veri ladri altri non erano che gli antenati di Shego e Drakken: Ms. Go e Bart Lipsky.\nIn originale \u00e8 doppiata da Christy Carlson Romano e in italiano da Valentina Mari.\nLa famiglia Stoppable.\nMr. Stoppable.\nMr. Stoppable \u00e8 l'innominato padre di Ron. Di professione fa l'attuario, e per questo \u00e8 sempre in giro per il mondo. Il signor Stoppable nonostante sembri una persona inoffensiva \u00e8 in realt\u00e0 un genio del calcolo delle variabili e a differenza del figlio \u00e8 un uomo pieno di risorse.\n\u00c8 dotato di grande saggezza, svolge le attivit\u00e0 di guardaboshi e vigile del fuoco volontario, ed \u00e8 perfettamente capace di farsi rispettare da chiunque; in un'occasione ha sconfitto Il Matemastolto e lo ha costretto alla resa semplicemente \"usando la matematica\", evento a seguito del quale Ron ha scritto un tema su di lui descrivendolo come un supereroe della vita reale. Tale scritto \u00e8 stato valutato con una \"A+\" dal preside Barkin, il quale ha inoltre commentato: \"Tuo padre \u00e8 un grande!\".\nLui e Ron hanno un ottimo rapporto sebbene si vedano raramente a causa del lavoro da esso svolto. Il padre di Ron lo appoggia sempre in qualunque impresa in cui si avventuri ed \u00e8 forse l'unico personaggio ad essere sempre fiero di lui.\nIn originale \u00e8 doppiato dal leggendario attore Elliott Gould, mentre in italiano da Giorgio Locuratolo fino alla seconda stagione, e da Gerolamo Alchieri dalla terza in poi.\nMrs. Stoppable.\nMrs. Stoppable \u00e8 l'innominata madre di Ron. Nonostante abitino insieme e si vedano pi\u00f9 di frequente rispetto che col padre, Ron e sua madre non sembrano particolarmente legati nonostante condividano dell'affetto reciproco.\nHa l'abitudine di riferire al figlio le decisioni che prende solo dopo averle prese ma, a discapito di ci\u00f2 essa sembra molto affezionata a Ron e Han.\nLa presenza del personaggio sulle scene \u00e8 estremamente scarsa.\nIn originale \u00e8 doppiata da Andrea Martin.\nHan Stoppable.\nHana \"Han\" Stoppable \u00e8 la sorella adottiva di Ron. \u00c8 una neonata giapponese adottata dalla famiglia Stoppable all'inizio della quarta stagione, Ron diviene subito molto protettivo verso di lei e vi condivide un forte rapporto d'affetto.\nA dispetto delle apparenze, Hana \u00e8 in realt\u00e0 dotata di un'inesauribile energia mistica interiore, che l'attraversa come una sorta di flusso e con cui \u00e8 in grado di sconfiggere anche entit\u00e0 mistiche come Yono.\nIl suo nome significa letteralmente \"uno\" in coreano (\ud558\ub098) e \"fiore\" in giapponese (\u82b1); inoltre \u00e8 un gioco di parole con l'aggettivo \"unstoppable\", letteralmente: \"inarrestabile\".\nIn originale \u00e8 doppiata da Grey DeLisle.\nShawn Stoppable.\nShawn Stoppable \u00e8 un cugino di Ron. Ha sette anni e un carattere da vero teppista; \u00e8 solito fare scherzi terribili al cugino, forte della personalit\u00e0 remissiva di questi. Inoltre ha una lucertola domestica che ha tentato pi\u00f9 volte di mangiare Rufus.\nA seguito dell'inizio della relazione tra Kim e Ron, la ragazza incoragger\u00e0 quest'ultimo ad essere pi\u00f9 autoritario col cugino; strategia che riscuoter\u00e0 successo.\nIn originale \u00e8 doppiato da Tara Strong.\nReuben Stoppable.\nReuben Stoppable \u00e8 un cugino di Ron. Appare unicamente durante il suo matrimonio con una donna il cui cognome \u00e8 Starter. Essendo il matrimonio \"Stoppable-Starter\" viene fatto intendere che sia uno Stoppable, inoltre \u00e8 probabilmente il fratello maggiore di Shawn.\nJon Stoppable.\nJohnathan \"Jon\" Stoppable \u00e8 un antenato di Ron. Ai tempi dei padri fondatori, Jon era un detective e un grande amico di Mim Possible, e, dopo che questa venne accusata di furto e costretta alla latitanza, egli tent\u00f2 per tutta la sua vita di scagionarla ma, essendo dotato di un acume simile a quello del discendente, fall\u00ec miseramente nell'impresa.\nJon fu uno dei primi sostenitori dei taco a Middleton quando questi non erano ancora un alimento conosciuto; oltretutto \u00e8 una presenza abbastanza ricorrente nei sogni e nelle allucinazioni del discendente.\nIn originale \u00e8 doppiato da Will Friedle, mentre in italiano da Marco Vivio.\nLa famiglia Load.\nLontaine Load.\nLontaine Load \u00e8 il padre di Wade. Nominato ma mai comparso sugli schermi, svolge un imprecisato lavoro che lo costringe a viaggiare di continuo; ragione per la quale non \u00e8 mai a casa ma trova sempre il modo di farsi perdonare le lunghe assenze dalla famiglia.\nLo stesso nome del personaggio \u00e8 un riferimento alla sua lontananza.\nMrs. Load.\nMrs. Load \u00e8 l'innominata madre di Wade. Ha praticamente cresciuto il figlio da sola a causa del lavoro di Lontaine; spesso sembra infastidita dalle mancate presenze del marito, ma esso trova sempre il modo di farsi perdonare.\nIl suo nome non \u00e8 mai stato rivelato nonostante le costanti apparizioni.\nIn originale \u00e8 doppiata da Roz Ryan.\nWayne Load.\nWayne Load \u00e8 il prozio di Wade. Ai tempi dei padri fondatori, Wayne era un giovane fotografo e, quando Mim venne accusata di aver rubato un illuminatore elettro-statico dal suo inventore e costretta alla latitanza, egli era presente in qualit\u00e0 di testimone oculare.\nEssendo ancora vivo in data di svolgimento della serie, a 110 anni d'et\u00e0, egli sar\u00e0 interrogato da Kim nel corso delle sue indagini sull'evento, e la sua deposizione sar\u00e0 di grande aiuto alla ragazza per riabilitare il nome dell'antenata.\nIn originale \u00e8 doppiato da Tahj Mowry e in italiano da Daniele Raffaeli.\nLa famiglia Lipsky.\nMrs. Lipsky.\nMrs. Lipsky \u00e8 l'innominata madre di Drakken. Donna iperprotettiva che pare aver cresciuto il figlio da sola, nel momento in cui questi inizia la sua attivit\u00e0 criminale la convincer\u00e0 di essere il presentatore di una rubrica di consigli radiofonici; preferendo che rimanga all'oscuro delle sue reali attivit\u00e0 fino al giorno in cui dovesse riuscire a conquistare il mondo.\nMadre e figlio condividono un sincero rapporto d'affetto ed essa gli si rivolge chiamandolo \"Drubino\" (\"Drewbie\"); nonostante ci\u00f2 la donna ha anche un carattere tanto forte da riuscire a mettere i piedi in testa perfino a Shego e per questo spesso Drakken ne ha quasi paura.\nIn originale \u00e8 doppiata da Estelle Harris e in italiano da Graziella Polesinanti.\nBart Lipsky.\nBartholomew \"Bart\" Lipsky \u00e8 un antenato di Drakken. Egli, assieme alla sua assistente, la mercenaria Ms. Go, antenata di Shego, sottrasse un luminatore elettro-statico dal suo inventore ma venne colto in flagrante da Mim Possible, antenata di Kim, fatto che lo costrinse alla fuga ed allo smarrimento dell'oggetto.\nN\u00e9 l'uomo, n\u00e9 la sua assistente, ad ogni modo, vennero mai accusati del furto, dal momento che la colpa ricadde su Mim; la quale fu costretta alla latitanza per il resto della sua vita.\nIn originale \u00e8 doppiato da John DiMaggio e in italiano da Ambrogio Colombo.\nLa famiglia Rockwaller.\nMrs. Rockwaller.\nMrs. Rockwaller \u00e8 l'innominata madre di Bonnie. Opposto caratteriale di tutte le sue figlie, essa si presenta come una donna entusiasta, gioviale ed amichevole; seppur involontariamente, la donna \u00e8 fonte continua di imbarazzo per la figlia, che tende a trattare come fosse ancora una bambina e che chiama affettuosamente \"Bon-Bon\".\nDi suo marito non si sa nulla, ma viene fatto intendere che sia divorziato dal lei o defunto, ad ogni modo non presente nel nucleo familiare.\nIn originale \u00e8 doppiata da Jo Anne Worley.\nConnie &amp; Lonnie Rockwaller.\nConstance \"Connie\" Rockwaller e Lorraine \"Lonnie\" Rockwaller sono le sorelle maggiori di Bonnie. Rispettivamente la primogenita e la secondogenita, esse maltrattano la sorella minore e la umiliano ogni giorno distruggendola psicologicamente. Della loro famiglia amano dire che: \u00abConnie ha il cervello, Lonnie il fascino e Bonnie il resto\u00bb.\nIn accordo con quanto affermato dalla sorella minore inoltre, pare che sia Connie che Lonnie si siano sempre aggiudicate tutte le competizioni, scolastiche e non, cui abbiano preso parte.\nIn originale sono doppiate entrambe da Kirsten Storm."}
{"id": "3543200", "revid": "148107", "url": "https://it.wikipedia.org/wiki?curid=3543200", "title": "Interazione ione-solvente", "text": "Le interazioni ione-solvente sono le interazioni di tipo intermolecolare che intervengono tra un soluto ionico e un solvente (polare o apolare).\nUn esempio di tali interazioni sono quelle che avvengono tra gli ioni di cloruro di sodio &lt;chem&gt;(NaCl)&lt;/chem&gt; e le molecole di acqua &lt;chem&gt;(H2O)&lt;/chem&gt; allorch\u00e9 un granello di sale viene disciolto in un bicchiere d'acqua.\nDurante il fenomeno di solvatazione, oltre alle interazioni ione-solvente intervengono anche interazioni ione-ione. Nel caso in cui la soluzione sia molto diluita (cio\u00e8 nel caso in cui sia verificata la condizione di diluizione infinita), \u00e8 possibile calcolare l'interazione ione-solvente a partire dalla differenza di energia libera di Gibbs formula_1 tra il caso in cui non vi siano interazioni tra ione e solvente e il caso in cui intervengono tali interazioni. In particolare, il caso in cui tra ione e solvente non intervengono interazioni pu\u00f2 essere rappresentato dallo ione e il solvente separati dal vuoto (ad una distanza infinita).\nModello di Born.\nNel modello di Born, formulato nel 1920 da Max Born, lo ione viene pensato come una sfera rigida carica, mentre il solvente viene pensato come un mezzo continuo dotato di una costante dielettrica formula_2. Si ipotizza inoltre che le interazioni tra ione e soluto siano esclusivamente di natura elettrostatica.\nPer il calcolo dell'interazione ione-solvente formula_1, si fa riferimento a tale sequenza:\nIl lavoro di attraversamento dell'interfaccia viene assunto dal modello di Born pari a zero, per cui il formula_4 calcolato tra lo stato iniziale e lo stato finale \u00e8 pari alla somma del lavoro di scarica dello ione nel vuoto e il lavoro di carica dello ione all'interno del solvente.\nIl lavoro di scarica di un singolo ione nel vuoto \u00e8 pari a:\nin cui:\nIl lavoro di carica di un singolo ione all'interno del solvente \u00e8 pari a:\nin cui formula_11 \u00e8 la costante dielettrica del solvente.\nL'energia libera di interazione ione-solvente per una mole di ioni secondo il modello di Born \u00e8 quindi pari a:\nessendo formula_13 la costante di Avogadro (cio\u00e8 il numero di ioni che costituiscono una mole di ioni).\nSommando all'energia libera di Gibbs il contributo entropico si ottiene l'entalpia di interazione ione-solvente secondo il modello di Born (che corrisponde al calore scambiato con l'ambiente mantenendo la pressione costante):\nin cui formula_15 \u00e8 la temperatura.\nModello ione-dipolo.\nIl modello ione-dipolo fu concettualizzato nel 1933 da Bernal e Fowler. In tale modello viene tenuto conto della sfera di solvatazione primaria, costituita dalle molecole di solvente in stretto contatto con lo ione. Tale modello si applica quindi ai solventi polari, le cui molecole possono essere considerate dei dipoli.\nPer il calcolo dell'interazione ione-solvente formula_1, si fa riferimento a tale sequenza:\nL'entalpia di interazione ione-solvente calcolata dal modello ione-dipolo \u00e8 pari a:\nin cui:\nModello ione-quadrupolo.\nIl modello ione-quadrupolo \u00e8 stato sviluppato per tenere conto del fatto che la molecola di acqua si comporta come un quadrupolo, costituito da un atomo centrale di ossigeno, due atomi di idrogeno (caricati positivamente) e due lone pair (caricati negativamente).\nL'entalpia di interazione ione-solvente calcolata dal modello ione-quadrupolo per l'acqua con numero di solvatazione 4 \u00e8 pari a:\nin cui formula_33 \u00e8 il momento di quadrupolo elettrico e formula_30 \u00e8 pari a 20 per ioni positivi e 30 per ioni negativi."}
{"id": "3543202", "revid": "375960", "url": "https://it.wikipedia.org/wiki?curid=3543202", "title": "Ascia-daga", "text": ""}
{"id": "3543204", "revid": "122757024", "url": "https://it.wikipedia.org/wiki?curid=3543204", "title": "Tara Browne", "text": " \nBiografia.\nBrowne era figlio di Lord Dominick Browne, membro della Camera dei Lord sin dal 1927, e di Oonagh Guinness, erede della fortuna dei Guinness, la celebre casata di produttori di birra. Uno dei suoi fratelli maggiori \u00e8 Garech Browne, di Luggala, Contea di Wicklow, Irlanda, entusiasta sostenitore della musica celtica e membro fondatore del gruppo The Chieftains.\nDopo aver frequentato Eton, a diciotto anni Browne spos\u00f2 Noreen McSherry, figlia di un possidente irlandese, da cui ebbe due figli, Dorian e Julian. Dopo la separazione dalla moglie, inizi\u00f2 una relazione sentimentale con la modella Suki Potier. Assiduo frequentatore dei club in voga nella Londra di quel periodo, ebbe modo di allacciare molte amicizie, in particolare con Paul McCartney e Brian Jones dei Rolling Stones, diventando una delle personalit\u00e0 di spicco della Swinging London degli anni sessanta. Fu lui che verso la fine del 1966 inizi\u00f2 all'LSD McCartney il quale assieme a Browne fece il suo primo viaggio in acido. E l'anno precedente, una sera, i due procedevano in motorino per le strade di Liverpool quando il veicolo urt\u00f2 contro un sasso e cadendo il Beatle si scheggi\u00f2 un incisivo e si procur\u00f2 una ferita al labbro, lesione che dovette essere suturata. Per nascondere i segni della cicatrice, il musicista si lasci\u00f2 crescere i baffi che secondo alcuni celerebbero invece le prove di un intervento al viso del presunto sosia per riprodurre esattamente i connotati di McCartney.\nPer festeggiare il proprio ventunesimo compleanno nella casa di famiglia nella contea irlandese di Wicklow, invit\u00f2 i Lovin' Spoonful pagando loro il viaggio aereo dagli Stati Uniti, e nell'occasione radun\u00f2 fra gli altri Mike McCartney (fratello di Paul), Brian Jones, Mick Jagger e il miliardario John Paul Getty.\nIl 18 dicembre 1966, Browne era alla guida della sua Lotus Elan insieme a Suki Potier e, di ritorno dalla casa di amici in Earl's Court, stava attraversando South Kensington ad alta velocit\u00e0. Non \u00e8 ben chiaro se fosse sotto l'effetto di droghe o alcol. Mentre percorreva Redcliffe Gardens, una Volkswagen usc\u00ec da una via laterale tagliandogli la strada. Browne ebbe la prontezza di sterzare per evitare l'impatto, ma cos\u00ec facendo tampon\u00f2 un furgone in sosta, schiantandosi dalla parte del guidatore; a causa delle fratture al cranio che gli procurarono gravi lesioni cerebrali mor\u00ec mentre lo trasportavano in ospedale. La Potier, che riport\u00f2 invece solo ferite lievi, dichiar\u00f2 che Browne aveva sterzato bruscamente per cercare di assorbire l'impatto dal suo lato di guida, salvandole la vita.\n\"A Day in the Life\".\nIl 17 gennaio 1967, John Lennon stava componendo una canzone al pianoforte quando gli capit\u00f2 di leggere un articolo presente sul quotidiano londinese \"Daily Mail\". L'articolo riportava il risultato dell'autopsia diramato dal medico legale circa il decesso di Browne. Lennon elabor\u00f2 la notizia per il brano \"A Day in the Life\", che sarebbe in seguito stato pubblicato sull'album \"Sgt. Pepper's Lonely Hearts Club Band\". La seconda strofa della canzone recita cos\u00ec:\nLa storia della morte di un uomo in un incidente d'auto che si celava dietro i versi di Lennon, venne successivamente presa in prestito dai sostenitori di una della pi\u00f9 famose leggende metropolitane della storia del rock: la presunta morte di Paul McCartney. Nel 1969, sparsasi la notizia del fiorire delle prime luttuose ipotesi, i fan di tutto il mondo cominciarono a indagare testi, copertine e dischi (suonandoli al contrario) per trovare indizi che confermassero questa bizzarra teoria."}
{"id": "3543205", "revid": "290948", "url": "https://it.wikipedia.org/wiki?curid=3543205", "title": "Modello di Born", "text": ""}
{"id": "3543207", "revid": "290948", "url": "https://it.wikipedia.org/wiki?curid=3543207", "title": "Interazione ione-dipolo", "text": ""}
{"id": "3543208", "revid": "404449", "url": "https://it.wikipedia.org/wiki?curid=3543208", "title": "Fonseca (famiglia)", "text": "I Fonseca (talvolta anche Fonsecca) furono una famiglia aristocratica patrizia veneziana, annoverata fra le cosiddette \"Case fatte per soldo\".\nStoria.\nCome testimonia il loro cognome tipicamente iberico, i Fonseca traevano le proprie origini dal regno di Spagna. Trasferitisi a Venezia, vi praticarono con grandi profitti il commercio dello zucchero e della lana.\nAlcune fonti adombrano l'ipotesi che questo casato fosse di antica stirpe israelitica, forse discendente da una di quelle tante famiglie ebree costrette a lasciare la Spagna nel 1492, su ordine dei monarchi Ferdinando II d'Aragona e Isabella I di Castiglia. Questa voce doveva gi\u00e0 essere piuttosto diffusa nella Venezia del secolo XVII se, in occasione della richiesta d'aggregazione al corpo patrizio veneziano inoltrata alle autorit\u00e0 venete da parte di questa famiglia, essa caus\u00f2 loro \u00abqualche difficolt\u00e0 incontrata a causa del sinistro concetto della falsa credenza\u00bb. Vere o false che fossero queste ipotesi, Agostino e Antonio di Giovanni Fonseca, i due fratelli che fecero richiesta d'ingresso al Maggior Consiglio, pare \u00abdimorassero fuori di ghetto, et in apparenza vivessero da Cristiani\u00bb.\nL'aggregazione al patriziato avvenne, quindi, nel 1664, a seguito del versamento dei centomila ducati previsti dalla legge all'erario della Repubblica, allora impegnata nella guerra di Candia contro i Turchi. Le votazioni di ratifica si svolsero il 24 gennaio di quell'anno e si conclusero favorevolmente tanto in Senato (152 s\u00ec, 62 no, 8 astenuti) quanto in Maggior Consiglio (585 s\u00ec, 365 no, 33 astenuti).\nLa famiglia si estinse nel 1713 con la morte di Giovanni Antonio di Antonio di Giovanni Fonseca. Eredi furono le figlie di Agostino, fratello di Antonio, andate in sposa l'una ad Alessandro di Antonio Basadonna nel 1673, l'altra ad Anibale di Giuseppe Zolio nel 1697. Essendo queste due donne premorte al cugino Giovanni Antonio, l'eredit\u00e0 pass\u00f2 di fatto alle famiglie dei loro rispettivi mariti."}
{"id": "3543209", "revid": "290948", "url": "https://it.wikipedia.org/wiki?curid=3543209", "title": "Interazione ione-quadrupolo", "text": ""}
{"id": "3543212", "revid": "287204", "url": "https://it.wikipedia.org/wiki?curid=3543212", "title": "Football Club Weissenb\u00fchl Bern", "text": "Il Football Club Weissenb\u00fchl Bern \u00e8 stata una societ\u00e0 calcistica svizzera, con sede a Berna, capitale del Canton Berna e della nazione Svizzera.\nStoria.\nPartecip\u00f2 alla Serie A 1904-1905, il massimo campionato svizzero dell'epoca. Quella fu l'unica partecipazione del club in massima serie, terminata all'ultimo posto del Girone Centro con zero punti, a causa delle otto sconfitte consecutive subite.\nSuccessivamente, nel 1913, raggiunse la finale dell'Anglo Cup, antenata dell'attuale Coppa Svizzera, perdendo per 5-0 contro il .\nIn seguito la societ\u00e0 spar\u00ec dalle competizioni agonistiche."}
{"id": "3543214", "revid": "375960", "url": "https://it.wikipedia.org/wiki?curid=3543214", "title": "XI sec. a.C.", "text": ""}
{"id": "3543215", "revid": "167951", "url": "https://it.wikipedia.org/wiki?curid=3543215", "title": "Herman Kosterlitz", "text": ""}
{"id": "3543217", "revid": "375960", "url": "https://it.wikipedia.org/wiki?curid=3543217", "title": "XVI sec. a.C.", "text": ""}
{"id": "3543226", "revid": "293377", "url": "https://it.wikipedia.org/wiki?curid=3543226", "title": "FC Weissenb\u00fchl Bern", "text": ""}
{"id": "3543228", "revid": "1543377", "url": "https://it.wikipedia.org/wiki?curid=3543228", "title": "Negozio a tempo", "text": "Il negozio a tempo, o negozio temporaneo (\"pop-up store\", \"pop-up retail\" o \"temporary store\" in americano, \"pop-up shop\" in inglese britannico), \u00e8 un punto vendita di concezione relativamente recente, che importa in Italia una tendenza nata negli Stati Uniti e nel Regno Unito. \nDescrizione.\nIl negozio a tempo \u00e8 appunto un esercizio temporaneo, la cui durata pu\u00f2 variare da pochi giorni a poco pi\u00f9 di un mese. Bench\u00e9 piccoli e transitori, questi negozi sono spesso in grado di attirare l'attenzione dei consumatori. Essi compaiono in zone particolarmente in vista della citt\u00e0, proponendo le ultime novit\u00e0 e chiudendo improvvisamente, senza preavviso: l'obiettivo \u00e8 quello di creare un evento effimero che si leghi a un messaggio duraturo nel tempo, specialmente nelle politiche di marketing delle grandi marche.\nL'innovativit\u00e0 del concetto di negozio a tempo e della sua organizzazione modifica notevolmente i canoni abituali della vendita al dettaglio. La stessa merce venduta nei negozi temporanei, specie nel campo dell'abbigliamento e della moda in generale, \u00e8 prodotta in edizione limitata, e la fornitura diretta delle imprese al dettagliante consente di praticare prezzi inferiori a quelli medi dei negozi tradizionali equivalenti.\nL'estrema volatilit\u00e0 connessa alla gestione dell'attivit\u00e0 e ai prodotti \u00e8 soggetta a non poche critiche: alcuni psicologi ritengono che le tecniche adottate per richiamare l'attenzione, per esempio il conto alla rovescia alla chiusura del negozio, provochino una sorta di \"ansia da evento\", a sua volta responsabile di un acquisto compulsivo e cieco. Per di pi\u00f9 questo avverrebbe in assenza di reali sconti, quando non in presenza di prezzi appositamente rialzati.\nD'altra parte il negozio temporaneo viene anche segnalato come tentativo di risposta alla crisi economica attuale, in quanto soluzione che consente, almeno parzialmente, un abbattimento di costi fissi quali i canoni di affitto degli immobili."}
{"id": "3543229", "revid": "767487", "url": "https://it.wikipedia.org/wiki?curid=3543229", "title": "La ragazza d'acciaio", "text": "La ragazza d'acciaio (\"The Iron Girl\") \u00e8 un film del 1994, diretto da Fabrizio De Angelis."}
{"id": "3543234", "revid": "585241", "url": "https://it.wikipedia.org/wiki?curid=3543234", "title": "Amaretto di Saronno", "text": ""}
{"id": "3543235", "revid": "212348", "url": "https://it.wikipedia.org/wiki?curid=3543235", "title": "Omicidio Matteotti", "text": ""}
{"id": "3543238", "revid": "810736", "url": "https://it.wikipedia.org/wiki?curid=3543238", "title": "L'Avvocato (romanzo)", "text": "L'Avvocato \u00e8 un libro scritto dal giornalista lombardo Giuseppe Turani che usc\u00ec nella sua prima edizione nel 1986.\nTrama.\nIl romanzo narra la storia dell'imprenditore italiano Gianni Agnelli, dalla bella giovent\u00f9 fino all'ascesa a massimo dirigente dell'azienda fondata dal nonno Giovanni, la FIAT.\nIn particolare l'opera \u00e8 incentrata sui 20 anni che vanno dal 1966, cio\u00e8 l'anno in cui Gianni divenne presidente dell'azienda succedendo a Vittorio Valletta, fino al 1985, anno in cui la Fiat esce da una profonda crisi, forse la peggiore della sua storia.\nVendite.\nTra i titoli di maggior successo della collana \u00abManagement\u00bb di Sperling &amp; Kupfer, durante il suo primo anno di uscita vengono vendute pi\u00f9 di 60.000 copie."}
{"id": "3543239", "revid": "120368304", "url": "https://it.wikipedia.org/wiki?curid=3543239", "title": "Carlo Picone", "text": "Biografia.\nEntr\u00f2 in Rai nel 1973, lavorando prima al Giornale Radio e poi in televisione.\n\u00c8 stato uno dei volti storici del Tg2 che ha condotto fin dal 1984; nel 1992 comparve nel film \"Parenti serpenti\" di Mario Monicelli, interpretando se stesso mentre conduceva il Tg2.\nMor\u00ec all'alba del 13 giugno 2003, a 58 anni, a causa di un infarto, quando faceva ancora parte della redazione del Tg2."}
{"id": "3543240", "revid": "599013", "url": "https://it.wikipedia.org/wiki?curid=3543240", "title": "Alan Le May", "text": "Ha firmato alcuni lavori sotto i nomi di Alan LeMay e Alan Lemay.\nViene ricordato soprattutto per i romanzi \"The Seachers\" (1954) e \"Unforgiven\" (1957), da cui vennero tratti i film \"Sentieri selvaggi\" e \"Gli inesorabili\".\nBiografia.\nNacque da John e Maude Brown Le May. Suo padre era un insegnante di scuola pubblica: nel 1910, quando Alan divent\u00f2 adolescente, la famiglia si trasfer\u00ec nella citt\u00e0 di Aurora. Alan studi\u00f2 alla \"Stetson University\" di Deland, in Florida e successivamente presso l'universit\u00e0 di Chicago dove si laure\u00f2 in filosofia nel 1922. Allo scoppio della grande guerra si arruol\u00f2 nell'esercito."}
{"id": "3543254", "revid": "1745361", "url": "https://it.wikipedia.org/wiki?curid=3543254", "title": "Dalmata", "text": ""}
{"id": "3543257", "revid": "287204", "url": "https://it.wikipedia.org/wiki?curid=3543257", "title": "Locati", "text": ""}
{"id": "3543271", "revid": "1745361", "url": "https://it.wikipedia.org/wiki?curid=3543271", "title": "Dalmazia (disambigua)", "text": ""}
{"id": "3543274", "revid": "253269", "url": "https://it.wikipedia.org/wiki?curid=3543274", "title": "Felipe de Alba", "text": "Biografia.\nFu attore in diversi film a cavallo tra gli anni '40 e '50, tra cui \"Malafemmina\" (1946) di Fernando de Fuentes e \"Le avventure di Robinson Crusoe\" (1954) di Luis Bu\u00f1uel. Si dedic\u00f2 poi all'attivit\u00e0 forense.\nFu l'ottavo marito di Zsa Zsa G\u00e1bor, che spos\u00f2 a bordo di una nave nell'aprile del 1982. Il matrimonio fu annullato il giorno successivo perch\u00e9 la Gabor era ancora formalmente sposata con il settimo marito, Michael O'Hara. La Gabor spieg\u00f2 la mancata celebrazione di un secondo matrimonio con de Alba sostenendo che il fatto che lui fosse un playboy l'aveva presto annoiata.."}
{"id": "3543278", "revid": "61051", "url": "https://it.wikipedia.org/wiki?curid=3543278", "title": "Manchester City Football Club 1974-1975", "text": "La pagina raccoglie i dati relativi alla stagione 1974-1975 del Manchester City.\nMaglia e sponsor.\nPer la divisa delle gare interne della stagione 1974-1975 furono reintrodotti i calzettoni di colore azzurro."}
{"id": "3543282", "revid": "1494169", "url": "https://it.wikipedia.org/wiki?curid=3543282", "title": "Bozsik", "text": ""}
{"id": "3543285", "revid": "1003787", "url": "https://it.wikipedia.org/wiki?curid=3543285", "title": "Guido Van Calster", "text": "Specialista delle classiche, professionista dal 1978 al 1988, sconta la vittoria di due tappe e della classifica a punti alla Vuelta a Espa\u00f1a.\nCarriera.\nVan Calster pass\u00f2 professionista nel 1978 nelle file della belga C &amp; A, la formazione di Eddy Merckx; l'anno precedente si era messo in luce da dilettante arrivando ottavo nel campionato mondiale di categoria e vincendo quattro tappe al Tour de l'Avenir. Nello stesso 1978 ottenne subito diversi piazzamenti, tra i quali un terzo posto nella Parigi-Tours, e vinse una tappa al Tour M\u00e9diterran\u00e9en. L'anno successivo ottenne piazzamenti nelle corse della \"Campagna del Nord\", prima in quelle di preparazione, poi un terzo posto alla Tre Giorni di La Panne e un nono al Giro delle Fiandre.\nNel 1980 vinse una tappa al Crit\u00e9rium du Dauphin\u00e9 Lib\u00e9r\u00e9 e fu ottavo alla Liegi-Bastogne-Liegi, decimo alla Het Volk, e quarto nella Freccia Vallone. Nel 1981 si mise quindi in evidenza nella prima parte della stagione, ottenendo piazzamenti in molte corse importanti di primavera: sesto alla Milano-Sanremo, quarto alla Parigi-Roubaix, terzo alla Freccia Vallone e secondo alla Freccia del Brabante; vinse anche due corse, rispettivamente una tappa al Giro del Belgio e una alla Vuelta al Pa\u00eds Vasco.\nNel 1982 fu quarto nel campionato belga e al Tour de Suisse vinse due tappe consecutive e concluse la prova sul terzo gradino del podio. L'anno dopo vinse solo un criterium, ma fu decimo alla Liegi-Bastogne-Liegi e terzo nel Grand Prix Pino Cerami. Si riscatt\u00f2 nel 1984, vincendo due tappe alla Vuelta a Espa\u00f1a; fu inoltre ottavo alla Freccia Vallone ed ottenne piazzamenti tra i primi dieci in classiche italiane quali Giro del Piemonte, Giro di Campania, Trofeo Matteotti, Milano-Vignola. Nel 1985 fu secondo nel Trofeo Pantalica e sesto alla Liegi-Bastogne-Liegi. Ottenne il suo ultimo risultato importante nel 1987 vincendo la quarta tappa alla Vuelta a Arag\u00f3n prima del ritiro nel 1988.\nDa direttore sportivo trascorse nove stagioni alla TVM."}
{"id": "3543287", "revid": "119677834", "url": "https://it.wikipedia.org/wiki?curid=3543287", "title": "Geologia dell'Etiopia", "text": "Il territorio dell'Etiopia si trova a cavallo tra il margine orientale della Placca africana e la Placca somala, che da questa si sta separando; \u00e8 caratterizzato dalla presenza di un rift continentale in espansione, il sistema di rift dell'Africa orientale, ramo meridionale della Rift Valley, che si raccorda con una dorsale oceanica, la dorsale di Aden, e con il sistema di rift del Mar Rosso, anch'essi facenti parte della Rift Valley, in una tripla giunzione del tipo dorsale-dorsale-dorsale, la tripla giunzione di Afar, in corrispondenza della quale si \u00e8 venuta a creare una depressione chiamata Triangolo di Afar, presso il confine con Gibuti ed Eritrea.\n\u00c8 quindi una zona particolarmente importante per gli studi geologici in quanto \u00e8 uno dei due luoghi sulla Terra dove una dorsale medio-oceanica pu\u00f2 essere studiata sulla terraferma.\nLa parte occidentale del paese \u00e8 caratterizzata dalla presenza di rocce archeane (Scudo Arabo-Nubiano), e da formazioni collegate al magmatismo cenozoico (Trappi dell'Acrocoro Etiopico).\nLa parte orientale (regioni di Ogaden e Sidamo) presenta invece bacini sedimentari mesozoici (cenozoici a est del fiume Fafan)\nGran parte del territorio etiopico \u00e8 ancora geologicamente instabile, come testimoniato dalla presenza di ben 67 apparati vulcanici, di cui 6 hanno eruttato nell'ultimo secolo. Il pi\u00f9 noto \u00e8 la Erta Ale, che \u00e8 stato costantemente in eruzione dal 1967 e ospita un lago di lava nel suo cratere. Quasi tutti i vulcani si trovano lungo la faglia che separa la placca somala e la placca africana.\nPer quanto riguarda la sismicit\u00e0 invece nessun terremoto importante \u00e8 stato registrato nel settore a partire dal XX secolo.\nLa morfologia del paese \u00e8 dominata dall'Acrocoro Etiopico, geneticamente collegato agli altopiani dell'Africa orientale, che si \u00e8 innalzato durante la formazione della Great Rift Valley. Questa attivit\u00e0 geologica \u00e8 stata accompagnata nel tempo da un'intensa attivit\u00e0 vulcanica, che si riflette nella variet\u00e0 dei litotipi presenti: infatti il sottosuolo etiope oltre che da rocce metamorfiche e sedimentarie, \u00e8 composto da grandi quantit\u00e0 di prodotti vulcanici.\nLitostratigrafia.\nLa massa principale dell'altopiano \u00e8 formata dagli gneiss del \"Complesso inferiore\", originatesi forse nell'Archeano, esposti al fondo delle valli del Tigr\u00e9 e nella Valle del Nilo Azzurro.\nTra le rocce formatesi nel Rifeano (Ectasiano-Steniano) si ricordano le vulcaniti del \"Gruppo di Tsaliet\"; i sedimenti blandamente metamorfosati del \"Gruppo di Tambien\", soprattutto micascisti con foliazione a direzione N-S, e secondariamente gneiss, ardesie, scisti a orneblenda; i granitoidi sin-tettonici e post-tettonici associati all'orogenesi Panafricana (Tigr\u00e9).\nIl Paleozoico \u00e8 scarsamente rappresentato, mentre il Mesozoico, oltre ad essere visibile nelle zone pi\u00f9 erose degli altopiani centrali, forma il potente \"Bacino dell'Ogaden\" nella parte orientale del paese.\nDel Triassico sono le \"Arenarie di Adigrat\" (Altipiani centrali, tra Addis Abeba e Debre Makos), arenarie bianche e brune non fossilifere di spessore massimo di 300\u00a0m; potrebbero essere relazionati alla formazione del Karroo del Sud Africa. Nei pressi di Chelga e Adrigat sono accompagnate da lenti carboniose relazionabili agli strati carboniosi della stessa et\u00e0 in India .\nNel Giurassico si depositano i \"Calcari di Antalo\" (Mekele), a giacitura generalmente sub-orizzontale, sono composti da ooliti e comprendono fossili di Hemicidaris, Pholadomya, Ceromya, Trigonia e Alaria; abbiamo analoghe formazioni di mare poco profondo (\"Serie di Gabredare\" in Sidamo e \"Formazione di Dibigia e Ganale Doria\" in Ogaden)\nNel Cretacico si deposita la \"Serie di Gumburro\" in Ogaden.\nCirca 40 milioni di anni fa, nell'Eocene, con la formazione di faglie nel basamento e nelle coperture sedimentarie, inizia una fase di estensione accompagnata da un intenso magmatismo effusivo di tipo basaltico. In particolare tra Paleogene e Neogene, in tutto l'altopiano centrale l'emissione di grandi quantit\u00e0 di magmi basaltici alcalini e di tufi, forma la \"Serie dei Trappi\", suddivisa in:\nIn concomitanza a questi eventi, nel bacino dell'Ogaden tra Paleogene ed Eocene si depositano sedimenti continentali e marini (\"Arenarie di Jessoma\", calcari organogeni della \"Serie di Auradu\", depositi di sabkha della \"Serie di Taleh\", \"Serie di Harar (o Karkar)\" con sedimenti passanti da calcari ad argille)\nI fenomeni magmatici continuano tra Miocene e Pleistocene, sia con prodotti basici (\"Gruppo di Afar\", soprattutto basalti in Dancalia; la \"Serie di Aden\", basalti e ceneri vulcaniche, affiorante in Eritrea ad ovest di Massaua e presso la Baia di Zula.), sia con prodotti acidi (\"Gruppo di Magdala\", a giacitura orizzontale, in gran parte trachiti intercalate con arenarie e scisti non fossiliferi; forma una caratteristica serie di creste terrazzate nella Rift Valley tra Addis Abeba, Arba Minch e Jima).\nNel Quaternario il magmatismo continua in Dancalia con emissioni di prodotti sia acidi (trachiti, rioliti e tufi riolitici), che basici (basalti alcalini e basalti picritici).\nIn concomitanza si ha la sedimentazione di: formazioni coralline (in Eritrea: Isole Dahlak, Baia di Anfile, Baia di Assab), depositi lacustri (lungo l'Omo, il Lago Abaya, il Lago Zwai, il Lago Tana), depositi lagunari e di sabkha (Dancalia settentrionale). depositi sabbiosi alluvionali ed eolici (Piana di Boli, Kinjara, Piane dei fiumi Akobo e Baro, Dancalia centro-meridionale)."}
{"id": "3543290", "revid": "1935652", "url": "https://it.wikipedia.org/wiki?curid=3543290", "title": "Mario Meini", "text": "Biografia.\nMario Meini \u00e8 nato il 17 novembre 1946 a Legoli (frazione di Peccioli), provincia di Pisa e diocesi di Volterra, in Toscana, poco dopo la nascita della Repubblica Italiana.\nFormazione e ministero sacerdotale.\nManifestata una precoce vocazione al sacerdozio, dopo gli studi primari ha compiuto quelli ginnasiali al Seminario minore di Volterra, iscrivendosi poi al Pontificio seminario regionale \"Pio XII\" di Siena per completare gli studi liceali e teologici.\n\u00c8 stato ordinato diacono il 4 luglio 1970 per imposizione delle mani di Marino Bergonzini, vescovo di Modigliana e vescovo coadiutore di Faenza. In seguito, ha ricevuto l'ordinazione sacerdotale il 27 giugno 1971, nella chiesa parrocchiale di San Rocco nella nativa Legoli, per imposizione delle mani del vescovo Roberto Carniello, amministratore apostolico di Volterra; si \u00e8 incardinato, ventiquattrenne, come presbitero della medesima diocesi.\nPoco dopo l'ordinazione si \u00e8 trasferito a Roma, come alunno del Pontificio seminario lombardo, conseguendo la licenza di specializzazione in teologia dogmatica presso la Pontificia Universit\u00e0 Gregoriana.\nIn seguito, dal 1973 \u00e8 stato per un triennio vicario cooperatore nella parrocchia di San Michele a Volterra, retta da mons. Angelo Santoni, vicario generale della diocesi, ricoprendo altres\u00ec l'incarico di professore di teologia dogmatica presso il Seminario regionale di Siena, dove egli stesso era stato studente, fino al 1984. Nel 1976 \u00e8 divenuto parroco della parrocchia di San Giusto a Volterra, divenendo anche direttore della Scuola di formazione teologica della diocesi nel 1980 e professore di teologia dogmatica presso lo Studio teologico fiorentino (oggi Facolt\u00e0 teologica dell'Italia centrale) nel 1985, tutti incarichi svolti fino alla promozione all'episcopato. Inoltre, dal 1977 al 1986 \u00e8 stato anche vicario economo della parrocchia di San Cipriano, mentre dal 1985 al 1990 vicario foraneo per la citt\u00e0 di Volterra.\nMinistero episcopale.\nIl 13 luglio 1996 papa Giovanni Paolo II lo ha nominato, quarantanovenne, vescovo di Pitigliano-Sovana-Orbetello; \u00e8 succeduto al sessantasettenne Giacomo Babini, contestualmente trasferito alla guida della diocesi di Grosseto. Ha ricevuto l'ordinazione episcopale il 7 settembre 1996, nella cattedrale di Santa Maria Assunta a Volterra, per imposizione delle mani di Vasco Giuseppe Bertelli, vescovo di Volterra, assistito dai co-consacranti Antonio Bagnoli, vescovo emerito di Fiesole, ed Ovidio Lari, vescovo emerito di Aosta. Ha preso possesso della diocesi durante una cerimonia svoltasi nella cattedrale dei Santi Pietro e Paolo a Pitigliano il 29 ottobre successivo. Come suo motto episcopale ha scelto \"Pax et lux\", che tradotto vuol dire \"Pace e luce\".\nIl 25 maggio 2002, al termine della visita pastorale, ha indetto il sinodo diocesano; il 22 marzo 2005 ha promulgato i documenti sinodali.\nIl 21 aprile 2007 si \u00e8 recato, assieme agli altri membri dell'episcopato toscano, in visita \"ad limina apostolorum\" in Vaticano, discutendo con il Pontefice della situazione e dei problemi relativi alla sua diocesi.\nIl 13 febbraio 2010 papa Benedetto XVI lo ha trasferito, sessantatreenne, a capo della diocesi di Fiesole; \u00e8 succeduto a Luciano Giovannetti, dimessosi per raggiunti limiti d'et\u00e0. Ha preso possesso della nuova sede durante una cerimonia svoltasi nella cattedrale di San Romolo a Fiesole il 18 aprile seguente.\nL'11 aprile 2013 si \u00e8 nuovamente recato in Vaticano per la visita \"ad limina\", assieme agli altri vescovi toscani, per incontrare il neoeletto papa Francesco.\nL'11 novembre 2014 \u00e8 stato eletto vicepresidente per l'Italia centrale della Conferenza Episcopale Italiana, succedendo al cardinale Gualtiero Bassetti, arcivescovo metropolita di Perugia-Citt\u00e0 della Pieve. Tra il novembre ed il dicembre 2020 ha ricoperto l'incarico di pro-presidente della CEI durante il ricovero per COVID-19 del cardinale presidente Bassetti. Inoltre, in seno alla stessa conferenza, \u00e8 membro della commissione per la liturgia.\nIn ambito della Conferenza episcopale toscana \u00e8 delegato per la pastorale della famiglia, giovani e vita, membro della Commissione mista vescovi-religiosi e della Commissione episcopale per la Facolt\u00e0 teologica.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3543291", "revid": "339392", "url": "https://it.wikipedia.org/wiki?curid=3543291", "title": "Nuova Avezzano Calcio", "text": ""}
{"id": "3543295", "revid": "41483101", "url": "https://it.wikipedia.org/wiki?curid=3543295", "title": "Temporary store", "text": ""}
{"id": "3543296", "revid": "1714743", "url": "https://it.wikipedia.org/wiki?curid=3543296", "title": "Violante d'Aragona (1310-1353)", "text": "Biografia.\nEra l'ultima figlia del re Giacomo II di Aragona e della terza consorte Bianca di Napoli, figlia del re Carlo II d'Angi\u00f2.\nLe notizie sull'infanta Violante sono scarse.\nIl primo matrimonio venne celebrato nel febbraio del 1329 con Filippo (1300-1330), despota di Romania e figlio di Filippo I d'Angi\u00f2. Quando suo marito venne assassinato il 17 maggio 1330, Violante fece ritorno in Catalogna.\nA Lerida nel 1339 vennero celebrate le sue seconde nozze con il nobile Lope de Luna, signore di Segorbe, appartenente ad una delle principali famiglie del Regno di Aragona.\nEntrambi i matrimoni rimasero senza figli."}
{"id": "3543298", "revid": "287204", "url": "https://it.wikipedia.org/wiki?curid=3543298", "title": "Romagnoli", "text": ""}
{"id": "3543299", "revid": "41483152", "url": "https://it.wikipedia.org/wiki?curid=3543299", "title": "Pop-up store", "text": ""}
{"id": "3543303", "revid": "41483213", "url": "https://it.wikipedia.org/wiki?curid=3543303", "title": "Pop-up shop", "text": ""}
{"id": "3543307", "revid": "287204", "url": "https://it.wikipedia.org/wiki?curid=3543307", "title": "Violante d'Aragona (disambigua)", "text": "Con il nome Violante d'Aragona sono conosciute le seguenti principesse:"}
{"id": "3543316", "revid": "89688", "url": "https://it.wikipedia.org/wiki?curid=3543316", "title": "Shinichi Kud\u014d", "text": ""}
{"id": "3543323", "revid": "1543377", "url": "https://it.wikipedia.org/wiki?curid=3543323", "title": "Hiroyo Matsumoto", "text": "Ha lavorato per la promotion di Mariko Yoshida: Ibuki. Il soprannome di \"Signora Distruttrice\" (\u7834\u58ca\u3059\u308b\u5973) le fu dato da Emi Sakura perch\u00e9 Hiroko ruppe un muro nell'arena di Ichigaya durante il suo match di debutto per la Ice Ribbon. Si \u00e8 diplomata alla Hiratsuka Konan High School nella prefettura di Kanagawa.\nCarriera.\nGiappone.\nDopo mesi di allenamento Hiroyo Matsumot ha avuto la sua prima esperienza sul quadrato dinanzi ad un pubblico live il 19 marzo 2006 quando tenne un match di pre-debutto di 5 minuti contro Mai Ichi all'evento Shin-Kiba 1st Ring. Ha fatto poi ufficialmente il suo debutto nel pro-wrestling il 16 luglio dello stesso anno lottando un match contro Hanako Kobayashi a Shinjuku Face, vincendo con un Body Slam a 6 minuti e 38 secondi.\nIl 5 maggio del 2007 ha fatto coppia con Shy Shibutani fronteggiando le veterane Mariko Yoshida e Miko Satomura. Lei stessa \u00e8 riuscita ad effettuare lo schienamento vincente dopo aver assestato il Backdrop Driver sulla sua mentore Mariko Yoshida. Il 7 ottobre dello stesso anno ha fatto coppia con un'altra wrestler dell'Ibuki, Tomoka Nakagawa, nel suo debutto nell'Ice Ribbon, ottenendo una vittoria su Aoi Kizuki e Miki Ishii.\nTra il 12 e il 27 gennaio e l'11 febbraio 2008 la Matsumoto ha partecipato e vinto il torneo singolo \u300cNEO STAGE08\u300d. Il 2 marzo Hiroyo ha sfidato Haruka Matsuo per l'NWA Pacific Women's/NEO Singles Championship ma \u00e8 stata sconfitta. Il 20 aprile, 23 maggio e 27 giugno ha partecipato al Jaja Uma Tournament organizzato dalla Sendai Girls' Pro Wrestling e lo ha vinto sconfiggendo nelle finali Ryo Mizunami. Il 1\u00ba luglio Hiroyo ha fatto coppia con il wrestler della DDT Zhao Yun Zilong in una sfida, senza successo, per gli Ice Ribbon International Ribbon Tag Team Championship. Il 13 luglio ha fatto coppia con Kyoko Inoue vincendo iil NEO Midsummer Tag Tournament. Il 12 ottobre nella OZ Academy Open League per determinare la prossima sfidante all'OZ Academy Openweight Title, Hiroyo ha sconfitto la veterana e mentore Aja Kong gettandola oltre la terza corda. Dopo il match \u00e8 stata accettata nella stable della Kong - \"Jungle Jack 21\" Il 1\u00ba novembre, allo show della Ice Ribbon a Senbonzakura Hall, Hiroyo ha avuto un singles match con Ayako Hamada mentre il 21 dicembre allo show Ibuki che si \u00e8 tenuto al Korakuen Hall, Hiroyo ha vinto il suo primo titolo in singolo sconfiggendo ARISA Nakajiwa per il JWP Junior Title/POP Title. 10 giorni dopo, il 31 dicembre 2008 Hiroyo ha sostenuto il suo 150\u00ba match nel pro wrestling in un Tag Team Match dove ha fatto coppia con Makoto contro Aoi Kuzuki e Riho (un quarto dei suoi 150 match ha avuto luogo nell'Ice Ribbon).\nIl 1\u00ba febbraio 2009, allo show Ibuki a Shi-Kiba 1st Ring, la Matsumoto ha lottato contro Sendai Sachiko per il suo JWP Junior Title/POP Title che \u00e8 riuscita a mantenere con successo. Il 5 febbraio, allo show della OZ Academy a Shinjuku Face, la Matsumoto ha fatto coppia con Aja Kong sconfiggendo Mayumi Ozaki e KAORU e vincendo gli OZ Academy Tag Titles, rendendo cos\u00ec Hiroyo una Triple-Crown Champion. L'8 febbraio, allo show JWP/NEO al Tokyo Cinema Club, la Matsumoto ha sconfitto Pinky Mayuka difendendo cos\u00ec con successo per la seconda volta il suo JWP Junior/POP Championship. Il 29 marzo Hiroyo ha vinto i NEO Tag Titles facendo coppia con Kyoko Inoue. Il 31 maggio, allo show Ibuki a Korakuen Hall, Hiroyo ha perso il suo JWP Junior/POP Championship contro una delle sue migliori amiche Misaki Ohata.\nIl 29 agosto dello stesso anno, allo show NEO in Osaka, Hiroyo e Kyoko Inoue hanno lottato contro Nanae Takahashi e Kana per i NEO Tag Titles. Hiroyo e Kyoko hanno mantenuto i titoli per un time limit draw. Il 10 ottobre hanno lottato un rematch contro Nanae Takahashi e Kana e hanno perso i NEO Tag Titles. Durante il match Hiroyo si \u00e8 anche infortunata il piede. Un mese dopo, l'8 novembre, nel suo match di ritorno dopo l'infortunio al piede, Hiroyo ha lottato contro Atsuko Emoto allo show Ibuki che si \u00e8 tenuto al Korakuen Hall.\nIl 4 gennaio 2010, allo show della Ice Ribbon, Hiroyo ha fatto coppia con Hamuko Hoshi lottando contro Nanae Takahashi e Mai Ichi per i titoli di coppa International Ribbon recentemente resi vacanti. Hiroyo e Hamuko riuscirono a vincere portando a casa anche i titoli di coppia. Appena il 20 febbraio la Matsumoto e la Hoshi hanno perso gli International Ribbon Tag Titles contro Nanae Takahashi e Kazumi Shimouma. Il 9 aprile Hiroyo ha partecipato al 2nd torneo Battlefield organizzato da Sendai Girls' Pro Wrestling, ma ha perso contro Ryo Mizunami nel primo round. Il 25 luglio Hiroyo ha provato il suo secondo assalto all'NWA Pacific Women's/NEO Singles Championship, questa volta tenuto da Yoshiko Tamura. Hiroyo ha perso il match ma ha costretto la Tamura ad usare la sua mossa finale pi\u00f9 micidiale per vincere il match - Mt. Cook.\nStati Uniti.\nIl 22 febbraio 2010 \u00e8 stato annunciato sullo SHIMMER Forum da Dave Prazak, il Founder della SHIMMER Women Athletes che Ayumi Kurihara, Hiroyo Matsumoto, Tomoka Nakagawa e Misaki Ohata avrebbero fatto il loro debutto per la federazione. Hiroyo Matsumoto ha fatto il suo debutto il 10 aprile del 2010 nel Volume 30 lottando e perdendo un match contro l'ex SHIMMER Champion Sara Del Rey. Il giorno dopo invece Hiroyo ha ottenuto la sua prima vittoria su suolo statunitense sconfiggendo con il suo Backdrop Driver LuFisto. Pi\u00f9 tardi quella sera, nel Volume 32, Hiroyo Matsumoto e Mercedes Martinez si sono sfidate in un match molto competitivo che ha visto nel finale trionfare Mercedes Martinez dopo il suo patentato Fisherman Buster.\nDopo aver dovuto saltare i Volumi 33-36 a causa di un intervento chirurgico Hiroyo Matsumoto ha fatto il suo ritorno in SHIMMER il 26 marzo dove nel Volume 37 ha fatto coppia con Misako Ohata come il Team 3S (Seven Star Sistes) sconfiggendo le Canadian NINJAS (Portia Perez e Nicole Matthews) vincendo gli Shimmer Tag Team Championship diventando cos\u00ec le terze campionesse della storia. Pi\u00f9 tardi, la stessa sera, hanno difeso con successo la cintura sconfiggendo il Team della Knight Dynasty (Britani Knight e Saraya Knight). Il giorno dopo, nel Volume 39, hanno nuovamente difeso la cintura sconfiggendo le Pretty Bitchin' (Nikki Roxx e Ariel). Nel Volume 40, dopo solo due difese con successo Hiroyo Matsumoto e Misaki Ohata hanno perso i titoli di coppia contro Daizee Haze e Tomoka Nakagawa.\nEntrance Music.\n\"Live Happy\" by C&amp;C Music Factory"}
{"id": "3543326", "revid": "41483527", "url": "https://it.wikipedia.org/wiki?curid=3543326", "title": "Pop up store", "text": ""}
{"id": "3543328", "revid": "287204", "url": "https://it.wikipedia.org/wiki?curid=3543328", "title": "Och Cup", "text": "La Och Cup era una competizione calcistica svizzera, disputata in due edizioni tra 1921 e 1922, ed assegnata definitivamente nel 1925.\nStoria.\nLa competizione succedette alla Anglo Cup, ed \u00e8 considerata una delle due antenate dell'attuale Coppa Svizzera.\nLa coppa venne istituita per volont\u00e0 della OCH, societ\u00e0 con sede a Ginevra.\nFu disputata in due sole edizioni: la prima nel 1921 fu conquistata dal Berna e fu contesa da sole tre squadre, mentre l'anno successivo vi parteciparono 48 compagini e venne vinta dal Concordia Basilea.\nNei due anni seguenti la \"Och Cup\" non fu disputata: venne assegnata definitivamente l'11 gennaio 1925 in un incontro che vide opporsi i due club che si erano aggiudicate le due edizioni giocate, Berna e Concordia Basilea. La partita termin\u00f2 per 2-0 a favore del club capitolino, che divenne il vincitore finale dell\"'Och Cup\"."}
{"id": "3543329", "revid": "41483549", "url": "https://it.wikipedia.org/wiki?curid=3543329", "title": "Pop up shop", "text": ""}
{"id": "3543350", "revid": "438446", "url": "https://it.wikipedia.org/wiki?curid=3543350", "title": "Fonsommes", "text": ""}
{"id": "3543352", "revid": "1714743", "url": "https://it.wikipedia.org/wiki?curid=3543352", "title": "Giovanni d'Aragona (1330-1358)", "text": "Biografia.\nEra figlio del re Alfonso IV di Aragona e della seconda moglie Eleonora di Castiglia.\nFu signore di Elche, Biel e Bolsa.\nNel 1354 spos\u00f2 Isabella Diaz de Haro, signora di Vizcaya, figlia ed erede di Juan de la Cerda signore di Biscaglia. Dalla moglie ebbe due figlie:\nDal 1355 ricopr\u00ec la carica di alfiere maggiore del re di Castiglia, suo cugino, Pietro il Crudele che lo fece avvelenare nel 1358."}
{"id": "3543361", "revid": "228587", "url": "https://it.wikipedia.org/wiki?curid=3543361", "title": "Gran Premio motociclistico di Jugoslavia 1974", "text": "Il Gran Premio motociclistico di Jugoslavia fu l'undicesimo appuntamento del motomondiale 1974.\nSi svolse l'8 settembre 1974 sul circuito di Abbazia e vide la vittoria di Giacomo Agostini nella Classe 350, di Chas Mortimer nella Classe 250, di Kent Andersson nella Classe 125 e di Henk van Kessel nella Classe 50. Il programma delle gare: alle 12 la 50, alle 13.10 la 250, alle 14.30 la 125 e alle 15.40 la 350.\nDurante la gara della 250, Billie Nelson cade e finisce fra gli spettatori, ferendone molti. Muore in nottata in ospedale.\nOtello Buscherini, che aveva tagliato per primo il traguardo in 125, fu squalificato per irregolarit\u00e0 tecniche (su reclamo di Andersson): la sua Malanca aveva il cambio a sette marce, mentre il regolamento FIM ne prevedeva al massimo sei: non fu infatti accettata la giustificazione del team italiano (che consisteva nell'allentamento del fermo che bloccava la settima marcia).\nClasse 350.\nCon la vittoria della gara, coronata anche da pole position e giro pi\u00f9 veloce, Giacomo Agostini ottiene la certezza matematica del titolo della classe 350; si tratta del settimo successo consecutivo nel mondiale in questa categoria."}
{"id": "3543362", "revid": "290948", "url": "https://it.wikipedia.org/wiki?curid=3543362", "title": "Modello ione-dipolo", "text": ""}
{"id": "3543364", "revid": "339392", "url": "https://it.wikipedia.org/wiki?curid=3543364", "title": "Sintez Kazan", "text": ""}
{"id": "3543365", "revid": "290948", "url": "https://it.wikipedia.org/wiki?curid=3543365", "title": "Interazioni ione-dipolo", "text": ""}
{"id": "3543368", "revid": "290948", "url": "https://it.wikipedia.org/wiki?curid=3543368", "title": "Modello ione-quadrupolo", "text": ""}
{"id": "3543370", "revid": "41484188", "url": "https://it.wikipedia.org/wiki?curid=3543370", "title": "Area territoriale", "text": ""}
{"id": "3543371", "revid": "196390", "url": "https://it.wikipedia.org/wiki?curid=3543371", "title": "Waterpolo Club Shturm 2002 Chehov", "text": ""}
{"id": "3543373", "revid": "6923", "url": "https://it.wikipedia.org/wiki?curid=3543373", "title": "Risultati del motomondiale 2009", "text": "I risultati completi del motomondiale 2009 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nClasse 125.\nTutte le moto sono equipaggiate con pneumatici forniti dall'azienda britannica Dunlop."}
{"id": "3543374", "revid": "599013", "url": "https://it.wikipedia.org/wiki?curid=3543374", "title": "Karel Ko\u017eeluh", "text": "Suddito dell'Impero austro-ungarico, Ko\u017eeluh fu uno sportivo completo, capace di emergere in molti sport. Dopo un inizio nel rugby, si distinse nel calcio, giocando tra le file dello Sparta Praga ed arrivando a vestire prima, nel 1917, la maglia della nazionale austriaca, successivamente di quella cecoslovacca, nel 1923.\nSempre per la Cecoslovacchia, gioc\u00f2 nella nazionale di hockey su ghiaccio, segnando la rete decisiva nella finale dei Campionati europei del 1925.\nMor\u00ec in un incidente d'auto nel 1950 all'et\u00e0 di 55 anni.\nTennis.\nKo\u017eeluh impar\u00f2 il tennis a 16 anni e si diede ben presto all'insegnamento. Questo gli imped\u00ec di giocare i Grande Slam e lo costrinse a giocare nei circuiti professionistici, dove si distinse vincendo il \"World Pro\" nel 1925 e 6 volte consecutive la \"Bristol Cup\" (dal 1926 al 1932 - non venne disputata l'edizione del 1927), il pi\u00f9 importante trofeo tennistico al mondo negli anni venti. Firm\u00f2 per entrare nel Tour principale nel 1928 e fu in grado di vincere quattro tornei professionistici dello Slam: i French Pro Championship nel 1930 e lo U.S. Pro Tennis Championships nelle edizioni del 1929 (su Vinny Richards) , 1932 (su Hans N\u00fcsslein) e 1937 (su Bruce Barnes). Quest'ultima vittoria venne ottenuta nella prima edizione aperta anche ai dilettanti, e pertanto da ritenere come il primo US \"Open\" della storia. Nel torneo americano fu anche 4 volte finalista, mentre nel 1945, gi\u00e0 cinquantenne, raggiunse i quarti.\n\u00c8 stato inserito nella International Tennis Hall of Fame nel 2006."}
{"id": "3543376", "revid": "22475", "url": "https://it.wikipedia.org/wiki?curid=3543376", "title": "Nyctimene albiventer", "text": "Il pipistrello della frutta dalle narici a tubo comune (Nyctimene albiventer ) \u00e8 un pipistrello appartenente alla famiglia degli Pteropodidi, diffuso in Nuova Guinea e Isole Molucche settentrionali.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 65,5 e 98\u00a0mm, la lunghezza dell'avambraccio tra 51 e 61\u00a0mm, la lunghezza della coda tra 17,9 e 30,1\u00a0mm, la lunghezza del piede tra 11,3 e 18,4\u00a0mm, la lunghezza delle orecchie tra 8,5 e 18,6\u00a0mm, un'apertura alare fino a 43,6\u00a0cm e un peso fino a 38\u00a0g e un'apertura alare fino a 43,6\u00a0cm.\nAspetto.\nLe parti dorsali sono marroni, mentre le parti ventrali sono bruno-giallastre lungo i fianchi e il basso ventre, color crema sull'addome. Lungo la spina dorsale \u00e8 presente una sottile banda bruno-nerastra, larga appena 2\u00a0cm, indistinta nel primo terzo della schiena nella sottospecie \"N.a.albiventer\", mentre \u00e8 ben pi\u00f9 visibile in \"N.a.papuanus\". Il muso \u00e8 corto, tozzo e largo, gli occhi sono grandi, con l'iride color ambra. Le narici hanno la forma di due piccoli cilindri che si estendono ben oltre l'estremit\u00e0 del naso e sono spesso ricoperte di macchie gialle. Le orecchie sono ben separate tra loro, ovali e ricoperte esternamente di macchie giallognole. Le ali sono nero-verdastre, ricoperte di macchie chiare e scure e sono attaccate posteriormente alla base del secondo dito dei piedi. La coda \u00e8 corta e si estende completamente fuori dall'uropatagio, il quale \u00e8 ridotto ad una sottile membrana lungo la parte interna degli arti inferiori. La sottospecie \"N.a.albiventer\" \u00e8 la pi\u00f9 piccola.\nBiologia.\nComportamento.\nSi rifugia singolarmente nella densa vegetazione. Entra in uno stato di torpore durante il giorno.\nAlimentazione.\nSpecie principalmente frugivora, sebbene siano stati rinvenuti resti di coleotteri, formiche e falene nei residui digestivi di alcuni individui catturati.\nRiproduzione.\nLe femmine danno alla luce un piccolo alla volta all'anno. Femmine gravide sono state catturate in Nuova Guinea nei mesi di gennaio, febbraio, luglio, agosto e settembre.\nDistribuzione e habitat.\nQuesta specie \u00e8 diffusa in Nuova Guinea e Isole Molucche settentrionali.\nVive nelle foreste pluviali primarie fino a 1900 metri di altitudine, mentre \u00e8 meno frequente nelle foreste secondarie, nelle foreste di palme da sago, nei giardini, nelle piantagioni, nelle savane di \"Melaleuca \" e nelle foreste monsoniche.\nTassonomia.\nSono state riconosciute due sottospecie:\n\"N. minutus\" (), dell'isola di Sulawesi, \u00e8 considerato un individuo di \"N. albiventer\" con l'indicazione geografica d'origine errata.\nAltre specie simpatriche dello stesso genere: \"N. aello\", \"N. cyclotis\", \"N. certans\", \"N. cephalotes\", \"N. keasti\" e \"N. major\"\nStato di conservazione.\nLa IUCN Red List, considerato il vasto areale e la popolazione numerosa, classifica \"N. albiventer\" come specie a rischio minimo (LC)."}
{"id": "3543378", "revid": "41484287", "url": "https://it.wikipedia.org/wiki?curid=3543378", "title": "Aree geografiche", "text": ""}
{"id": "3543381", "revid": "124792754", "url": "https://it.wikipedia.org/wiki?curid=3543381", "title": "Achille De Zigno", "text": "Biografia.\nLa vita pubblica.\nDi famiglia agiata, Achille De Zigno non segu\u00ec alcun percorso scolastico e universitario, ma venne educato da tutori privati. Comp\u00ec numerosi e prolungati viaggi all'estero, che gli permisero di vantare un'approfondita conoscenza delle principali lingue straniere. Fin da giovanissimo si appassion\u00f2 alle scienze naturali, agevolato da incontri e confronti con alcuni esponenti del panorama scientifico veneto, fra i quali Tomaso Antonio Catullo, del quale poi, per\u00f2, avrebbe criticato in modo fondato le identificazioni di fossili.\nRivest\u00ec importanti incarichi diplomatici e politico-amministrativi - fu podest\u00e0 di Padova per un decennio (1846-1856), per poi essere eletto deputato della Congregazione Centrale, quindi sedere al Consiglio dell'Impero austriaco, in rappresentanza delle province venete, dal 1860 al 1866 e, infine, sindaco di Vigodarzere dal 1872 al 1885 - a seguito dei quali fu insignito del titolo di barone dell'Impero austriaco (1857) e di numerose onorificenze, quali i cavalierati della Corona ferrea e, dopo l'annessione al Regno d'Italia, del Merito civile di Savoia.\nSocio dell'Accademia dei Lincei, dell'Accademia Nazionale delle Scienze e dell'Accademia delle Scienze di Torino, il barone De Zigno fu presidente dell'Accademia Galileiana nel 1871, dell'Istituto veneto di scienze, lettere ed arti nel biennio 1876-78 e della Societ\u00e0 Geologica Italiana nel 1885.\nL'attivit\u00e0 scientifica.\nSi occup\u00f2, inizialmente, di botanica, studiando in particolare le piante crittogamiche e le alghe. Il suo intento era quello di confutare le tesi, allora ancora invalse, sulla generazione spontanea del naturalista francese Jean Baptiste Bory de Saint-Vincent. Tuttavia, a causa di una diminuzione della vista, spost\u00f2 presto i propri interessi nel campo della geologia, con particolare riferimento alla stratigrafia del Veneto, per procedere a datazioni fissate in base allo studio comparato dei fossili. Verso la met\u00e0 del XIX secolo, invece, si occup\u00f2 di paleontologia, disciplina che gli permise di riprendere lo studio della botanica. Non \u00e8 un caso che la \"Flora fossilis formationis oolithicae\", la sua principale opera, pubblicata in fascicoli e poi raggruppata in due volumi (il primo si occupava delle specie di cotiledoni, mentre il secondo era riservato alle monocotiledoni), rappresentasse di fatto un manuale di paleobotanica.\nIl suo \"Catalogo ragionato\" (1874) dei fossili del calcare eocenico provenienti dai monti Bolca e Postale (1874), dove prelev\u00f2 numeroso materiale fossile di vertebrati e pesci, si appalesava come lo studio pi\u00f9 autorevole sul tema. Tali reperti impreziosirono, peraltro, le sue collezioni di fossili oolitici. Queste, alla morte di Zigno, furono acquistate, unitamente alla sua biblioteca, da Giovanni Omboni, il quale ne compil\u00f2 i relativi cataloghi, censendo 10818 pezzi, e le don\u00f2 all'Universit\u00e0 di Padova, dove tuttora permangono."}
{"id": "3543386", "revid": "41484370", "url": "https://it.wikipedia.org/wiki?curid=3543386", "title": "Aree territoriali", "text": ""}
{"id": "3543388", "revid": "1149807", "url": "https://it.wikipedia.org/wiki?curid=3543388", "title": "Happy Ice Cream!", "text": " \u00e8 un manga sh\u014djo di Mika Kawamura, serializzato nella rivista \"Nakayoshi\" della K\u014ddansha da ottobre 2003 a dicembre 2004, per poi essere raccolto in tre \"tank\u014dbon\". In Italia la serie \u00e8 stata pubblicata da Play Press Publishing da settembre a novembre 2006.\nTrama.\nDopo la partenza dei genitori per l'estero, la tredicenne Sakurako Misaki si trasferisce in un nuovo appartamento con la sorella maggiore Momoko, che la lascia sola il giorno stesso del trasloco per andare a convivere con il suo ragazzo. Vicini di casa di Sakurako sono tre ragazzi, Tsukasa, Kotaro e Mikado, del quale la ragazza \u00e8 innamorata. I tre, per\u00f2, nascondono un segreto: non appena hanno un pensiero anche solo vagamente eccitante, si trasformano in bambini per dodici ore a causa di una maledizione causata dal loro antenato Genji, il Principe Splendente. Solo Sakurako ha il potere di farli tornare normali subito, baciandoli sulla fronte: la maledizione verr\u00e0 spezzata solo quando sar\u00e0 riuscita a mostrare loro il vero amore.\n\"Il principe dei ghiacci\".\n \u00e8 una storia breve realizzata nel 2003 da Mika Kawamura per un supplemento di Nakayoshi prima di cominciare \"Happy Ice Cream!\". \u00c8 inclusa nel secondo volume del manga e parla di Hibiki, il principe del regno glaciale, inseguito dal gruppo del magma del paese infuocato, che vuole rapirlo e usurparne il trono. In fuga sulla Terra, viene accolto dalla famiglia Sakuramori."}
{"id": "3543399", "revid": "124808", "url": "https://it.wikipedia.org/wiki?curid=3543399", "title": "Regenesis", "text": ""}
{"id": "3543402", "revid": "287204", "url": "https://it.wikipedia.org/wiki?curid=3543402", "title": "Governo d'Azeglio I", "text": "Il Governo d'Azeglio I \u00e8 stato il ministero costituzionale del Regno di Sardegna succeduto al Governo de Launay.\nIl Presidente del Consiglio Claudio Gabriele de Launay si dimise il 6 maggio 1849 per i dissidi con il ministro dell'Interno Pinelli ma soprattutto perch\u00e9 ritenuto contrario al regime costituzionale.\nVittorio Emanuele II, dopo l'irrigidimento dell'Austria nelle trattative di pace, si rende conto che una politica conservatrice che tenga ai margini i democratici e che sviluppi un rapporto di buon vicinato con gli Austriaci non \u00e8 attuabile. Non resta che avvicinarsi, se non proprio ai democratici, almeno ai moderati, che per\u00f2, pur disposti a molti compromessi, su due cose non transigono: sulla Costituzione e sul programma nazionale. Per costoro, naturalmente, de Launay non \u00e8 pi\u00f9 l'uomo adatto.\nSu consiglio di Pinelli, la scelta del successore, dopo un tentativo fallito sul nome di Vincenzo Gioberti, cadde su Massimo d'Azeglio: \u00abNe ho voglia come di buttarmi dal terzo piano\u00bb e per alcune ore oppose un netto rifiuto, ma poi si rassegn\u00f2. Pose per\u00f2 delle condizioni: prima che piemontese, disse, si sentiva italiano e come tale intendeva comportarsi. La sua designazione sollev\u00f2 consensi quasi unanimi: con lui, la Costituzione era salva e, anche se rimandata \"sine die\", la lotta per l'indipendenza nazionale restava il grande traguardo della politica piemontese.\nIl Ministero \"D'Azeglio I\" rimase in carica dal 7 maggio 1849 fino al 21 maggio 1852.\nDurante il periodo gli affari di alcuni Ministeri vennero spostati: l'11 ottobre 1850, con R.D. n. 1081, gli affari della Marina militare e mercantile vennero staccati dal Ministero della Guerra ed attribuiti al Ministero di Agricoltura e Commercio. Successivamente, il 26 febbraio 1852, con la soppressione del Ministero di Agricoltura e Commercio vennero provvisoriamente affidati al Ministero delle Finanze, insieme a quelli del Commercio; quelli dell'Agricoltura al Ministero dell'Interno e gli Istituti di Istruzione tecnica professionale al Ministero dell'Istruzione pubblica.\nIl 12 ottobre 1850 su proposta di D'Azeglio, consigliato da La Marmora che intervenne anche presso il Re, entrava per la prima volta in un Governo Camillo Benso, conte di Cavour.\nL'11 maggio 1852 veniva eletto Presidente della Camera dei deputati l'onorevole Rattazzi, leader dell'opposizione, candidato appoggiato anche dal ministro Cavour che aveva, proprio in quel periodo, stipulato un accordo politico, con lo stesso Rattazzi, che passer\u00e0 alla Storia come il \"connubio\". Il Presidente del Consiglio e gli altri ministri appoggiavano per\u00f2 Carlo Bon Compagni di Mombello. D'Azeglio si dimise, ma il Re non le accett\u00f2. Nel Consiglio dei Ministri del 16 maggio, il Cavour, di cui fu rimproverata l'iniziativa assunta per l'elezione di Rattazzi, a sua volta, si dimetteva. Tutto il gabinetto fu costretto, perci\u00f2, a rassegnare il mandato."}
{"id": "3543405", "revid": "287204", "url": "https://it.wikipedia.org/wiki?curid=3543405", "title": "Salvatore Novembre", "text": "Fu ucciso dalle forze dell'ordine in via Etnea nello slargo di Piazza Stesicoro a Catania la sera dell'8 luglio 1960.\nGli scontri e l'uccisione.\nLa mattina del 8 luglio, Salvatore Novembre, disoccupato edile, sposato con Antonina Zimbili, lasci\u00f2 la sua abitazione di Agira (Enna) diretto a Catania per cercare un lavoro.\nIn quel giorno a Catania era in corso una manifestazione che seguiva ai fatti di Genova, Reggio Emilia, Licata, Palermo, citt\u00e0 dove si erano verificati durissimi scontri di piazza, con morti e feriti, contro il governo Tambroni e il congresso del Movimento Sociale Italiano che doveva tenersi a Genova. La sera, coinvolto nella manifestazione, il ventenne Novembre fu ferito mortalmente alle 19.30 da uno o pi\u00f9 colpi d'arma da fuoco sparati dalla polizia.\nI suoi funerali diedero origine a una grande manifestazione di popolo a Catania il 13 luglio a cui parteciparono decine di migliaia di persone; era anche presente Giorgio Napolitano in rappresentanza del Partito Comunista Italiano.\nSalvatore Novembre \u00e8 sepolto nel cimitero di Agira, in provincia di Enna, dove viveva."}
{"id": "3543409", "revid": "253269", "url": "https://it.wikipedia.org/wiki?curid=3543409", "title": "Charles Bennett (sceneggiatore)", "text": "Biografia.\nNato nel Sussex nel 1899, dopo aver partecipato alla prima guerra mondiale, lavor\u00f2 come attore e scrittore, prima di avere successo nel 1920 come commediografo. \"Ricatto\" (\"Blackmail\") di Alfred Hitchcock, viene considerato il primo film sonoro del Regno Unito ed \u00e8 tratto da una commedia di Bennett dallo stesso titolo.\nLa sua collaborazione con Hitchcock continu\u00f2 negli anni trenta: Bennett scrisse alcuni dei film britannici pi\u00f9 famosi, quali \"L'uomo che sapeva troppo\", \"Il club dei 39\", \"Sabotaggio\". Lo sceneggiatore britannico lasci\u00f2 il Regno Unito insieme a Hitchcock per poter lavorare al secondo film americano del regista inglese, \"Il prigioniero di Amsterdam\", girato nel 1940. Bennett si stabil\u00ec a Hollywood, lavorando da allora come sceneggiatore per il cinema USA. Gir\u00f2 anche due film come regista e numerosi episodi di serie tv.\nIn quarant'anni di carriera, il suo nome, come sceneggiatore o soggettista, appare in 62 film o serie tv. Partecip\u00f2 anche ad alcuni film come attore.\nMor\u00ec a Los Angeles il 15 giugno 1995, all'et\u00e0 di 96 anni."}
{"id": "3543422", "revid": "732240", "url": "https://it.wikipedia.org/wiki?curid=3543422", "title": "Mozilla Firefox 5", "text": ""}
{"id": "3543425", "revid": "287204", "url": "https://it.wikipedia.org/wiki?curid=3543425", "title": "Sonic Drift", "text": " \u00e8 un simulatore di guida arcade della serie \"Sonic\", sviluppato e pubblicato da SEGA esclusivamente per la console portatile Game Gear il 18 marzo 1994 solo in Giappone. Nel 2003 \u00e8 stato inserito in \"\" per GameCube e Windows e l'anno successivo \u00e8 divenuto disponibile all'interno di \"Sonic Mega Collection Plus\".\n\"Sonic Drift\" \u00e8 un gioco arcade di corse simile a \"Mario Kart\". Sono presenti tre diversi Gran Premi da disputare partecipando alle gare \"Chaos GP\". L'obiettivo del giocatore \u00e8 vincere queste competizioni, durante le quali in pista sar\u00e0 necessario raccogliere anelli e oggetti aggiuntivi, arrivando al primo, secondo, terzo o quarto posto, ognuno dei quali permetter\u00e0 di ricevere dei punti.\nIl gioco ha subito modifiche durante il suo sviluppo ed \u00e8 stato distribuito solo in Giappone per la console portatile Game Gear. L'accoglienza \u00e8 stata mista, per lo pi\u00f9 accolta negativamente dalla stampa videoludica. I recensori hanno apprezzato la grafica e la musica mentre hanno criticato negativamente il gameplay noioso e i controlli scadenti. Nel 1995 \u00e8 stato realizzato un sequel, \"Sonic Drift 2\".\nModalit\u00e0 di gioco.\n\"Sonic Drift\" \u00e8 un gioco di corse arcade in cui il giocatore pu\u00f2 scegliere tra quattro personaggi, ognuno con il proprio veicolo e abilit\u00e0 uniche. Secondo la trama del gioco, il Dr. Eggman ha rubato i Chaos Emerald per i suoi scopi malvagi. Sonic deve vincere tre diversi Gran Premi per riconquistarli.\nIl gioco presenta una modalit\u00e0 chiamata \"Chaos GP\", in cui \u00e8 necessario vincere tre diversi Gran Premi, per il quale il giocatore riceve i Chaos Emerald di colore verde, giallo e rosso. Ogni Gran Premio presenta sei tracciati, basati sul gioco \"Sonic the Hedgehog\" (\"Green Hill\", \"Marble\", \"Spring Yard\", \"Labyrinth\", \"Star Light\" e \"Scrap Brain\"), con diverse curve e ostacoli. Al giocatore viene data la possibilit\u00e0 di scegliere tra quattro personaggi: Sonic, Tails, Eggman ed Amy. Ogni partecipante alla gara ha il proprio veicolo: Sonic ha il \"Cyclone\", Tails l'\"MTP-01 Whirlwind\", Eggman l'\"Egg Typhoon\" mentre Amy il \"Breeze\", che differiscono per velocit\u00e0, accelerazione e maneggio. Il Cyclone ha una buona velocit\u00e0 e accelerazione, ma uno scarso controllo; l'MTP-01 Whirlwind gestisce meglio questa caratteristica, ma ha una velocit\u00e0 inferiore; l'Egg Typhoon invece vanta di un'alta velocit\u00e0 ma un'accelerazione lenta; infine il Breeze ha una buona accelerazione ma una bassa velocit\u00e0. I concorrenti hanno anche abilit\u00e0 uniche che possono essere utilizzate nelle gare dopo aver raccolto almeno due anelli sul tracciato; Sonic pu\u00f2 accelerare per un breve periodo, Tails pu\u00f2 saltare e guadagnare velocit\u00e0 pi\u00f9 rapidamente, oltre a guidare automaticamente attraverso le curve, Eggman pu\u00f2 sganciare una bomba, che in caso di collisione fa fermare l'avversario per un breve lasso di tempo e perde un anello, e Amy pu\u00f2 lanciare un cuore, che se entra in contatto con un'altra autovettura gli far\u00e0 perdere velocit\u00e0.\nSulle piste possono essere presenti degli anelli, oltre a diversi oggetti bonus: quali un monitor rosso, che garantisce un effetto simile all'abilit\u00e0 di Sonic, e che consente di ottenere velocit\u00e0 aggiuntiva; il monitor blu dona l'invincibilit\u00e0 temporanea, grazie alla quale il giocatore non deve temere gli ostacoli ed infine la molla, simile all'abilit\u00e0 di Tails, che permette di rimbalzare, aumentare la velocit\u00e0 e prendere le curve automaticamente. Se durante la gara il personaggio si schianta contro un ostacolo o il suo avversario, perde velocit\u00e0 e un anello. Se si frena in curva, il veicolo sbanda, mentre se si effettua una svolta decisa si ha una perdita di velocit\u00e0. Il personaggio che si qualifica al primo posto in una gara riceve tre punti, il secondo due, il terzo uno e il quarto zero. Questi punti vengono sommati dopo aver superato ogni percorso. Il partecipante con il maggior numero di punti per il Gran Premio vince e riceve il Chaos Emerald in palio. Se il giocatore vince tutte e tre le competizioni, arriver\u00e0 alla conclusione del gioco e assister\u00e0 ai crediti degli sviluppatori.\nOltre a \"Chaos GP\", sono presenti altre due modalit\u00e0: \"Free Run\" e \"Versus\". Nella prima, il giocatore pu\u00f2 scegliere il tracciato e il personaggio, oltre a vedere i record di gioco. Non ci sono rivali in questa modalit\u00e0. \"Versus\" \u00e8 una modalit\u00e0 a due giocatori. Per quest'ultima, \u00e8 necessario collegare due Game Gear con uno speciale cavo Japan VS. In questa modalit\u00e0, il gameplay \u00e8 simile a \"Chaos GP\" e ha le stesse caratteristiche. Nelle compilation successive in cui \u00e8 apparso \"Sonic Drift\", il multiplayer \u00e8 possibile grazie ad un secondo gamepad collegato alla console. Nel menu \"Option\", il giocatore pu\u00f2 ascoltare la musica del gioco e modificare il livello di difficolt\u00e0 (normale o difficile).\nSviluppo e pubblicazione.\nA differenza della maggior parte degli altri capitoli della serie, SEGA \u00e8 stata coinvolta nello sviluppo di \"Sonic Drift\", anche se il titolo \"Sonic Team Presents\" pu\u00f2 essere visto sulla copertina del gioco, nonostante il fatto che Sonic Team non fosse coinvolto nella sua creazione. Il titolo venne realizzato da Sega-AM2 sotto la direzione di Yu Suzuki, il quale aveva gi\u00e0 diretto titoli di successo come \"Hang-On\", \"Space Harrier\", \"Out Run\" e \"Virtua Fighter\". \"Sonic Drift\" \u00e8 il primo titolo della serie \"Sonic\" ad appartenere al genere dei simulatori di guida. Questo principio, utilizzato in \"Sonic Drift\", era precedentemente presente in \"Mario Kart\", sviluppato da Nintendo, e divenne popolare nell'era delle console a 8 e 16 bit. Pertanto, il gioco di corse arcade con Sonic \u00e8 la risposta di SEGA a \"Mario Kart\", e quindi fu un suo concorrente.\nIn una fase iniziale di sviluppo, tra i personaggi giocabili, al posto di Amy, doveva essere presente un Flicky blu tratto dal gioco omonimo. Tuttavia, il team di sviluppo in seguito ha deciso di sostituire il Flicky con Amy. Cos\u00ec, \"Sonic Drift\" \u00e8 diventato il primo gioco della saga in cui il Dr. Eggman e Amy Rose sono giocabili. I nomi dei veicoli di tutti i personaggi sono associati al vento, enfatizzando cos\u00ec il tema delle corse del gioco. Inoltre, in una fase iniziale di sviluppo, venne pubblicata una versione demo, in cui era presente il circuito \"Green Hill\", che differiva da quello presente nella versione finale, sia nello stile visivo che nella disposizione degli oggetti.\nLa colonna sonora di \"Sonic Drift\" \u00e8 stata curata dal compositore Naofumi Hataya. Sebbene il gioco utilizzi brani musicali originali, se si raccoglie il monitor blu dell'invincibilit\u00e0 durante una gara, si pu\u00f2 udire una versione strumentale accelerata della canzone \"Sonic - You Can Do Anything\", che viene utilizzata nelle versioni giapponesi ed europee di \"Sonic the Hedgehog CD\".\n\"Sonic Drift\" venne pubblicato il 18 marzo 1994 solo in Giappone. Fu il primo titolo della serie \"Sonic\" ad uscire esclusivamente per questa console senza avere una conversione per Master System. Era prevista anche una versione occidentale ma venne annullata per via delle preoccupazioni dell'amministratore delegato Tom Kalinske riguardo alla sua qualit\u00e0. Al posto di \"Sonic Drift\" in Nord America, SEGA distribu\u00ec una conversione di \"Sonic Spinball\".\nSuccessivamente, \"Sonic Drift\" \u00e8 stato inserito in varie compilation. Cos\u00ec, \u00e8 apparso nel 2003 come un minigioco sbloccabile in \"\" per GameCube e Windows, e nel 2004 fu incluso in \"Sonic Mega Collection Plus\" per Xbox, PlayStation 2 e Windows. In \"Sonic Gems Collection\" (2005) per GameCube e PlayStation 2 \u00e8 possibile sbloccare nella modalit\u00e0 Museo una demo del gioco che presenta un conto alla rovescia di tre minuti e che permette di iniziare la partita direttamente dall'ultima gara, una volta completata quest'ultima il giocatore potr\u00e0 continuare la partita fino allo scadere del tempo. \"Sonic Drift\" fu anche reso disponibile sul servizio online GameTap fino al 2009, anno in cui la piattaforma \u00e8 stata chiusa.\nAccoglienza.\n\"Sonic Drift\" ha ricevuto recensioni contrastanti dalla critica. I recensori hanno apprezzato l'accompagnamento musicale e la modalit\u00e0 multiplayer mentre hanno criticato negativamente il gameplay e la grafica.\nIl redattore del sito portoghese Power Sonic ha valutato il gioco con 7,5 punti su 10. Quest'ultimo ha nominato la musica come uno dei suoi pregi, affermando che era \"uno dei migliori giochi di \"Sonic\" a 8 bit\", ma ha criticato gli effetti sonori. Un altro pregio \u00e8 stata la possibilit\u00e0 di poter utilizzare Amy come personaggio giocabile. Tuttavia, il gameplay \u00e8 stato giudicato dal critico con moderazione, definendolo non il pi\u00f9 riuscito, sebbene la modalit\u00e0 a due giocatori fosse divertente. Altri inconvenienti erano la grafica e l'assenza di Knuckles the Echidna. Jeuxvideo.com ha dato a \"Sonic Drift\" 6.5 su 10. Confrontandolo con \"Mario Kart\", venne notato che \"Sonic Drift\" non dava molta soddisfazione. Il recensore critic\u00f2 il gameplay noioso, l'intelligenza artificiale e i difetti grafici ma la grafica stessa, era ben fatta per il Game Gear. All'editorialista piacque sul lato musicale \"il nostalgico brano \"Sonic - You Can Do Anything\"\", tratto da \"Sonic CD\". La testata tedesca \"Mega Fun\" afferm\u00f2 che come era prevedibile il gioco in questione non raggiungeva la qualit\u00e0 di \"Mario Kart\". La sua prospettiva era impostata troppo in alto, rendendo riconoscibili le curve solo all'ultimo momento. \"Sonic Drift\" aveva pi\u00f9 il carattere di un semplice gioco di reazione, ma l'esperienza di guida risultava comunque buona, soprattutto perch\u00e9 si potevano imparare i semplici controlli dopo pochi giri. Il suo piccolo difetto era che la modalit\u00e0 per un giocatore era fin troppo facile, anche se impostata sulla massima difficolt\u00e0, si poteva padroneggiare subito la gara pi\u00f9 difficile ed essere il primo a tagliare il traguardo.\nAlcuni critici hanno valutato negativamente \"Sonic Drift\". La rivista giapponese \"Famits\u016b\" ha dato al gioco un punteggio di 23 su 40, paragonandolo pesantemente a \"Super Mario Kart\", ritenendo che il gioco fosse in gran parte privo di ispirazione e generalmente privo di contenuti rispetto al gioco di Nintendo. Criticarono anche la scarsa visibilit\u00e0 dell'orizzonte, che secondo loro rendeva difficile vedere cosa vi fosse davanti al giocatore. \"Electronic Gaming Monthly\" fu pi\u00f9 positiva nei suoi confronti, affermando che il gioco era veloce e divertente, ma lo scorrimento lampeggiante e discontinuo aveva in qualche modo ostacolato il gameplay. Vennero apprezzate la quantit\u00e0 di modalit\u00e0 di gioco, in particolar modo quella denominata \"Versus\". La testata \"Sega Pro\" lo descrisse come un gioco di guida terribile che dava a Sonic una cattiva nomea, sconsigliandolo come la peste. Il recensore del sito web di Retrogaming History descrisse \"Sonic Drift\" come un gioco noioso e che perdeva rapidamente la sua attrattiva, assegnandogli un punteggio di 5 su 10. L'editorialista della rivista Sega-Mag ha elogiato il gioco dandogli 6 punti su 10, lodando la musica, i colori eccellenti e l'animazione, tuttavia, ha criticato la sua breve durata, ma alla fine ha affermato che \"Sonic Drift\" era un \"bel modo di passare il tempo\".\nLe recensioni di \"Sonic Drift\" quando venne incluso in \"Sonic Mega Collection Plus\" furono negative. Chris Baker di GameSpy, ha dichiarato che era \"quasi impossibile da giocare\" e Tom Bromwell di Eurogamer lo ha definito come \"un terribile, terribile gioco di corse la cui follia tremolante mi ha fatto davvero ammalare fisicamente\".\nRetrospettivamente nel 2019, Apollo Chungus di Hardcore Gaming 101 ha affermato che il gameplay stesso era decente e solido, ma che era molto carente in termini di contenuto e variet\u00e0. Venne criticato il design delle piste in particolare per essere generalmente noioso, privo di presentazione e per i temi del livelli puramente estetici invece di influenzare i design dei tracciati stessi. Chungus ha sostenuto che era facile abituarsi al breve orizzonte \"controverso\" e ha affermato che non ha avuto un effetto negativo sul gioco stesso. Il recensore concluse il suo articolo scrivendo: \"Sonic Drift \u00e8 un gioco di guida abbastanza decente, ma la mancanza di variet\u00e0 nel design della pista (sia visivamente che tematicamente) e la piccola quantit\u00e0 di contenuti significano che \u00e8 un simulatore di guida a cui solo un piccolo numero di persone si dedicher\u00e0\".\nEredit\u00e0.\n\"Sonic Drift\" \u00e8 stato il primo gioco della serie \"Sonic\" a trattare il genere dei simulatori di guida. Nonostante le recensioni contrastanti della critica, sono stati successivamente pubblicati altri giochi dello stesso genere all'interno del franchise. Nel 1995 usc\u00ec un sequel intitolato \"Sonic Drift 2\", che a differenza del primo capitolo, fu ben accolto dalla critica, e nel 1997 usc\u00ec il \"Sonic R\"."}
{"id": "3543426", "revid": "118141062", "url": "https://it.wikipedia.org/wiki?curid=3543426", "title": "Aleksandr Aleksandrovi\u010d Bestu\u017eev", "text": "Biografia.\nPubblic\u00f2, nel periodo 1823-1825, l'almanacco letterario \"La Stella polare\" (\u041f\u043e\u043b\u044f\u0440\u043d\u0430\u044f \u0437\u0432\u0435\u0437\u0434\u0430, Poljarnaja zvezda), ove fece uscire articoli e liriche a sfondo romantico. Ufficiale dei dragoni, prese parte alla congiura decabrista e all'insurrezione del 14 dicembre 1825. Condannato a venti anni di fortezza, nel 1829 ebbe la pena commutata nel servizio militare come soldato semplice e fu trasferito nel Caucaso.\nQui riprese a scrivere, e pubblic\u00f2 romanzi dal 1830 al 1835 con lo pseudonimo di Marlinskij. Venne proposto, per il grande coraggio dimostrato durante le operazioni militari, per la promozione e una decorazione, ma fu invece arrestato con l'accusa di aver ucciso la sua amante. Scagionato, vide tuttavia sfumare la promozione, cadde in depressione e smise di scrivere. Mor\u00ec ad Adler nel 1837 mentre combatteva contro gli indipendentisti del Caucaso.\nMassone, fu membro della loggia \"La Chiave della Virt\u00f9\".\nOpere.\nI suoi romanzi e racconti ebbero grande successo per lo stile brillante e ricco di spirito, anche se piuttosto pomposo, e le trame avvincenti. Una delle prime opere di Bestu\u017eev \u00e8 la collana \"Tre racconti di Livonia\": il pi\u00f9 noto \u00e8 \"Il castello di Wenden\" (\"Wenden\" \u00e8 il toponimo tedesco con cui si identificava C\u0113sis). Costruito sullo schema di un romanzo gotico, lo scritto aveva probabilmente la subliminale funzione di commentare lo stato della politica russa, a causa del legame dell'autore con i Decabristi. Nella storia, il castello locale ha un ruolo centrale come sfondo per un racconto fittizio incentrato sulla morte di Wenno, il primo Gran Maestro dei Cavalieri portaspada. Il genere ripercorre la tradizione stilistica del Castello di Otranto, affrontando inoltre i legami tra la storia russa e quella lettone.\nIl miglior romanzo \u00e8 \"Ammalat Beck\", del 1832, una vicenda di guerra. Vi sono contenute le \"Canzoni di morte\" dei montanari del Caucaso, \u00ab qualcosa che non ha eguali \u00bb nella lingua russa."}
{"id": "3543436", "revid": "1643629", "url": "https://it.wikipedia.org/wiki?curid=3543436", "title": "Briko", "text": "Briko \u00e8 un'azienda italiana che produce attrezzatura sportiva per lo sci, il ciclismo ed altri sport all'aperto. Fu fondata nel 1985 per produrre sciolina; ha sede a Milano.\nStoria.\nBriko fu fondata nel 1985 da Alberto Brignone, responsabile dei materiali della squadra italiana di sci, per produrre delle scioline che soddisfino le proprie esigenze; in un primo momento queste non vengono vendute, ma usate solo nelle competizioni. \nNel 1988 Brigone si dimise dal suo incarico federale, decidendo di occuparsi dell'azienda; questa diversifica la sua produzione, iniziando anche a produrre occhiali, caschi e abbigliamento da sci. \nNel 1989 vengono introdotte le nuove lenti Thrama; queste si basano sul concetto della trasmittanza, ovvero su tecniche di filtrazione selettiva della luce mirate a ridurre drasticamente il \"rumore\" visivo (luce diffusa); garantiscono inoltre protezione dai raggi UV. Negli anni seguenti L'azienda inoltre si espande in altri sport, tra cui il freeride, lo snowboard e la canoa.\nNel 2007 Briko ha sponsorizzato la nazionale slovena di sci di fondo. Nel 2010 ha inoltre fondato la \"Briko Squadra Corse\", una squadra dilettantistica di ciclismo per le corse di gran fondo."}
{"id": "3543442", "revid": "41485538", "url": "https://it.wikipedia.org/wiki?curid=3543442", "title": "Marlinskij", "text": ""}
{"id": "3543447", "revid": "122368755", "url": "https://it.wikipedia.org/wiki?curid=3543447", "title": "Mal d'Africa", "text": "Nel linguaggio comune, mal d\u2019Africa si riferisce alla sensazione di nostalgia di chi ha visitato L\u2019Africa e desidera tornarci.\nIn epoca fascista, l'espressione era usata con una connotazione completamente diversa, in riferimento allo sforzo umano ed economico dell'espansione coloniale italiana in Africa. L'espressione \"mal d'Africa\" \u00e8 stata usata anche in senso traslato per indicare l'AIDS, malattia estremamente diffusa nel continente africano."}
{"id": "3543454", "revid": "768068", "url": "https://it.wikipedia.org/wiki?curid=3543454", "title": "Preludio e fuga in do maggiore BWV 547", "text": "Il grande Preludio e fuga in do maggiore BWV 547 \u00e8 un'opera per organo composta da J. S. Bach a Lipsia, presumibilmente negli anni 1738-1742. Si tratta, quindi, di uno dei brani organistici di grande rilevanza composti dal musicista tedesco; \u00e8 composizione coeva ad importanti raccolte quali il secondo volume del \"Clavicembalo ben temperato\", i \"Corali di Lipsia\" e la terza parte della \"Clavier\u00fcbung\".\nPreludio.\nNel suo complesso, l'opera sembra essere strutturata, al pari del \"Preludio e fuga in mi bemolle maggiore BWV 552\", quale grande esaltazione della Santissima Trinit\u00e0; diversi sono gli aspetti a suffragio di tale ipotesi.\nIl materiale tematico da cui il preludio, nel tempo di 9/8, prende forma, ad esempio, \u00e8 formato da tre gruppi di tre note (9 note, quindi), disposte per grado e per moto ascendente; nel complesso della battuta i tempi forti cadono sul I, sul III e sul V grado della tonalit\u00e0 in quel momento esplorata (la somma dei gradi dei tempi forti d\u00e0, di nuovo, 9).\nIl preludio si apre con tale materiale tematico esposto in canone all'ottava. Pi\u00f9 volte si ripresenta, nelle varie tonalit\u00e0, questa esposizione canonica del materiale tematico: ad ogni ripresa il soggetto entra tre volte consecutive, sempre per canone all'ottava.\nMa non \u00e8 solo questa reiterata insistenza posta sul valore simbolico del numero 3 a convalidare l'ipotesi della glorificazione della Trinit\u00e0: compaiono, infatti, le medesime figurazioni vivaci, danzanti e ariose che Bach stesso utilizza in quei corali espressamente dedicati allo Spirito Santo (\"Komm, Gott Sch\u00f6pfer, heiliger Geist\" BWV 631 e BWV 667).\nInoltre, nel pedale, quasi come basso ostinato, compare una fanfara formata da note discendenti, quasi a simboleggiare la discesa di Cristo sulla Terra.\nOltre che dal punto di vista simbolico, il pezzo \u00e8 interessante anche dal punto di vista armonico: Bach spazia, partendo dalla pura tonalit\u00e0 di do maggiore, in un vasto percorso armonico, contemplando anche tonalit\u00e0 \"lontane\", spesso raggiunte mediante repentine e sorprendenti virate armoniche.\nFuga.\n\u00c8 una delle fughe pi\u00f9 originali, ma anche pi\u00f9 fittamente lavorate e contrappuntisticamente complesse dell'intera produzione organistica bachiana.\nIl soggetto \u00e8 derivato dal corale \"Allein Gott, in der H\u00f6h' sei Ehr\"' e potrebbe anche alludere, nella sua seconda parte, ai quattro bracci della croce.\nNello sviluppo della fuga, sempre molto densa di ripercussioni del soggetto e povera di lunghi divertimenti, il soggetto, cui sono giustapposti due diversi controsoggetti, viene utilizzato sia nella sua forma originale, sia specchiato lungo il suo ipotetico asse longitudinale.\nIl pedale, muto per le prime quarantotto battute, entra nella quarantanovesima misura, introducendo una quinta voce, e cantando sia il soggetto, sia il suo specchio per aumentazione, cio\u00e8 con i valori temporali delle note raddoppiati.\nLa fuga termina, quasi improvvisamente, alla battuta 72 (di nuovo un multiplo di tre e di nove), proprio sull'ultima entrata del soggetto, dopo una lunga e retorica cadenza sopra il pedale di tonica; quasi come se Bach lasciasse volutamente in sospeso un discorso che, effettivamente, viste proporzioni e contenuti, non avrebbe giustificato una chiusura ampollosa e ridondante.\nCome nel caso del preludio, il percorso armonico \u00e8 ampio e mai banale."}
{"id": "3543455", "revid": "287204", "url": "https://it.wikipedia.org/wiki?curid=3543455", "title": "Viticoltura in Venezuela", "text": "Bench\u00e9 il Venezuela sia un paese tropicale, dove la produzione del vino \u00e8 molto bassa o assente a causa di condizioni meteorologiche. A ci\u00f2 contribuisce anche l'influenza culturale statunitense che fa che la birra predomini sul vino, nonostante il Venezuela possa contare su grandi comunit\u00e0 italiane, portoghesi e spagnole.\nIl consumo del vino ha sempre una connotazione etnica poich\u00e9 fu introdotta dagli immigranti europei. Negli ultimi anni il Venezuela si \u00e8 fatto conoscere come paese produttore di vini di qualit\u00e0 paragonabile ad alcuni cileni, argentini, spagnoli e francesi.\nQuesta recente iniziativa sorse dalle Empresas Polar e la casa vinicola francese Martell che scelsero per ci\u00f2 la zona di Altagracia (vicino a Carora), nello Stato di Lara, a circa 120 chilometri da Barquisimeto, sviluppando una joint venture il cui nome commerciale \u00e8 Botegon Pomar. Principalmente coltivano variet\u00e0 di uve francesi ed alcune spagnole ed italiane, raffinando le miscele e le tecniche di maturazione con buoni risultati. Oltre al Botegas Pomar, l'Istituto dell'Uva dell'Universit\u00e0 Centroccidental Lisandro Alvarado sta lavorando su vitigni distinti e nella produzione di vino utilizzando ceppi creolo e tropicalizzati nei suoi poli universitari di Tarabana ed El Tocuyo, commercializzando i suoi prodotti a piccola scala nello Stato di Lara, bench\u00e9 attualmente la maggiore produzione di uva si realizzi nel municipio di Mara nello Stato di Zulia, dove si realizzano anche vini a piccola scala nella Corporazione Viticola C.A (CORPOVICA), che funziona nel Centro di Sviluppo Viticolo Socialista di Mara, filiale di CORPOZULIA.\nConsumo di vino in Venezuela.\nAttualmente il maggiore fornitore \u00e8 il Cile a causa dei bassi prezzi, poich\u00e9 gode di privilegi doganali. Seguono Francia, Spagna e Italia. Non esistono dati ufficiali circa il consumo pro capite di vino in Venezuela. Tuttavia, alcuni esperti del settore stimano che lo stesso sia di 5 litri pro capite all'anno."}
{"id": "3543458", "revid": "767487", "url": "https://it.wikipedia.org/wiki?curid=3543458", "title": "Alfredo Bonaccorsi", "text": "Dopo essersi diplomato a Lucca, si rec\u00f2 ad Amburgo dove pot\u00e9 perfezionare i suoi studi.\nCritico acuto e fecondo, si occup\u00f2 principalmente di etnologia musicale (\"La musica popolare\" (1943), \"Il folclore musicale in Toscana\") e di musica pucciniana (\"Giacomo Puccini e i suoi antenati musicali\"). Insegnante di storia della musica dal 1952, collabora con periodici e quotidiani e dirige inoltre la nuova collezione dei Classici Italiani della Musica. Preziosa la sua collaborazione nella ricerca di manoscritti rossiniani di cui cur\u00f2 la stampa."}
{"id": "3543463", "revid": "1543377", "url": "https://it.wikipedia.org/wiki?curid=3543463", "title": "Peter Perez Burdett", "text": "Venne descritto come \"se non nel centro, almeno nella penombra della Lunar Society di Birmingham\". Trascorse gli ultimi anni della sua vita a Karlsruhe evitando i debitori, ma comunque ancora attivo nella societ\u00e0 tedesca.\nBiografia.\nNato nell'Essex, vi eredit\u00f2 una piccola propriet\u00e0 e il nome di Perez del nonno materno che era il pastore l\u00ec.. Poco si conosce della sua vita fino all'incontro con Joseph Wright of Derby all'inizio degli anni Sessanta del secolo, dal quale riusc\u00ec a prendere in prestito denaro per finanziare la sua attivit\u00e0 di mappatore. Burdett \u00e8 stato un modello per molti dei dipinti di Wright e pot\u00e9 beneficiare della sua amicizia e dei suoi soldi ed in cambi\u00f2 gli spieg\u00f2 i punti pi\u00f9 fini della prospettiva.\nIntorno al 1766 Wright dipinse \"Filosofo tiene una lezione sul planetario\", oggi esposto nel Derby Museum and Art Gallery: l'opera raffigura una conferenza pubblica sul sistema solare, con una lampada in luogo del sole che illumina le facce dei pianeti ed i volti del pubblico; coerentemente con il tema astronomico, i volti parzialmente illuminata possono rappresentare le fasi della luna. La figura a sinistra del filosofo \u00e8 stata chiaramente identificata come Burdett, mentre l'uomo a destra si pensa che sia Washington Shirley, V conte Ferrers che ospit\u00f2 Burdett a Staunton Harold quando egli si trovave nel Leicestershire. Il conte era, come Burdett, interessato alla scienza e poco dopo compr\u00f2 proprio questo dipinto.\nNel 1767 disegn\u00f2 una mappa di Derby in scala di un pollice per un miglio. Con questa mappa Burdett fu secondo in un concorso bandito dalla Society for Art nella creazione di mappe della contea in questa scala. Ha creato l'acquatinta \"Due ragazzi soffiano in una vescica a lume di candela\".\nNel 1768, Burdett si spost\u00f2 da Derby a Liverpool per creare una mappa per il Lancashire, come aveva fatto con successo per Derbyshire. Trov\u00f2 nuovi protettori e assistette George Perry per la sua mappa e storia di Liverpool: Burdett fece i disegni e scrisse le descrizioni degli edifici pi\u00f9 importanti per la storia di Perry del 1773.\nLiverpool.\nBurdett ebbe cos\u00ec successo nell'individuare e sfruttare i suoi nuovi contatti che invit\u00f2 il suo amico, Wright, a venire da lui a Liverpool. Questa fu un'ottima mossa per Wright che rapidamente ricevette commissioni dalla nobilt\u00e0 locale e dai borghesi, ma fu Burdett a fondare una Societ\u00e0 degli Artisti nel 1769 a Liverpool e divenne il suo primo presidente. \"Accademico alla luce della lampada\", un dipinto del 1768 di Joseph Wright of Derby si pensa sia stato fatto per l'accademia di Burdett.\nIl primo artista britannico ha utilizzare la tecnica dell'acquatinta si pensa sia stato Burdett, che ne espose prima del 1772. Burdett spazzolava l'acido direttamente sulla base dell'acquatinta, utilizzando solo vernici per delineare le singole zone dell'opera. La sua tecnica era molto diversa dai metodi sviluppati in precedenza in Francia . Burdett pubblicato una prima acquatinta basata su un'immagine di John Hamilton Mortimer, ma alla fine vendette il processo ad un altro cartografo, Paul Sandby. Burdett svilupp\u00f2 anche un processo di trasferimento dall'acquatinta alla ceramica, ma non fu un successo.\nBurdett impar\u00f2 la tecnica dell'acquatinta da J.B. Le Prince di Parigi. Mostr\u00f2 due piastre alla mostra della Society of Arts del 1772 ma di lui oggi ci restano solo tre acquetine: \"Banditti Terrifying Fishermen\" del 1771, \"Skeleton on a Rocky Shore\" ambedue tratte dal disegno di Mortimer, e \" Due ragazzi soffiano in una vescica a lume di candela\" dal dipinto di Wright of Derby. Una copia di questi ultimi nella Liverpool Public Library reca sul dorso l'iscrizione \u201cPrimo campione di aquatinta inventato a Liverpool da P. P. Burdett, 1774, assistito dal signor S. Chubbard\u201d.\nL'artista Paul Sandby imparato le tecniche di base del acquatinta da l'On. Charles Greville, che si aveva acquistato la conoscenza sia da Burdett o da Le Prince. Sembra che Greville aveva ricevuto informazioni incomplete, e Sandby trovato difficolt\u00e0 a produrre un piatto con il metodo di Le Prince di vagliare la colofonia sulla superficie. Ha scoperto che, sciogliendo la colofonia e fluttuante sul rame un migliore effetto \u00e8 stato ottenuto.\nBenjamin Franklin scrisse a Burdett il 21 agosto 1773: \u201cSarei contento di essere informato dove possa vedere qualche esempio della nuova arte che dici essere una stampa ad imitazione dei quadri. Deve essere una molto prezioso scoperta\u201d.\nNel 1771 realizz\u00f2 \u201cUna mappa per il porto di Liverpool\u201d e nel 1772 &gt; \u201cIndagine sulla contea palatina di Chester\u201d.\nKarlsruhe.\nNel 1774 lasci\u00f2 Liverpool, per sfuggire ai debiti, ed entr\u00f2 al servizio del Margravio di Baden. Curiosamente port\u00f2 con s\u00e9 il dipinto di se stesso con la moglie, ma la lasci\u00f2 in patria ad affrontare i debitori; il dipinto \u00e8 oggi nella Galleria Nazionale di Praga. Non dimentic\u00f2 i suoi amici del tutto e Joseph Wright gli fece visita nel 1774 nel sud della Germania. Si spos\u00f2 di nuovo con Friederike Kotkowski in Germania l'11 luglio 1787 ed ebbe una figlia, Anna, che and\u00f2 sposa a un conte. Nello stesso anno disegno una pianta per la piazza del mercato di Karlsruhe la cui sagoma \u00e8 ancora visibile nella disposizione degli edifici odierni.\nBurdett mor\u00ec a Karlsruhe il 9 settembre 1793."}
{"id": "3543473", "revid": "3115", "url": "https://it.wikipedia.org/wiki?curid=3543473", "title": "D'Ewes Coke", "text": "Biografia.\nCoke nacque a Mansfield Woodhouse nel 1747, l'unico figlio di George Coke (1725-1759) di Kirkby Hall, Nottinghamshire, e di sua moglie Elisabeth, figlia del reverendo Seth Ellis. George Coke stesso era il figlio di un altro D'Ewes Coke (morto nel 1751) di Suckley, e della sua prima moglie, Frances Coke, figlia e co-erede di William Coke di Trusley, e fu l'unico dei loro tre figli a sopravvivere infanzia. George mor\u00ec nel 1759, quando suo figlio aveva solo dodici anni.\nIl nome D'Ewes proviene dalla sua bisnonna, Elizabeth D'Ewes, che fu la madre del primo D'Ewes Coke. Una figlia di Sir Willoughby d'Ewes, II Baronetto, di Stowlangtoft Hall, Suffolk, fu la moglie del bisnonno, Heigham Coke di Suckley. Suo nonno era Sir Simonds d'Pecore, 1 \u00b0 Baronetto.\nLa famiglia Coke pu\u00f2 essere fatta risalire al XV secolo e comprende figure di rilievo come George Coke, vescovo di Hereford poco prima della guerra civile inglese, e Sir John Coke, Segretario di Stato di re Carlo I d'Inghilterra. D'Ewes era poi cugino di Daniel Coke (1745-1825), avvocato e membro del Parlamento.\nI Coke possedevano una miniere di carbone a conduzione familiare a Pinxton, dove D'Ewes in seguito pag\u00f2 perch\u00e9 fossero erette una scuola e la residenza per il maestro.\nLa maturit\u00e0.\nCoke studi\u00f2 alla Repton School e al St John's College di Cambridge, dove fu ammesso come pensionante il 13 ottobre 1764 ed entr\u00f2 nel ministero della Chiesa d'Inghilterra nel 1770: fu ordinato diacono il 23 settembre dello stesso anno e sacerdote il 15 dicembre 1771 nella Diocesi di Coventry e di Lichfield ed ebbe il rettorato delle canoniche di Pinxton e di Sud Normanton, Derbyshire, dal 1771 al 1811.\nSpos\u00f2 Anna, figlia di George Heywood (morto nel 1818) di Brimington Hall, Nottinghamshire, dove Coke spese i suoi ultimi anni. Ebbero tre figli: D'Ewes Coke (1774-1856) che fu barrister, Sir William Coke (1776-1818) che divenne giudice a Ceylon, ed il deputato John Coke (morto nel 1841), che serv\u00ec come sceriffo del Nottinghamshire nel 1830. John Coke ebbe un ruolo determinante nel fondare la fabbrica di Porcellana Pinxton, su un terreno lasciatoglie dal padre. e tutti e tre i figli svolsero un ruolo rilevante nella creazione della Mansfield and Pinxton Railway, che apr\u00ec nel 1819.\nIl ritratto di famiglia ad opera di Joseph Wright of Derby, ed oggi esposto nel Derby Museum and Art Gallery, fu dipinta circa nel 1782, appena dopo che Coke e sua moglie avevano ereditato Brookhill Hall, vicino a Pinxton. e li mostra con il cugino Daniel Coke in un tavolo all'aperto, sotto un grande albero. Il fulcro della composizione, e apparentemente oggetto di discussione, \u00e8 un foglio di carta tenuto da Daniel, che potrebbe riguardare il paesaggio; Wright pone D'Ewes al vertice di un triangolo, mentre rivolge lo sguardo verso la moglie, a differenza degli altri due che distolgono lo sguardo dal piccolo gruppo: il significato del dipinto \u00e8 andato perduto. Coke divenne membro della Derby Philosophical Society, societ\u00e0 creata da Erasmus Darwin quando questi si trasfer\u00ec a Derby.\nCoke mor\u00ec a Bath in Somerset il 12 aprile 1811, e fu sepolto a Pinxton. Nel suo testamento, Coke istitu\u00ec un'organizzazione caritatevole a Pinxton, lasciando cinque sterline all'anno, tratte dagli utili della sua miniere di carbone, per comprare i libri per bambini poveri."}
{"id": "3543475", "revid": "73843", "url": "https://it.wikipedia.org/wiki?curid=3543475", "title": "Llewellyn Jewitt", "text": "Biografia.\nLlewellyn era nato a Kimberworth, un sobborgo di Rotherham, diciassettesimo ed ultimo figlio dell'artista, autore e maestro di scuola Arthur Jewitt e di sua moglie Martha. La sua istruzione, in cui gran parte ebbe il padre maestro presso la Kimberworth Endowed School, inizi\u00f2 a Duffield, Derbyshire.\nIl giorno di Natale del 1838 spos\u00f2 Elizabeth Sage, figlia di Isacco di Sage di Derby, e in tutta fretta torn\u00f2 a Londra il giorno stesso in modo da non rimanere indietro nel suo lavoro.\nDal 1839 al 1845 fu assunto presso l'incisore Frederick William Fairholt, per illustrare le opere di Charles Knight e contribuire al \"Times Pictorial\", al \"Saturday Magazine\", all\"'Illustrated London News\" e al \"Punch\". Lavor\u00f2 a Buckingham Palace nel 1845, disegnando le stanze del palazzo in preparazione per un lavoro sulla \"London Interiors\".\nTra il 1849 e il 1853 fu il bibliotecario della Biblioteca Pubblica di Plymouth ed in seguito torn\u00f2 nel Derbyshire per lavorare al \"Derby Telegraph\". Nel 1857 Llewellyn Jewitt divenne segretario del Derby Town and County Museum and Natural History Society e grazie alla sua intuizione i locali del museo furono aperti al pubblico il sabato mattina. Nel 1858 la Derby Philosophical Society si fuse con la Museum Society e si trasferirono in una casa sul Wardwick a Derby . Jewiit fond\u00f2 la rivista antiquaria \"The Reliquary\" di cui fu redattore fino alla sua morte nel 1886. Mor\u00ec a The Hollies, Duffield nel 1886.\nJewitt apparteneva alla British Archaeological Association e contribu\u00ec a fondare la Derbyshire Archaeological Society nel 1878. Fu membro della Society of Antiquaries of London, scrisse numerosi articoli sulle antichit\u00e0 inglese e sulla topografia, e cur\u00f2 la guida turistica \"Black's Guide to Derbyshire\" (1872) ."}
{"id": "3543480", "revid": "1305772", "url": "https://it.wikipedia.org/wiki?curid=3543480", "title": "Coletti", "text": ""}
{"id": "3543486", "revid": "287204", "url": "https://it.wikipedia.org/wiki?curid=3543486", "title": "Tsaritsani", "text": "Tsaritsani () \u00e8 una ex comunit\u00e0 della Grecia nella periferia della Tessaglia di 2.507 abitanti secondo i dati del censimento 2001.\n\u00c8 stata soppressa a seguito della riforma amministrativa detta Programma Callicrate in vigore dal gennaio 2011 ed \u00e8 ora compresa nel comune di Elassona.\nStoria.\nConosciuta col nome di Melona () fu annessa alla Grecia in seguito alle Guerre balcaniche.\nLa comunit\u00e0 \u00e8 stata creata nel 2006 quando si \u00e8 staccata da Elassona. Dopo soli 5 anni di autonomia \u00e8 tornata a far parte del comune limitrofo.\nEconomia.\nTurismo.\nSituato ai piedi del Monte Olimpo, sono presenti numerose chiese di epoca post-bizantina"}
{"id": "3543489", "revid": "594829", "url": "https://it.wikipedia.org/wiki?curid=3543489", "title": "Bomba Est\u00e9reo", "text": "Bomba Est\u00e9reo \u00e8 un gruppo musicale nato nel 2001 in Colombia. In particolare, la canzone \"Fuego\" (composta nel 2009 per la Polen Records / Nacional Records) ha riscosso un notevole successo sia in termini di ascolti che nel mercato discografico."}
{"id": "3543490", "revid": "729019", "url": "https://it.wikipedia.org/wiki?curid=3543490", "title": "Centrale idroelettrica di San Giacomo", "text": "La centrale di San Giacomo \u00e8 una centrale idroelettrica situata lungo la Strada statale 80 del Gran Sasso d'Italia nel comune di Fano Adriano in Provincia di Teramo.\nCaratteristiche.\nLa centrale fa parte del sistema di centrali idroelettriche costruite lungo la Valle del Vomano, trovandosi a valle di quella di Provvidenza ed a monte di quella di Montorio.\nSi tratta di una centrale in caverna costruita nel 1947 ed ampliata nel 1998 che riceve le proprie acque dal Lago di Provvidenza con una galleria di adduzione di 28,294\u00a0km ed una condotta forzata di 583/562 m. Le acque vengono poi restituite al Lago di Piaganini con una galleria di 1,85\u00a0km.\n\u00c8 equipaggiata con 3 gruppi turbina Pelton/alternatore ad asse orizzontale pi\u00f9 uno ad asse verticale, oltre ad un gruppo Francis ad asse verticale e 2 gruppi di piccolissime dimensioni rispetto agli altri per alimentare i servizi di centrale.\nCiascun gruppo turbina Pelton/alternatore \u00e8 costituito da una coppia di giranti, una per lato dell'alternatore, con un getto per ruota. Le giranti sono in acciaio al carbonio, del diametro di 3785 mm.\nLa turbina Francis multistadio del gruppo 7 \u00e8 reversibile per permettere il pompaggio dell'acqua dal bacino di modulazione di Piaganini verso il Lago di Provvidenza con una portata di 7,73 m\u00b3/s, al fine di programmare il deflusso dell'acqua per coprire i periodi di maggior consumo di energia elettrica."}
{"id": "3543493", "revid": "41486482", "url": "https://it.wikipedia.org/wiki?curid=3543493", "title": "Panty &amp; Stocking", "text": ""}
{"id": "3543497", "revid": "729019", "url": "https://it.wikipedia.org/wiki?curid=3543497", "title": "Centrale idroelettrica di Montorio", "text": "La centrale di Montorio al Vomano \u00e8 una centrale idroelettrica situata nei pressi del km 32 della strada statale 150 della Valle del Vomano nel comune di Montorio al Vomano, in provincia di Teramo.\nCaratteristiche.\nLa centrale \u00e8 l'ultima del sistema di centrali idroelettriche costruite lungo la valle del Vomano, trovandosi a valle della centrale di San Giacomo.\nSi tratta di una centrale in caverna che riceve le proprie acque dal bacino di modulazione di Piaganini, con capacit\u00e0 utile di 952.000 m3, attraverso una galleria di adduzione di 13,85 km ed una condotta forzata di 230 m. Oltre alle acque del bacino di Piaganini, la centrale riceve i deflussi di altri bacini limitrofi, posti a quota 400\u00a0m circa.\nLe acque vengono poi restituite all'alveo del fiume Vomano nei pressi di Villa Vomano con una galleria di 5,22 km, a monte di un invaso di propriet\u00e0 del Consorzio di Bonifica Nord utilizzato per l'irrigazione.\n\u00c8 equipaggiata con 2 gruppi turbina/alternatore Pelton ad asse verticale e 3 gruppi Francis ad asse verticale."}
{"id": "3543509", "revid": "729019", "url": "https://it.wikipedia.org/wiki?curid=3543509", "title": "Centrale idroelettrica di Piaganini", "text": "La centrale di Piaganini , originariamente centrale di Venaquila \u00e8 situata lungo la strada statale 80 del Gran Sasso d'Italia a circa 3 km a monte del comune di Montorio al Vomano, in provincia di Teramo.\nCaratteristiche.\nLa centrale fa parte del sistema di centrali costruite lungo la Valle del Vomano ed intercetta il flusso d'acqua di 1.350 litri/s previsto nella concessione per lo sfruttamento idroelettrico della valle che deve essere rilasciato nell'alveo del fiume Vomano a valle della citt\u00e0 di Montorio.\nL'acqua viene portata dal Lago di Piaganini a 400 m s.l.m. verso la centrale con una condotta forzata di 185 m, che costituisce anche la via di accesso alla centrale."}
{"id": "3543510", "revid": "454575", "url": "https://it.wikipedia.org/wiki?curid=3543510", "title": "St. Pauli-Landungsbr\u00fccken", "text": "I St. Pauli-Landungsbr\u00fccken (\"Pontili/Embarcaderi di St. Pauli\") sono una parte del porto di Amburgo, realizzata nel quartiere di St. Pauli (distretto di Hamburg-Mitte) a partire dal 1839 ed ampliata tra il 1907 e il 1909 e tra il 1953 e il 1955..\nUn tempo vi salpavano i transatlantici e - fino al 1991 - i traghetti diretti in Gran Bretagna. Ora i St. Pauli-Landungsbr\u00fccken sono invece il punto di partenza per i battelli che effettuano i giri turistici del porto.\nUbicazione.\nI St.Pauli-Landungsbr\u00fccken si trovano lungo la \"St.-Pauli-Hafenstra\u00dfe\" e la \"Johannisbollwerk\", nei pressi del Fischmarkt, il mercato del pesce, e l\"'Alter Elbtunnel\", il vecchio tunnel sotto il fiume Elba, e a sud della Hans-Albers-Platz, della Spielbudenplatz e della via a luci rosse Reeperbahn.\nCaratteristiche.\nComplessivamente, i pontili di St. Pauli hanno una lunghezza di 700 m.\nLungo i punti d'attracco per i pontoni dei St. Pauli-Landungsbr\u00fccken, si trovano ristoranti, bistrot, negozi di souvenir, ecc.\nSimbolo dei St. Pauli-Landungsbr\u00fccken \u00e8 l'edificio, punto di accoglienza dei passeggeri, realizzato in tufo tra il 1907 e il 1909: l'edificio, della lunghezza di 200 m, si caratterizza per le sue due torri angolari e per le sue cupole.\nDi fronte ai St. Pauli-Landungsbr\u00fccken, sono stabilmente ancorate due navi-museo, il veliero Rickmer Rickmers e il mercantile Cap San Diego..\nStoria.\nI primi punti d'attracco per i pontoni dei \"Landungsbr\u00fccken\" furono realizzati nel 1839 e dovevano servire come punto per il carico del carbone sulle navi a vapore.\nTra il 1907 e il 1909, fu realizzato l'edificio per l'accoglienza dei passeggeri..\nI \"Landungsbr\u00fccken\" furono seriamenti danneggiati durante la seconda guerra mondiale.\nIn seguito, tra il 1953 e il 1955, furono approntati degli ampliamenti..\nI St. Pauli-Landungsbr\u00fccken nella cultura di massa.\nMusica.\nI St. Pauli-Landungsbr\u00fccken sono citati in un brano musicale della band Kettcar"}
{"id": "3543518", "revid": "287204", "url": "https://it.wikipedia.org/wiki?curid=3543518", "title": "Compianto sul Cristo morto (Guido Mazzoni)", "text": "Il Compianto sul Cristo morto \u00e8 un gruppo scultoreo di Guido Mazzoni in terracotta smaltata, databile al 1492 e conservato presso la chiesa di Sant'Anna dei Lombardi di Napoli.\nSi tratta del sesto compianto del Mazzoni, nonch\u00e9 dell'ultima sua opera raffigurante tale scena.\nStoria.\nL'artista modenese, chiamato a Napoli verso la fine del XV secolo da Ferdinando I per eseguire un'altra opera scultorea rappresentante il sovrano aragonese stesso, trov\u00f2 ben presto approvazioni in citt\u00e0 tanto da giungere alla realizzazione, su commissione di Alfonso II di Napoli, del \"Compianto sul Cristo morto\" di Monteoliveto.\nConquistata Napoli pochi anni dopo la realizzazione dell'opera, Carlo VIII, re di Francia, conobbe artisticamente il Mazzoni e se ne innamor\u00f2 al punto da volerlo con s\u00e9 a Parigi per eseguire alcune opere.\nLa realizzazione del gruppo scultoreo, infine, \u00e8 ricordata anche dal Vasari:\nDescrizione.\nL'opera \u00e8 composta da otto sculture a grandezza naturale in terracotta policroma e la scena raffigura i personaggi canonicamente previsti dall'iconografia dei gruppi scultorei del Compianto sul Cristo morto, sviluppatasi nel XV secolo.\nRispetto alle cinque precedenti composizioni del Mazzoni e all'iconografia pi\u00f9 tradizionale, per\u00f2, in quest'ultima versione la posizione del Cristo taglia perpendicolarmente la scena anzich\u00e9 orizzontalmente, rompendo gli schemi classici e differenziandosi cos\u00ec dalle altre opere a medesimo soggetto, le quali vedevano appunto il Cristo disteso orizzontalmente dinanzi agli altri protagonisti, alla scena e all'osservatore.\nLa disposizione delle statue trova al centro la figura esangue del Cristo morto adagiato a terra. Intorno a lui, inginocchiati ai due lati del corpo, in posizione un poco pi\u00f9 avanzata verso chi guarda, sono poste le figure di Giuseppe d'Arimatea, a sinistra, e di Nicodemo a destra, quest'ultimo personaggio con il turbante. Dietro il corpo di Cristo \u00e8 la figura della Vergine, la quale, sopraffatta dal dolore, \u00e8 in fase di svenimento ed in soccorso ad ella, \u00e8 la figura di Maria Salom\u00e8. Ancora, in posizione centrale, sul lato destro rispetto a chi guarda, con le mani congiunte, \u00e8 il personaggio di Maria di Cleofa, mentre sul lato sinistro, \u00e8 una disperata Maddalena. Infine, in fondo al gruppo, alla sinistra di Cristo \u00e8 la figura straziata di San Giovanni Evangelista.\nAlcuni dei reali aragonesi, molto probabilmente su loro richiesta, compaiono nelle vesti dei personaggi del gruppo. \u00c8 certa per esempio la rappresentazione di due personaggi dietro i quali si celano i ritratti di Ferdinando I e di suo figlio Alfonso II di Napoli, in particolare, quest'ultimo, raffigurato nelle vesti di Giuseppe d'Arimatea."}
{"id": "3543521", "revid": "1573940", "url": "https://it.wikipedia.org/wiki?curid=3543521", "title": "Chiesa di San Prospero (Marianopoli)", "text": "La chiesa di San Prospero \u00e8 la chiesa madre di Marianopoli. \nStoria.\nFu eretta verso la met\u00e0 del XVIII secolo ad opera degli abitanti del costruendo paese e posta alle dipendenze della curia di Nicosia. Fu elevata a parrocchia nel 1814. Nel 1833, divenuta insufficiente per l'accresciuta popolazione, la chiesa venne restaurata e allargata su progetto dell'ing. Luigi Bardelli. L'opera comprendeva l'aggiunta di due navate, la torre civica con la campana e la canonica. I lavori furono completati nel 1864 anche se il campanile era ancora senza campana e senza orologio che furono installati rispettivamente nel 1866 e nel 1867 ad opera di Giovanni Campazzi da Novara."}
{"id": "3543526", "revid": "599013", "url": "https://it.wikipedia.org/wiki?curid=3543526", "title": "Alfredo Bordonali", "text": "Carriera.\nHa esordito in Serie A con la il 10 novembre 1946 in -Roma (3-1)."}
{"id": "3543527", "revid": "106456", "url": "https://it.wikipedia.org/wiki?curid=3543527", "title": "Leonor Silveira", "text": "Biografia.\nNata in una famiglia della borghesia colta portoghese, ha compiuto gli studi secondari al liceo francese \"Charles Lepierre\" di Lisbona. Si \u00e8 poi laureata in \"Relazioni Internazionali\" all'Universit\u00e0 Lus\u00edada di Lisbona nel 1995.\nCome attrice cinematografica ha esordito appena diciottenne nel 1988 nel film-opera \"I cannibali\" (\"Os Canibais\") con la regia di Manoel de Oliveira, accanto a Lu\u00eds Miguel Cintra, nella parte della protagonista \"Margarida\". Da allora ha recitato in tutti i successivi film di Manoel de Oliveira. Ha partecipato inoltre a film diretti da Jo\u00e3o Botelho, Joaquim Pinto e Vicente Jorge Silva.\nLeonor Silveira ha inoltre fatto parte della giuria di numerosi festival internazionali come il Festival Internacional de Cortometrajes de Vila do Conde (1997), il Festival Internacional de Cine de S\u00e3o Paulo (2000), il Festival international du film de Marrakech (2005), il Festival del cinema americano di Deauville (2008), il Festival Internacional de Cinema de Luanda (2008), il Festival di Cannes 2009 o il Festival internazionale del cinema di San Sebasti\u00e1n (2010).\nLeonor Silveira \u00e8 stata consigliere del ministro portoghese della Cultura Maria Carrilho (1997-2000). \u00c8 vicepresidente dal 2007 dell'ICAM (\"Instituto do Cinema e Audiovisual\")."}
{"id": "3543529", "revid": "124123", "url": "https://it.wikipedia.org/wiki?curid=3543529", "title": "Rodolfo di Catanzaro", "text": "Biografia.\nFiglio di Goffredo d'Altavilla, a sua volta quarto figlio di Tancredi d'Altavilla, Rao era fratello minore di Roberto di Loritello. Nelle fonti scritte il nome di Rodolfo appare due volte nel corso della \"ricattolicizzazione \" della Calabria operata dai Normanni: nel 1096 funge da testimone durante la fondazione della diocesi latina di Squillace e nel 1101 sottoscrive un diploma in favore di Brunone, meglio conosciuto come San Bruno, fondatore del monastero latino di Santo Stefano del Bosco..\nCome racconta il cronista normanno Goffredo Malaterra, durante la lotta per la successione a Roberto il Guiscardo fra i due fratellastri Boemondo e Ruggero Borsa, Rao si schier\u00f2 dalla parte di quest'ultimo. Ottenne met\u00e0 delle terre di Adamo Falluca, figlio di Miera, comprendente i feudi di Rocca Falluca e Catanzaro: il nuovo territorio sar\u00e0 soggetto a un intenso sfruttamento. Risulta gi\u00e0 morto nel 1111, anno in cui la vedova Berta e i due figli Goffredo e Raimondo fecero una donazione in favore dell'abbazia di Santa Maria del Patire."}
{"id": "3543532", "revid": "287204", "url": "https://it.wikipedia.org/wiki?curid=3543532", "title": "Murakami", "text": "Murakami \u00e8 un cognome giapponese. Pu\u00f2 riferirsi a:"}
{"id": "3543538", "revid": "124423157", "url": "https://it.wikipedia.org/wiki?curid=3543538", "title": "Nyctimene rabori", "text": "Il pipistrello della frutta dalle narici a tubo delle Filippine (Nyctimene rabori ) \u00e8 un pipistrello appartenente alla famiglia degli Pteropodidi, endemico di alcune delle Isole Filippine e delle Isole Molucche settentrionali.\nDescrizione.\nDimensioni.\nPipistrello di medie dimensioni, la lunghezza della testa e del corpo tra 131 e 149\u00a0mm, la lunghezza dell'avambraccio tra 71 e 81 mm, la lunghezza della coda tra 23 e 30\u00a0mm, la lunghezza delle orecchie tra 17 e 24\u00a0mm e un peso fino a 80g.\nAspetto.\nLa pelliccia \u00e8 corta, soffice e densa. Il colore del dorso \u00e8 marrone, la testa bruno dorato scuro, il collare bruno-grigiastro. Le parti ventrali sono color ruggine, pi\u00f9 chiare al centro. La banda dorsale \u00e8 larga soltanto 3-4 mm, color marrone scuro e si estende dalle spalle fino alla base della coda. Le orecchie, le membrane e le ossa alari sono macchiate di giallo. Il muso \u00e8 corto, tozzo e con le narici allungate, tubulari e divergenti. La coda \u00e8 ben sviluppata mentre l'uropatagio \u00e8 ridotto ad una sottile membrana lungo la parte interna degli arti inferiori. Le femmine sono pi\u00f9 chiare. Tutte le specie di questi piccoli mammiferi volanti del Sud del Pacifico hanno gli occhi marroni chiari.\nBiologia.\nAlimentazione.\nSi nutre di frutta.\nRiproduzione.\nLe femmine partoriscono un piccolo alla volta all'anno con un periodo di gestazione di 4,5-5 mesi e l'allattamento dura 3-4 mesi.\nDistribuzione e habitat.\nQuesta specie \u00e8 diffusa in alcune delle Isole Filippine: Cebu, Negros e Sibuyan e delle Isole Molucche settentrionali: Isole Talaud: Karakelong, Isole Sangihe:Sangihe e Siau.\nVive in foreste primarie e secondarie fino a 1.300 metri di altitudine. Si presume che sia tollerante a qualsiasi tipo di habitat degradato.\nStato di conservazione.\nLa IUCN Red List, considerato il numero ridotto di individui adulti, ed il loro lento e continuo declino, classifica \"N. rabori\" come specie in pericolo (EN)."}
{"id": "3543539", "revid": "1573940", "url": "https://it.wikipedia.org/wiki?curid=3543539", "title": "Chiesa di San Giuseppe (Marianopoli)", "text": "La chiesa di San Giuseppe fu costruita nel 1892 dalla confraternita di San Giuseppe istituitasi a Marianopoli nel 1888.\nStile.\nLa chiesa consta di un altare maggiore e due altari laterali. Nella volta si possono ammirare due affreschi del pittore Francesco Vitrano di Villafranca Sicula, rappresentanti lo \"Sposalizio della Vergine con san Giuseppe\" e il \"Transito di san Giuseppe\", copie fedeli delle opere di Raffaello."}
{"id": "3543542", "revid": "62004", "url": "https://it.wikipedia.org/wiki?curid=3543542", "title": "Harold Vincent Connolly", "text": ""}
{"id": "3543554", "revid": "144796", "url": "https://it.wikipedia.org/wiki?curid=3543554", "title": "Abraham de Wicquefort", "text": "Nella nativa Olanda Settentrionale fu condannato alla pena dell'ergastolo nel 1675. Imprigionato nel castello di Lovevestein, lo stesso in cui sar\u00e0 rinchiuso Ugo Grozio, dedic\u00f2 gli ultimi anni della sua vita alla scrittura di \"L'ambassadeur et ses fonctions\". \nL'opera fu pubblicata per la prima volta nel 1681, recandogli postuma notoriet\u00e0 negli ambienti diplomatici eruditi."}
{"id": "3543556", "revid": "1265762", "url": "https://it.wikipedia.org/wiki?curid=3543556", "title": "Vunibaldo di Heidenheim", "text": "Biografia.\nDopo il 778 la suora di Heidenheim, Hugeburc, per relazionare a santa Valburga ed a san Villibaldo, scrisse una descrizione della vita del loro parente e la compose con quella di Vinnibaldo, che ne d\u00e0 il titolo. La sua \"Vita Wynnebaldi\" consente di dare un buon sguardo ai pensieri ed alle attivit\u00e0 di un missionario inglese nei primi tempi di vita di una diocesi del centro della Germania, anche se non ci si pu\u00f2 aspettare una gran precisione nelle descrizioni e nelle date.\nOrigini, formazione e soggiorno a Roma.\nVunibaldo era uno dei quattro figli di un nobile benestante del sud dell'Inghilterra, che dal XII secolo \u00e8 venerato come san Riccardo. Il nome della madre non \u00e8 noto: ella venne tuttavia venerata nel medioevo come santa Wuna. La madre mor\u00ec quando lui era ancora molto piccolo e fu allevato quindi dalla matrigna, il cui nome non ci \u00e8 noto.\nDei suoi almeno cinque tra fratelli e fratellastri, fra i quali due sorelle) sono noti solo due nomi: Villibaldo e Valpurga (o Valburga). La famiglia era probabilmente imparentata con san Bonifacio. Mentre il fratello Villibaldo fu portato in convento quando aveva cinque anni, Vunibaldo fu cresciuto in casa.\nNel 720/21, dopo la sua rinuncia all'eredit\u00e0 paterna, intraprese con il fratello Villibaldo ed il padre Riccardo un pellegrinaggio a Roma. Il padre mor\u00ec durante il viaggio, a Lucca, ove fu sepolto, ed i due fratelli giunsero a Roma. Qui, dopo un soggiorno di oltre un anno, i due si divisero: Villibaldo part\u00ec, all'inizio del 723, per la Terra Santa mentre Vunibaldo si ferm\u00f2 a Roma ove studi\u00f2 teologia ed al termine degli studi ottenne la tonsura.\nDal 727 risiedette in Inghilterra per reclutare personale locale e nel 730 torn\u00f2 a Roma con il fratello pi\u00f9 giovane e vi rimase fino al 738.\nAttivit\u00e0 missionaria in Germania.\nIn quell'anno fu chiamato da san Bonifacio, che compiva il suo terzo viaggio a Roma insieme a Villibaldo, ad un'attivit\u00e0 missionaria in Baviera e Turingia. L'anno seguente Bonifacio lo consacr\u00f2 prete a S\u00fclzenbr\u00fccken in Turingia e lo nomin\u00f2 rappresentante di un territorio di sette chiese.\nNel 744 si trattenne presso il duca di Baviera Odilone, che gli lasci\u00f2 in eredit\u00e0 alcuni beni. Dal 744 circa al 747 oper\u00f2 come missionario nell'Alto Palatinato e subito dopo fu predicatore a Magonza fino al 751.\nAbate ad Heidenheim.\nNella primavera del 752 fond\u00f2 con la sorella Valpurga, il monastero benedettino di Heidenheim. Si tratt\u00f2 di un monastero doppio del quale egli divenne il primo abate. \nPoco prima della sua morte Vunibaldo, che per tutta la vita soffr\u00ec di una grave forma di reumatismo, si rec\u00f2 a W\u00fcrzburg e Fulda. Nel 761 decise di entrare nell'abbazia di Montecassino, nella cui ricostruzione si era molto impegnato il fratello Villibaldo fra il 729 ed il 739, ma l'intenzione non si concretizz\u00f2 essendone stato fortemente sconsigliato dai parenti.\nMor\u00ec in Heidenheim alla presenza del fratello Villibaldo e dopo la sua morte la direzione del monastero pass\u00f2 alla sorella Valpurga.\nCanonizzazione, agiografia e culto.\nL'elevazione e la traslazione delle spoglie di Vunibaldo da parte di Villibaldo nella cripta appositamente costruita nella chiesa abbaziale il giorno del secondo equinozio, il 24 settembre 777 come la dedicazione della chiesa nel corrispondente anniversario un anno dopo costituirono per Vunibaldo come una canonizzazione. Nel settembre dell'879 i resti furono riesumati e, con le reliquie di santa Valpurga, traslati ad Eichst\u00e4tt per\u00f2, dopo tre giorni, furono riportati ad Heidenheim. Nell'889 il re Arnolfo ne fece dono alla chiesa di Eichst\u00e4tt. Il vescovo di Eichst\u00e4tt Gundekar II (in cattedra dal 1057 al 1075) stabil\u00ec il 18 dicembre quale giorno della sua memoria liturgica e lo annover\u00f2 nel suo Pontificale, il \"Gundekarianum\", tra i dodici patroni della diocesi.\nSuccessivamente molte chiese adottarono il patrocinio di san Vunibaldo ed il suo nome come santo comparve in molti calendari anche al di fuori della diocesi. Tuttavia il suo culto non raggiunse mai la diffusione di quelli della sorella Valpurga e del fratello Villibaldo.\nTra il 1152 ed il 1155 il monastero benedettino di Heidenheim fu ricostruito e tra il 1182 ed il 1196 ebbe luogo, sotto il vescovado di Ottone di Eichst\u00e4tt, la traslazione delle reliquie nella nuova chiesa conventuale. Nel 1256 le reliquie di Vunibaldo furono temporaneamente ancora una voltatrasportate ad Eichst\u00e4tt, ove rimasero tuttavia per brevissimo tempo. Nel 1363 esse furono reinumate nel nuovo coro della chiesa di Heidenheim e poi, tra il 1483 e il 1484 traslate in una nuova tomba di stile tardogotico. Nel 1492 il vescovo Guglielmo di Reichenau consegn\u00f2 le reliquie dei santi della diocesi al re Enrico VII d'Inghilterra. Dopo che nel 1529 l'ultimo abate di Heidenheim aveva dato le dimissioni e si era sposato, venne introdotto (1533) il culto evangelico e quattro anni dopo il monastero venne abolito. In seguito le reliquie furono abbandonate.\nBibliografia.\nin lingua tedesca:\nGek\u00fcrzte on-linefassung"}
{"id": "3543577", "revid": "124241839", "url": "https://it.wikipedia.org/wiki?curid=3543577", "title": "Georadar", "text": "Il georadar, noto anche come GPR (\"ground penetrating radar\"), \u00e8 una metodologia non invasiva utilizzata in geofisica, nello studio del primo sottosuolo, che si basa sull'analisi delle riflessioni di onde elettromagnetiche trasmesse nel terreno. Tale metodo fornisce, a partire da una profondit\u00e0 di alcuni metri fino al limite di alcune decine di metri, una \"sezione\" del terreno indagato dalla superficie.\nDescrizione.\nIl metodo si basa sull'immissione di brevi impulsi elettromagnetici a frequenza variabile, ripetuti con continuit\u00e0 ed emessi da un'antenna posta in prossimit\u00e0 della superficie da indagare. Quando l'impulso elettromagnetico nel propagarsi in profondit\u00e0 incontra una superficie che separa due mezzi aventi caratteristiche fisiche diverse, una parte dell'energia incidente viene riflessa ed una parte prosegue nel secondo mezzo. Le onde riflesse dalla superficie di discontinuit\u00e0 ritornano in superficie e vengono rilevate dall'antenna ricevente, mentre la parte di energia trasmessa che procede oltre la discontinuit\u00e0 stessa \u00e8 disponibile per altre riflessioni su eventuali discontinuit\u00e0 pi\u00f9 profonde.\nIl segnale emesso viene ripetuto, secondo una cadenza prestabilita: scelta una scansione di segnale idonea, se la strumentazione viene fatta muovere progressivamente lungo un tracciato predeterminato in superficie, si ottiene una rappresentazione bidimensionale, o sezione elettromagnetica, o \"radargramma\", del tipo \"spostamento (lungo il tracciato) / tempo (di ricezione dei segnali riflessi)\".\nPer calcolare la profondit\u00e0 delle riflessioni, \u00e8 necessario determinare la velocit\u00e0 di propagazione Vm delle onde radar nei livelli indagati. Questa \u00e8 legata principalmente alle caratteristiche fisico-elettriche dei mezzi attraversati (in particolare \u00e8 inversamente proporzionale alla loro costante dielettrica \u03b5) e viene stimata o calcolata attraverso varie possibilit\u00e0 di analisi dei segnali o con prove sperimentali di taratura. Nota la Vm, \u00e8 possibile ottenere una sezione, del tipo \"spostamento (lungo il tracciato) / profondit\u00e0 (delle superfici riflettenti)\".\nLa frequenza del segnale elettromagnetico emesso pu\u00f2 variare generalmente da decine a oltre 1000 MHz, quindi nel campo delle frequenze \"radar\" VHF ed UHF, cio\u00e8 delle onde cortissime (metriche) e ultracorte (decimetriche). Ogni antenna ha una sua frequenza nominale di emissione, e la sua scelta viene adottata di volta in volta, a seconda delle specifiche problematiche da affrontare. In generale, ad una minore frequenza del segnale emesso (lunghezza d'onda maggiore), corrisponde una maggiore penetrazione, ma una conseguente minore sensibilit\u00e0 alla presenza di limitate eterogeneit\u00e0.\nL'antenna viene fatta scorrere in superficie, mentre i segnali captati dalla componente ricevente vengono visualizzati direttamente sul monitor dello strumento (o di un computer portatile), per il controllo delle funzioni dello strumento e della qualit\u00e0 delle registrazioni; nel frattempo, i segnali vengono registrati in formato digitale, per la successiva fase di elaborazione ed interpretazione, con l'ausilio di software specifici.\nCampi di applicazione.\nLa tecnica georadar viene frequentemente utilizzata per l'individuazione plano-altimetrica dei sottoservizi interrati quali reti telefoniche , condotte idriche, fognarie e del gas, per la ricerca di strutture murarie archeologiche sepolte."}
{"id": "3543584", "revid": "1654832", "url": "https://it.wikipedia.org/wiki?curid=3543584", "title": "Alfredo Boccolini", "text": "Biografia.\nProveniente da una famiglia di marinai, dal fisico agile e dalla grossa statura (110 kg per 1,90 cm di altezza), inizi\u00f2 come artista circense in un circo equestre tedesco. \nNotato dal regista Augusto Genina, debutt\u00f2 sul grande schermo nel 1917 nel film \"Il siluramento dell'Oceania\" dell'\"Ambrosio Film\", dove interpret\u00f2 il personaggio forzuto di Galaor, che interpret\u00f2 successivamente in altri film e che gli diede notevole popolarit\u00e0. \nNel 1921 nel ruolo di \"Marco Gratico\" fu nel cast del film \"La nave\". Successivamente con la crisi del cinema italiano, si trasfer\u00ec in Austria e poi in Germania, dove svolse una modesta attivit\u00e0 cinematografica.\nLa sua carriera conobbe il declino dopo l'avvento del sonoro, e in quel periodo prese parte come \u00abcomparsa\u00bb a due film, \"Piccoli naufraghi\" di Calzavara (1938) e \"Il re d'Inghilterra non paga\" di Forzano (1941). Caduto in ristrettezze economiche, negli anni successivi per sopravvivere si esib\u00ec nell'avanspettacolo."}
{"id": "3543585", "revid": "287204", "url": "https://it.wikipedia.org/wiki?curid=3543585", "title": "Aleksandr Aleksandrovic Bestuzev", "text": ""}
{"id": "3543586", "revid": "41488256", "url": "https://it.wikipedia.org/wiki?curid=3543586", "title": "Aleksandr Bestuzev", "text": ""}
{"id": "3543588", "revid": "123249991", "url": "https://it.wikipedia.org/wiki?curid=3543588", "title": "Hudson River School", "text": "La Hudson River School fu un movimento artistico americano sviluppato nella met\u00e0 del XIX secolo da un gruppo di paesaggisti influenzati dal romanticismo.\nIl suo nome \u00e8 dato dal fatto che la prima generazione di questi artisti usava dipingere nella valle del fiume Hudson e nella zona circostante. I pittori della seconda generazione di artisti associati alla scuola ampliarono la loro attivit\u00e0 oltre i limiti della valle dell'Hudson per includere altre localit\u00e0. I dipinti della Hudson River School riflettono tre temi dell'America del XIX secolo: scoperta, esplorazione e insediamento umano.\nInoltre questi dipinti rappresentano i paesaggi americani con un'impostazione pastorale, dove l'essere umano e la natura coesistono pacificamente.\nI paesaggi della Hudson River School sono caratterizzati da un realistico, dettagliato e talvolta idealizzato ritratto della natura, spesso contrapponendo alla pacifica agricoltura le zone disabitate restanti, allontanandosi velocemente dalla valle del fiume Hudson, cos\u00ec come veniva apprezzata per le sue qualit\u00e0 di imponenza e sublimit\u00e0. In generale gli artisti della Hudson River School pensavano che la natura, nella forma dei paesaggi americani, fosse un'ineffabile manifestazione di Dio, variata dagli artisti in base alla loro convinzione religiosa. Essi si ispirarono a maestri europei come Claude Lorrain, John Constable e J.M.W.Turner, condividendo la loro ammirazione per le bellezze naturali dell'America con gli scrittori loro contemporanei Thoreau e Emerson."}
{"id": "3543589", "revid": "41488294", "url": "https://it.wikipedia.org/wiki?curid=3543589", "title": "Aleksandr Bestuzev Marlinskij", "text": ""}
{"id": "3543590", "revid": "116772091", "url": "https://it.wikipedia.org/wiki?curid=3543590", "title": "Manchester United Football Club 1998-1999", "text": "Questa pagina raccoglie i dati riguardanti il Manchester United Football Club nelle competizioni ufficiali della stagione 1998-1999.\nStagione.\nNella stagione 1998-1999 il Manchester United riusc\u00ec a conquistare il tanto ambito treble che consiste nella vittoria del proprio campionato, della propria coppa nazionale e della Coppa dei Campioni/Champions League (battendo in finale il ), diventando la quarta squadra a essere riuscita nell'impresa, dopo il nel 1967, l' nel 1972 e il nel 1988.\nRosa.\nLa rosa era cos\u00ec composta:"}
{"id": "3543592", "revid": "306856", "url": "https://it.wikipedia.org/wiki?curid=3543592", "title": "William J. Jefferson", "text": "Biografia.\nNato in una famiglia di nove figli, Jefferson trascorse l'infanzia in un ambiente estremamente povero. Suo padre era un contadino e un collaboratore dello United States Army Corps of Engineers.\nNonostante tutto William studi\u00f2 legge ad Harvard e diversi anni dopo consegu\u00ec un LLM dalla Georgetown University.\nNel 1970 spos\u00f2 la dottoressa Andrea Green, da cui ebbe cinque figlie: Jamila, Jalila, Jelani, Nailah ed Akilah. Dopo il matrimonio Jefferson cominci\u00f2 a lavorare come consulente legale per alcuni politici.\nNel 1979 ottenne un seggio al Senato della Louisiana e rimase l\u00ec fino al 1990. Durante questo periodo tent\u00f2 di farsi eleggere sindaco di New Orleans nel 1982 e nel 1986, ma fu sconfitto entrambe le volte.\nNel 1990, quando la deputata Lindy Boggs annunci\u00f2 il suo ritiro, Jefferson si candid\u00f2 per succederle al Congresso. Vinse le elezioni e fu rieletto per altri sette mandati. Durante la permanenza alla Camera dei Rappresentanti, Jefferson era membro del Congressional Black Caucus.\nNel 1999 cerc\u00f2 l'elezione a governatore della Louisiana e divenne il candidato del Partito Democratico. Tuttavia nelle elezioni generali fu sconfitto dall'avversario repubblicano con un ampio margine (il 65% dei voti contro il 29%).\nDurante i primi anni duemila Jefferson ebbe grande influenza sui cittadini grazie al controllo dell'organizzazione \"Progressive Democrats\", che si occupava di promuovere l'elezione di alcuni politici locali.\nNel 2006 l'FBI avvi\u00f2 un'indagine su di lui in seguito ad alcuni sospetti di corruzione. Il suo ufficio venne perquisito, ma l'impatto sul pubblico non fu troppo forte e cos\u00ec Jefferson venne rieletto.\nNel 2007 si fece ricorso ad un Grand jury, il quale incrimin\u00f2 Jefferson per sedici capi d'accusa inerenti alla corruzione. A dicembre del 2008 perse la rielezione contro lo sfidante repubblicano Joseph Cao e l'anno seguente fu processato. Il tribunale lo dichiar\u00f2 colpevole di undici delle sedici accuse a suo carico e lo condann\u00f2 a tredici anni di reclusione, la condanna pi\u00f9 severa comminata ad un membro del Congresso per corruzione.\nTra il 2009 e il 2010 anche alcuni dei parenti di Jefferson, fra cui la sorella Betty e il fratello Mose, furono processati per i suoi stessi reati. Il 10 gennaio 2010 Mose Jefferson fu condannato a dieci anni di carcere."}
{"id": "3543596", "revid": "767487", "url": "https://it.wikipedia.org/wiki?curid=3543596", "title": "I figli del marchese Lucera", "text": "I figli del marchese Lucera \u00e8 un film del 1938 diretto da Amleto Palermi, tratto dalla commedia omonima di Gherardo Gherardi.\nIl film fu girato nell'estate all'interno dello stabilimento Scalera Appia di Roma; la pellicola usc\u00ec nelle sale nel dicembre 1938."}
{"id": "3543598", "revid": "1305772", "url": "https://it.wikipedia.org/wiki?curid=3543598", "title": "Casa Tonda (sepolcro romano)", "text": "La \"Casa Tonda\" \u00e8 un mausoleo romano situato lungo l'antica via Labicana sulla sommit\u00e0 del colle Esquilino a Roma, nell'area oggi corrispondente all'angolo orientale di Piazza Vittorio (Rione Esquilino). Il monumento \u00e8 stato distrutto alla fine del XIX secolo e nulla rimane oggi visibile fuori terra.\nStoria e descrizione.\nIl monumento funerario, datato tra la fine della Repubblica e gli inizi dell'Impero, era situato sull'asse della \"via Labicana-Praenestina\" circa 360 m fuori della Porta Esquilina (Arco di Gallieno). In et\u00e0 moderna fu trasformato in abitazione privata, al pari dei vicini \"Trofei di Mario\".\nL'alzato della struttura consisteva in un tamburo cilindrico con diametro di 20 m, fondato su una base quadrata (lato 24 m). Similmente ad altri mausolei di grandi dimensioni la struttura non era internamente piena, ma presentava un'articolazione planimetrica cruciforme delle murature.\nL'identit\u00e0 del proprietario del sepolcro rimane sconosciuta, sebbene Mecenate sia un plausibile candidato in virt\u00f9 della vicinanza degli \"Horti Maecenatis\" e della testimonianza delle fonti letterarie, che pongono \"extremis Esquiliis\" le tombe del poeta Orazio e dello stesso Mecenate fra loro confinanti.\nIl sepolcro fu distrutto nel 1886 per l'apertura di piazza Vittorio Emanuele II.\nNel 1975, in occasione di alcuni saggi di scavo effettuati dalla Soprintendenza Archeologica di Roma per la Metropolitana, sono state evidenziate le poderose fondazioni in opera cementizia del monumento funerario poco al di sotto dell'attuale livello a giardino della piazza."}
{"id": "3543612", "revid": "22475", "url": "https://it.wikipedia.org/wiki?curid=3543612", "title": "Nyctimene aello", "text": "Il pipistrello della frutta dalle narici a tubo dalla banda larga (Nyctimene aello ) \u00e8 un pipistrello appartenente alla famiglia degli Pteropodidi, diffuso in Nuova Guinea e alcune isole vicine.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 103 e 144\u00a0mm, la lunghezza dell'avambraccio tra 77,7 e 88,1\u00a0mm, la lunghezza della coda tra 14,1 e 31\u00a0mm, la lunghezza del piede tra 16 e 22,7\u00a0mm, la lunghezza delle orecchie tra 13,4 e 24\u00a0mm e un peso fino a 93\u00a0g.\nAspetto.\nLe parti dorsali sono marroni chiare, mentre le parti ventrali sono color cannella lungo i fianchi, giallo pallido sull'addome e pi\u00f9 pallide sul basso ventre e sui lati del collo. Lungo la spina dorsale \u00e8 presente una vistosa banda scura, larga fino a 15\u00a0cm, circa un terzo dell'ampiezza della schiena. \u00c8 inoltre presente una sottile banda marrone scuro lungo ogni lato della schiena all'attaccatura delle ali. Il muso \u00e8 fulvo-giallastro, corto, tozzo e largo, gli occhi sono grandi. Le narici hanno la forma di due piccoli cilindri che si estendono ben oltre l'estremit\u00e0 del naso. Le orecchie sono ben separate tra loro, arrotondate e ricoperte esternamente di macchie giallognole. Le ali sono marroni chiare, ricoperte di macchie giallognole e marroni scure e sono attaccate posteriormente alla prima falange del secondo dito dei piedi. Gli artigli sono neri. La coda \u00e8 lunga e si estende completamente fuori dall'uropatagio, il quale \u00e8 ridotto ad una sottile membrana lungo la parte interna degli arti inferiori, pi\u00f9 sviluppata nella parte centrale.\nBiologia.\nComportamento.\nSi rifugia singolarmente o in piccoli gruppi nella densa vegetazione.\nAlimentazione.\nSi nutre di frutta, principalmente di specie native di \"Ficus\" che crescono nel sottobosco forestale.\nRiproduzione.\nFemmine gravide sono state osservate a gennaio e febbraio, mentre un'altra che allattava \u00e8 stata catturata nel mese di settembre.\nDistribuzione e habitat.\nQuesta specie \u00e8 diffusa in Nuova Guinea e in alcune isole vicine.\nVive nelle foreste pluviali primarie e secondarie, paludi e giardini fino a 1.000 metri di altitudine.\nTassonomia.\nSono state riconosciute due sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"N. aello\" come specie con rischio minimo (LC)."}
{"id": "3543623", "revid": "767487", "url": "https://it.wikipedia.org/wiki?curid=3543623", "title": "Il siluramento dell'Oceania", "text": "Il siluramento dell'Oceania \u00e8 un film muto italiano del 1917 diretto da Augusto Genina."}
{"id": "3543626", "revid": "287204", "url": "https://it.wikipedia.org/wiki?curid=3543626", "title": "Nokia N9", "text": "Il Nokia N9-00 (o semplicemente N9) \u00e8 uno smartphone della Nokia, uscito sul mercato a ottobre del 2011 solo in determinati paesi, escludendo l'Italia. Disponibile in tre colori (nero, magenta e ciano), ai quali si \u00e8 aggiunta in dicembre anche la versione bianca. Successivamente, nel mese di maggio 2012 Nokia decide di commercializzare l'apparato anche in Italia concedendo l'esclusiva ad una catena della grande distribuzione, UniEuro.\nVa ricordato che il dispositivo era gi\u00e0 reperibile presso alcuni rivenditori in Italia, ma si trattava di prodotti di importazione, cio\u00e8 destinati originariamente ad un altro paese.\nAttualmente \u00e8 il primo e l'unico smartphone con il sistema operativo open-source MeeGo/Harmattan, sviluppato da Nokia e Intel, che a sua volta utilizza l'interfaccia Swipe UI, appositamente sviluppata da Nokia, basata interamente sul touchscreen, evitando l'aggiunta dei tasti fisici classici quali \"indietro\" o \"menu\".\nMalgrado la totale assenza di campagne pubblicitarie atte a promuoverne l'acquisto, il Nokia N9 ha riscosso un discreto successo, eguagliando e superando in alcuni determinati periodi le vendite del \"fratellastro\" Lumia 800.\nStoria.\nSuccessore del Nokia N900 e conosciuto con il nome in codice N9-00, la sua uscita era stata programmata per il tardo 2010, circa un anno dopo il lancio di N900. Nell'agosto dello stesso anno iniziarono a diffondersi sul web fotografie ufficiose di un prototipo con tastiera qwerty. Un ingegnere del software che stava lavorando per la divisione dispositivi di Nokia cit\u00f2 il Nokia N9-00 nella raccolta pubblica di bug per Qt, un'applicazione di sviluppo framework usata in MeeGo. Il design di questo prototipo, che venne prodotto e destinato ai soli sviluppatori come Nokia N950 venne accantonato e Nokia inizi\u00f2 a lavorare al progetto N9-01, col nome in codice \"Lankku\", che venne poi distribuito col nome finale di Nokia N9; si trattava di una variante del progetto originale senza pi\u00f9 la tastiera.\nNokia N9 \u00e8 stato ufficialmente annunciato il 21 giugno 2011 all'evento Nokia Connection di Singapore. In quell'occasione si ipotizz\u00f2 la disponibilit\u00e0 dello smartphone nel settembre dello stesso anno. Gli utenti potevano essere informati via email sull'effettiva disponibilit\u00e0 di N9 nel proprio paese iscrivendosi online al Nokia Store. Nel momento in cui Nokia decise di chiudere i propri Shop Online in diversi paesi, inclusi Polonia, Germania, Paesi Bassi, Francia, Italia, Spagna, Regno Unito e USA il 30 giugno 2011, la disponibilit\u00e0 nei suddetti paesi fu nelle mani esclusivamente dei rivenditori multimarca e degli operatori telefonici.\nNell'agosto 2011 Nokia annunci\u00f2 che Nokia N9 non sarebbe stato disponibile negli Stati Uniti. Secondo alcuni rapporti di vendite, il dispositivo non sarebbe stato disponibile anche in altri mercati come il Giappone, Canada e Germania.\nL'ultima settimana di settembre 2011 apparve sul blog ufficiale Nokia che il modello N9 era disponibile nei negozi. Il prezzo iniziale di vendita fu annunciato intorno ai 480 euro (per la versione da 16GB) e 560 euro (per la versione da 64GB) escluse tasse ed imposte.\nIn Germania sono disponibili online prodotti importati dalla Svizzera sui siti Amazon e German Cyberport GmbH. Nel gennaio 2012 divenne disponibile in alcuni dei pi\u00f9 grandi store della catena Saturn Media Markt.\nNel febbraio 2012 apparve il Nokia N9 sul sito italiano Nokia, lasciando supporre che presto sarebbe stato messo in commercio anche nel mercato del Bel Paese.\nIl prezzo, a gennaio 2012, era compreso tra 500 e 630 euro, a seconda dalla capacit\u00e0 di memoria interna, sicuramente pi\u00f9 elevato del \"gemello\" con Windows Phone Nokia Lumia 800 e molto vicino al livello di spesa dell'iPhone 4s di Apple.\nHardware.\nProcessore e memoria.\nNokia N9 \u00e8 equipaggiato da un processore OMAP 3630 di Texas Instruments con architettura System-on-a-chip CMOS a 45\u00a0nanometri. Esso comprende tre unit\u00e0 di processo: la CPU a 1\u00a0GHz ARM Cortex A8 che esegue il sistema operativo e le applicazioni; la GPU \u00e8 un PowerVR SGX 530 di Imagination Technologies che supporta le librerie OpenGL ES\u00a02.0 e capace di elaborare fino a 14\u00a0milioni di poligoni al secondo; e il digital signal processor TI TMS320C64x a 430\u00a0MHz, per l'elaborazione delle immagini della fotocamera, dei suoni emessi dal telefono e per la trasmissione e ricezione dei dati. Il sistema dispone di 1\u00a0GB di RAM single channel (Mobile DDR).\nI dati utente sono tutti memorizzati nella memoria interna eMMC; sono disponibili due modelli di smartphone, con differente capacit\u00e0 di memoria: 16 e 64\u00a0GB.\nSchermo e sistema di immissione.\nNokia N9 ha un display capacitivo (fino a 6 punti di tocco simultanei) con una risoluzione di 854 \u00d7 480 pixel (FWVGA, 251\u00a0ppi) in PenTile RGBG layout, in grado di rappresentare 16.7 milioni di colori. Il display ricurvo \u00e8 ricoperto da un vetro Corning Gorilla glass antigraffio. Lo spazio che solitamente c'\u00e8 tra il display e il vetro \u00e8 stato ridotto, e lo schermo \u00e8 ricoperto da uno strato di antiriflesso polarizzatore per facilitare la visione e l'utilizzo alla luce del sole. Inoltre, nella parte alta del display troviamo un sensore di prossimit\u00e0 che disattiva lo schermo quando viene portato il telefono in prossimit\u00e0 dell'orecchio, e un sensore di luminosit\u00e0 che regola l'intensit\u00e0 di illuminazione del display in base alla quantit\u00e0 di luce ambientale.\nNokia N9 pu\u00f2 inoltre beneficiare di un accelerometro per la rotazione dello schermo in modalit\u00e0 paesaggio/ritratto attiva in alcune applicazioni come il web browser o la galleria delle fotografie.\nGPS.\nIl Nokia N9 ha un sensore GPS integrato con la funzionalit\u00e0 opzionale di A-GPS dipendente dalla rete mobille, consente perfino il posizionamento \"a grandi linee\" utilizzando una rete Wi-Fi, ed \u00e8 dotato di sensore magnetometrico (bussola); precaricate gi\u00e0 al suo interno vi sono le applicazioni Nokia Maps e Nokia Drive.\nNokia Maps \u00e8 simile a Ovi Maps presente negli ultimi prodotti symbian di Nokia con la funzionalit\u00e0 di ricerca di luoghi e locali di particolare interesse (ristoranti, stazioni della metropolitana, teatri... ecc...) nelle vicinanze dell'utente. Nokia Maps per MeeGo \u00e8 anche integrata con le applicazioni dell'Agenda e la Rubrica dei contatti. Nokia Drive invece \u00e8 una applicazione dedicata alla navigazione satellitare per auto e ha una voce guida disponibile gratuitamente senza costi aggiuntivi. Il Nokia N9 ha precaricate le mappe di alcune nazioni, aggiornabili gratuitamente dal sito Nokia, e per il funzionamento di Nokia Drive non \u00e8 necessaria una connessione dati attiva, in quanto sfrutta solamente il segnale GPS dei satelliti e le mappe integrate nel dispositivo.\nCamera.\nLa fotocamera principale (posteriore) con funzione autofocus ha doppio flash LED, \u00e8 ottimizzata per l'acquisizione di immagini in formato 16:9 e 4:3, e ha uno zoom digitale da 4x sia per le foto, sia per i video. Il sensore ha 8 megapixel (3552 \u00d7 2448 px); la risoluzione effettiva in formato 16:9 \u00e8 di 3552 \u00d7 2000 px (7.1 megapixel), e 3248 \u00d7 2448 px (8 megapixel) in formato 4:3. Di solito i sensori a 4:3 acquisiscono immagini in 16:9 semplicemente utilizzando la funzione \"cropping\" cio\u00e8 inserendo due bande nere superiormente ed inferiormente. Sul Nokia N9 invece il sensore utilizza tutti i pixel orizzontali (3552) per le fotografie in 16:9 guadagnando in larghezza d'immagine; mentre per il formato 4:3 utilizza tutti i pixel verticali (2448) guadagnando definizione in altezza. La lente Carl Zeiss possiede delle specifiche piuttosto particolari trattandosi di un telefono cellulare: grandangolo da 28\u00a0mm di lunghezza focale, apertura f/2.2, molto ampia (per questo tipo di obbiettivi), e un range di messa a fuoco da 10\u00a0cm-infinito. La videocamera cattura filmati con risoluzione fino a 720p a 30 fps con audio stereo grazie ai due microfoni.\nTasti fisici.\nTenendo il Nokia N9 in mano, guardando lo schermo, sul lato destro si trova il tasto di accensione/spegnimento del telefono (pressione lunga) nonch\u00e9 tasto per il blocco/sblocco dello schermo (pressione breve), e sopra di esso due tasti per il volume. Il Nokia N9 ha meno tasti fisici rispetto ad altri smartphones perch\u00e9 grazie all'interfaccia Swipe si eseguono molte operazioni direttamente dal touch screen. Ad esempio per minimizzare un'applicazione in esecuzione e tornare alla home page \u00e8 sufficiente passare il dito da un estremo del display all'altro. Non \u00e8 presente un tasto fisico per la fotocamera, si esegue la messa a fuoco e lo scatto direttamente toccando con il dito lo schermo durante l'inquadratura. \u00c8 altres\u00ec possibile sbloccare lo schermo senza usare il tasto di sblocco, ma semplicemente toccando lo schermo due volte in rapida successione.\nAudio e uscite.\nNokia N9 ha due microfoni e uno speaker situato nella parte inferiore della scocca. Il microfono principale funziona durante le telefonate e le registrazioni vocali. Il secondo microfono, situato dietro la scocca nella zona del flash della fotocamera, oltre a servire come secondo canale audio per la registrazione stereo durante i filmati, \u00e8 usato dal sistema MeeGo per eliminare il rumore di fondo che disturberebbe le conversazioni telefoniche. Nella parte superiore c'\u00e8 il jack da 3.5\u00a0mm (AV) che consente simultaneamente l'uscita audio stereo e l'ingresso del segnale proveniente dal microfono delle cuffie, oppure consente un'uscita di segnale audio/video per il collegamento ad un televisore. L'uscita audio \u00e8 compatibile con lo standard Dolby Headphone. Vicino al jack AV troviamo, sotto uno sportellino, il connettore High-Speed USB 2.0 in standard USB Micro-B per la sincronizzazione dei dati, per il collegamento ad un PC in modalit\u00e0 mass storage e per la ricarica della batteria.\nLa tecnologia Bluetooth v2.1 +EDR (Enhanced Data Rate) supporta l'uscita audio stereo con il profilo A2DP. Sono supportati inoltre il profilo HFP per parlare a mani libere in auto e il trasferimento di file FTP OPP per l'invio e ricezione di oggetti. \u00c8 inoltre possibile il controllo remoto del dispositivo, sempre tramite Bluetooth, grazie al profilo AVRCP. Il chip Bluetooth integrato funziona anche come ricevitore/trasmettitore FM, permettendo l'ascolto tramite le cuffie (che fungono da antenna) o dallo speaker vivavoce della radio FM. Come accadde per i Nokia N800, N810 e N900 il software per l'utilizzo della radio non \u00e8 precaricato sul dispositivo. Comunque sullo store online sono disponibili diversi software per l'ascolto della radio FM messi a punto da sviluppatori indipendenti.\nN9 supporta la tecnologia NFC per la condivisione di fotografie, contatti, musica con altri dispositivi compatibili a loro volta con NFC (ad es. Nokia C7, Nokia 701) e anche per accoppiarsi (connettersi) con altoparlanti stereo (ad es. Nokia Play 360) e auricolari (ad es. Nokia BH-505). Tramite NFC possono essere connesse al Nokia N9 pi\u00f9 periferiche simultaneamente.\nBatteria.\nIl Nokia N9 ha al suo interno la batteria Nokia BV-5JW da 3.7V e 1450mAh. Secondo Nokia, \u00e8 in grado di fornire energia per un tempo compreso tra 7 e 11 ore di conversazione continua o, in alternativa, un tempo di stand-by compreso tra circa 16 e 19 giorni. Le funzioni multimediali hanno una durata massima di 4.5h per il video playback e fino a 50h per l'ascolto della musica.\nLa ricarica avviene tramite cavo USB.\nAccessori.\n\u00c8 possibile collegare all'N9 un gran numero di dispositivi con varie opzioni di connessione: ad es. tastiere esterne bluetooth, cuffie wireless tramite NFC, altoparlanti wireless NFC, e molti altri.\nPiattaforma software.\nMeeGo.\nNokia N9 non utilizza precisamente MeeGo 1.2 come sistema operativo. Usa invece ci\u00f2 che viene definito da Nokia come \"istanza di MeeGo\". Durante lo sviluppo di Harmattan (precedentemente commercializzato come Maemo 6), Nokia e Intel unirono i loro progetti open source in un nuovo progetto comune chiamato MeeGo. Per non ritardare eccessivamente lo sviluppo gi\u00e0 programmato, Nokia decise di mantenere il \"core\" di Harmattan, cos\u00ec come i componenti middleware (GStreamer) e i \"packaging manager\" (Harmattan utilizza Debian al posto di RPM Package Manager). Tuttavia, Harmattan \u00e8 progettato per essere totalmente compatibile con API di MeeGo 1.2 tramite Qt. Per quanto riguarda gli utenti finali e gli sviluppatori di applicazioni, la distinzione tra Harmattan e Meego 1.2 \u00e8 minima. Dal momento in cui tutti gli sforzi di marketing sarebbero stati orientati a promuovere MeeGo, Nokia elimin\u00f2 il marchio Maemo e adott\u00f2 MeeGo per non confondere i clienti.&lt;ref name=\"Renaming Maemo 6 to to MeeGo/Harmattan\"&gt;&lt;/ref&gt;"}
{"id": "3543629", "revid": "183694", "url": "https://it.wikipedia.org/wiki?curid=3543629", "title": "Punti estremi dell'Australia", "text": "Questa \u00e8 una lista dei punti estremi dell'Australia."}
{"id": "3543630", "revid": "339392", "url": "https://it.wikipedia.org/wiki?curid=3543630", "title": "105/25 Bassotto", "text": ""}
{"id": "3543633", "revid": "767487", "url": "https://it.wikipedia.org/wiki?curid=3543633", "title": "Galaor", "text": "Galaor (titolo alternativo: Galaor l'avventuriero ) \u00e8 un film muto italiano del 1918 diretto da Mariano Restivo."}
{"id": "3543634", "revid": "2519", "url": "https://it.wikipedia.org/wiki?curid=3543634", "title": "\u00dc", "text": "La \u00dc, in minuscolo \u00fc, \u00e8 una lettera che viene utilizzata da diversi alfabeti, che si basano sull'alfabeto latino, per esprimere tipici suoni non rappresentabili con altre lettere, di solito la vocale anteriore chiusa arrotondata.\nNon deve essere confusa con la \"U\" accompagnata da umlaut o da dieresi poich\u00e9 in questi casi si tratta di una normale lettera \"U\" il cui valore fonetico \u00e8 modulato dall'aggiunta dell'accento. La \u00dc invece rappresenta una vera e propria lettera tipica di alcuni alfabeti.\nLa lettera \u00dc compare nell'alfabeto tedesco, ungherese, lombardo, careliano, turco, in quello uiguro latino, in quello estone, azero e turkmeno.\nLa \u00dc in tedesco.\nIn lingua tedesca, la \u00fc ha un suono breve e un suono lungo. Le sue trascrizioni fonetice IPA sono [\u028f] e [y:]. Es:\n[\u028f]:\nM\u00fcll \u2013 rifiuti\nF\u00fcr die n\u00e4chsten vier Jahre \u2013 Per i prossimi quattro anni.\n[y:]:\n\u00dcber die Stra\u00dfe \u2013 sulla strada.\nF\u00fchlt nicht durch dich Sarastro Todesschmerzen, So bist du meine Tochter nimmermehr \u2013 Se Sarastro non sentir\u00e0 il dolore e la morte attraverso di te, tu non sarai pi\u00f9 figlia mia.\nLa \u00dc in ungherese.\nLa lettera \u00dc, in ungherese, \u00e8 abbastanza rara e si pronuncia come la \u00dc tedesca [y]. Es:\nMit s\u00fctsz kis sz\u0171cs? \u2013 Che cosa cucini?\n\u00d6r\u00fcl\u00f6k, hogy tal\u00e1lkoztunk \u2013 Piacere di conoscerti.\n\u00dcdv\u00f6z\u00f6lj\u00fck Magyarorsz\u00e1gon \u2013 Benvenuto in Ungheria.\nLa \u00dc in estone.\nIn lingua estone, la \u00fc si pronuncia pi\u00f9 o meno come in ungherese e in tedesco, solo che leggermente pi\u00f9 lunga [y:]. La lettera \u00fc si pu\u00f2 anche ritrovare in due dei numerosi dittonghi estoni, cio\u00e8 \u00fce ed \u00fci. Si presenta anche negli agglomerati sillabici, dei composti di significato che possono arrivare anche a trenta lettere, come l\u2019esempio n.3. Es:\nMa ei saa r\u00e4\u00e4kida te\u00fcrgi keeles \u2013 non so parlare turco.\nOlen olnud meres\u00f5it kolmk\u00fcmmend aastat \u2013 ho fatto il Marinaio per trent\u2018anni.\ns\u00fcnnip\u00e4evan\u00e4dalal\u00f5pi\u00fcpeop\u00e4rastl\u00f5\u00fcnav\u00e4simatus \u2013 energia illimitata usata una sera di domenica dopo aver festeggiato un compleanno per tutto il fine settimana.\nLa \u00dc in turco.\nIn lingua turca, la lettera \u00fc, insieme alla \u00f6, alla e ed alla \u0131, \u00e8 detta vocale frontale, perch\u00e9 si pronuncia con le labbra e con la parte anteriore del palato. Es:\no \u00e7ocuk k\u00f6t\u00fc davran\u0131yor \u2013 quel bambino si comporta male.\nT\u00fcrk\u00e7e s\u00f6zl\u00fc\u011f\u00fcm\u00fc kaybettim \u2013 ho perso il mio dizionario di turco.\n\u015eampanyada yeti\u015fen \u00fcz\u00fcmlerden m\u00fckemmel bir \u015farap \u00fcretilir \u2013 dall\u2018uva coltivata nella Champagne si produce un ottimo vino.\nLa \u00dc in azero.\nL\u2018alfabeto azero \u00e8 una variante dell\u2018alfabeto turco. Si differenzia da quest\u2018ultimo solamente per la presenza del carattere \u018f, spesso sostituito dalla \u00e4. La \u00fc, in azero, si pronuncia, non tenendo conto delle inflessioni locali, esattamente come in turco. Es:\nM\u0259n Az\u0259rbaycana qay\u0131tmiq \u00fc\u00e7\u00fcn q\u0259tilikl\u0259 gedir\u0259m \u2013 Devo assolutamente tornare in Azerbaigian.\nM\u0259n ba\u015f\u00fc d\u00fc\u015fm\u00fcr\u0259m! \u2013 Non riesco a capire!\ng\u00fcnahkar sizd\u0259n ni\u0259 \u00fc biri \u2013 il colpevole \u00e8 uno di voi.\nScrittura al computer.\nSulla tastiera italiana sotto sistema operativo Microsoft Windows, si usa la combinazione di tasti con la tastiera numerica.\nNote.\n- fonte:unicode"}
{"id": "3543641", "revid": "1305772", "url": "https://it.wikipedia.org/wiki?curid=3543641", "title": "Wheelchair Hockey Tigers Bolzano", "text": "I Wheelchair Hockey Tigers di Bolzano, pi\u00f9 comunemente chiamati W.H. Tigers, sono un'associazione sportiva di Wheelchair Hockey con sede a Bolzano. Fondata il 30 luglio 2009 dal sogno del giocatore/manager Gianluca Call\u00e0 e da alcuni membri della UILDM (Unione italiana lotta alla distrofia muscolare) come Stefano Minozzi e Giorgio Tonin.\nLa squadra, dopo un primo periodo di allenamento e partecipazione a vari tornei amichevoli, partecipa per la prima volta nel 2011 al campionato nazionale di \"A2\" della \"F.I.W.H\". \nNonostante la poca esperienza, la squadra ottiene subito eccezionali risultati. Nel proprio girone di qualificazione, riesce a vincere tutte e 6 le partite in calendario, qualificandosi cos\u00ec ai \"play-off\" che potrebbero valere la serie \"A1\".\nNei successivi \"play-off\" i Tigers escono sconfitti di misura nella semi-finale. A causa di questo risultato la squadra manca la promozione in \"A1\". Il riscatto arriva per\u00f2 nella successiva finale per il 3\u00ba/4\u00ba posto, dove la squadra riesce a vincere ai tempi supplementari, piazzandosi cos\u00ec al 3\u00ba posto in \"A2\".\nTale risultato \u00e8 considerato da molti una vera e propria impresa nella storia del Wheelchair Hockey italiano, per una squadra neo-iscritta al campionato \"A2\", che \u00e8 stata capace di imporsi su squadre molto pi\u00f9 esperte e blasonate."}
{"id": "3543646", "revid": "287204", "url": "https://it.wikipedia.org/wiki?curid=3543646", "title": "Bomba Estereo", "text": ""}
{"id": "3543647", "revid": "6923", "url": "https://it.wikipedia.org/wiki?curid=3543647", "title": "Interwetten Moriwaki Moto2", "text": ""}
{"id": "3543650", "revid": "7969", "url": "https://it.wikipedia.org/wiki?curid=3543650", "title": "Etnologia musicale", "text": ""}
{"id": "3543651", "revid": "15756", "url": "https://it.wikipedia.org/wiki?curid=3543651", "title": "Gustav Adolf von G\u00f6tzen", "text": "Biografia.\nDi nobile famiglia slesiana, nacque nel castello di famiglia di Schaferneck, presso Glatz, nel Regno di Prussia; tra il 1884 e il 1887 studi\u00f2 giurisprudenza a Parigi, Berlino e Kiel, laureandosi laurea honoris. Nel 1885 entr\u00f2 nell'esercito e nel 2. Garde-Ulanen-Regiment come sottotenente; tra il 1890 e il 1891 fu addetto militare all'ambasciata tedesca di Roma; successivamente fece parte di un corpo dell'esercito tedesco in Africa (sul Monte Kilimanjaro) e in Medio oriente. Tornato dall'Asia come tenente dell'esercito tedesco, ricevette una cattedra alla scuola militare di Berlino, della quale fu direttore insieme al maggiore Walther von Diest.\nDal 1885 Carl Peters venne richiamato dall'Africa orientale in Germania, dove aveva posto sotto sovranit\u00e0 tedesca le regioni interne del Tanganica, ma rimaneva ancora inesplorata una regione dell'Africa centro-meridionale, che rischiava di essere occupata dai belgi del vicino Congo; G\u00f6tzen, conosciuto per le sue brillanti esperienze africane, fu incaricato insieme a Georg von Prittwitz und Gaffron e Hermann Kersting di penetrare in quell'area, esplorarla e farne una colonia tedesca.\nG\u00f6tz, Prittwitz, Kersting e il loro seguito partirono da Pangani, sulla costa dell'Africa orientale, il 21 dicembre 1893; attraversarono la regione dei Maasai e il 2 maggio 1894 attraversarono le cascate Rusumo sul fiume Kangera. Attraversato il fiume entrarono per la prima volta in contatto con un'europea, il Dr. Oscar Baumann; penetrarono in Ruanda, un regno locale di per s\u00e9 abbastanza organizzato e centralizzato, che nominalmente divenne colonia tedesca. G\u00f6tzen incontr\u00f2 il mwami (il re) nella \"capitale\" di Nyanza, sul Lago Kivu, imponendogli pacificamente la sottomissione all'impero tedesco. Successivamente la compagnia percorse il fiume Congo e la giungla congolese, giungendo sull'Oceano Atlantico il 29 novembre; nel gennaio 1895 tornarono in Germania.\nTra il 1896 e il 1898 fu addetto militare a Washington D.C.; fu poi membro dello Stato Maggiore Generale a Berlino e nel 1900 fu promosso capitano; nel 1901 fu nominato governatore dell'Africa orientale tedesca, una colonia in piena crisi, della quale G\u00f6tzen era uno dei pochi conoscesse le condizioni della popolazione locale. Erano scoppiate diverse ribellioni delle trib\u00f9 locali nei decenni precedenti, e nel 1905 la trib\u00f9 dei Maji Maji si ribell\u00f2 nuovamente contro l'autorit\u00e0 tedesca nella colonia, dando vita ad una guerriglia simile a quella degli Herero. G\u00f6tzen, coudiavato da truppe indigene e da un contigente misto di tedeschi e inglesi, del quale faceva parte Friedrich Wilhelm von Lindeiner-Wildau, diede vita ad una repressione, che non arriv\u00f2 alla barbarie del generale Trotha (al quale aveva fatto una strenua opposizione), ma provoc\u00f2 300.000 morti tra i guerrieri indigeni e quindici morti tra soldati europei e africani, secondo il rapporto compilato da G\u00f6tzen, il quale fu ben attento a non colpire la popolazione civile. Nel 1906, a causa dell'aggravarsi della sua malattia, fu sollevato dalla carica di governatore e sostituito dal barone Albrecht von Rechenberg.\nTornato in Germania rimase comunque una delle figure pi\u00f9 emblematiche della politica coloniale tedesca e fu membro della compagnia per l'amministrazione delle colonie; nel 1908 divenne inviato prussiano ad Amburgo, dove mor\u00ec il 2 dicembre 1910. A suo nome fu intitolata la nave passeggeri Graf von G\u00f6tzen, che durante la Prima Guerra Mondiale operava sul Lago Tanganica e chje nel luglio 1916 fu catturata dalle truppe belghe; nel 1924 fu donata alla Royal Navy e ribattezzata M.V. Liemba, rientrando in servizio sul lago. G\u00f6tzen \u00e8 inoltre bisnonno di Maximilian von G\u00f6tzen-It\u00farbide, attuale pretendente al trono imperiale messicano."}
{"id": "3543662", "revid": "1573940", "url": "https://it.wikipedia.org/wiki?curid=3543662", "title": "Nyctimene varius", "text": "Nyctimene varius () \u00e8 un pipistrello appartenente alla famiglia degli Pteropodidi, diffuso nelle Isole Molucche centrali.\nDescrizione.\nDimensioni.\nPipistrello di medie dimensioni, con lunghezza dell'avambraccio di circa 51\u00a0mm.\nAspetto.\nLa pelliccia \u00e8 simile a quella di \"N. vizcaccia\". Il colore del dorso \u00e8 marrone con dei riflessi pi\u00f9 scuri, la testa \u00e8 pi\u00f9 chiara, la gola e la parte centrale del ventre \u00e8 biancastro, mentre i fianchi sono marroni. La banda dorsale \u00e8 bruno-nerastra, sottile ed irregolare, visibile soltanto sulla groppa. e narici hanno la forma di due piccoli cilindri che si estendono ben oltre l'estremit\u00e0 del naso e sono spesso ricoperte di macchie gialle. La coda \u00e8 corta e si estende completamente fuori dall'uropatagio, il quale \u00e8 ridotto ad una sottile membrana lungo la parte interna degli arti inferiori.\nComportamento.\nAlimentazione.\nSi nutre di frutta.\nDistribuzione e habitat.\nQuesta specie \u00e8 conosciuta soltanto sulle isole di Buru e di Seram, nelle Isole Molucche centrali.\nVive nelle foreste montane.\nTassonomia.\nLo stato di \"N. varius\" come specie distinta da \"N. albiventer\" \u00e8 in corso di verifica.\nPoich\u00e9 l'unico individuo di \"N. minutus\" \u00e8 stato generalmente identificato come un esemplare di \"N. albiventer\", \"N.varius\" non pu\u00f2 essere considerata una sottospecie di \"N. minutus\" stesso, come erroneamente indicato da Simmons.\nStato di conservazione.\nLa IUCN Red List, considerato l'Areale ristretto e frammentato, ed il proprio habitat in continuo degrado, classifica \"N. varius\" come specie vulnerabile (VU)."}
{"id": "3543665", "revid": "339392", "url": "https://it.wikipedia.org/wiki?curid=3543665", "title": "Real isernia", "text": ""}
{"id": "3543669", "revid": "106456", "url": "https://it.wikipedia.org/wiki?curid=3543669", "title": "Pontificale Gundekariano", "text": "Il Pontificale Gundekariano (\"Pontifikale Gundekarianum\") \u00e8 un testo liturgico (Pontificale) cos\u00ec chiamato dal nome del suo autore, il vescovo di Eichst\u00e4tt Gundekar II (1019 - 1075, vescovo dal 1057). Esso fu continuamente aggiornato dai suoi successori fino al 1697 e quindi \u00e8 una fonte determinante sulla storia della diocesi.\nConsistenza ed estensione dell'opera.\nAusgangsbestand.\nNel 1072 Gundekar consegn\u00f2 alla chiesa del Duomo un sontuoso manoscritto, il cosiddetto \"Gundekarianum\", una raccolta di 204 fogli, 110 dei quali costituivano il Pontificale, un prospetto del vescovo per amministrare Sacramenti, rendere il culto e impartire benedizioni. Qui si evidenzia anche come Gundekar fosse un fautore della Riforma ecclesiale, poich\u00e9 questo dava particolare valore all'intervento salvifico dei Sacramenti. Dopo un calendario segue un Rituale, cio\u00e8 un prospetto delle benedizioni, dei giuramenti e della preghiere. Vi sono pagine con osservazioni sulla vita della diocesi dalla sua fondazione da parte di san Villibaldo e altre illustrate con miniature.\nAggiornamenti fino al 1697.\nDa parte dei successori di Gundekar furono complete queste annotazioni fino al 1697 per un totale di 19 aggiornamenti incorporati, contenenti vite di vescovi ed illustrazioni dei medesimi miniaturizzate.\nL'originale \u00e8 conservato nell'archivio diocesano e ne esiste dal 1987 una edizione commentata di pagine scelte in 380 esemplari.\nEsempi di pittura.\nI dipinti rappresentano fra l'altro personaggi importanti per la loro vita spirituale della diocesi di Eichst\u00e4tt.\nVi sono raffigurati numerosi vescovi di Eichst\u00e4tt, che cercano di illustrare, anche retrospettivamente fino alla fase di fondazione della diocesi, nell'VIII secolo, vicende storiche.\nBibliografia.\nin lingua tedesca:"}
{"id": "3543677", "revid": "1543377", "url": "https://it.wikipedia.org/wiki?curid=3543677", "title": "Giardino giapponese", "text": "Il \u00e8 un giardino tradizionale il cui progetto \u00e8 basato sull'estetica e le idee filosofiche giapponesi, evitando ornamenti artificiali e sottolineando vedute naturali. Piante e materiali invecchiati dal tempo sono generalmente usati dai progettisti dei giardini per suggerire antiche e lontane vedute e per esprimere la fragilit\u00e0 dell'esistenza cos\u00ec come l'inarrestabile avanzata del tempo.\nPer secoli i giardini giapponesi si sono sviluppati sotto l'influenza dei giardini cinesi, ma a partire dal Periodo Heian i progettisti di giardini giapponesi cominciarono a sviluppare i loro stili, basati su materiali della cultura giapponese. Durante il periodo Edo, dal XVII al XIX secolo, il giardino giapponese raggiunge il suo massimo livello e cristallizz\u00f2 le sue forme in aspetti distinti, in particolare nello stile cosiddetto caratterizzato da una forte complessit\u00e0 compositivi e diffuso fra i giardini laici. Successivamente, a partire dalla fine del XIX secolo, i giardini giapponesi hanno iniziato a modellarsi fondendosi con le influenze occidentali.\nI giardini laici degli imperatori e nobili sono stati progettati per la ricreazione e il piacere estetico, mentre i giardini religiosi di templi buddhisti sono stati progettati per la contemplazione e la discussione filosofica, in particolare con riferimento al \"mapp\u014d\"; una terza categoria intermedia \u00e8 costituita dai giardini delle case per la cerimonia del t\u00e8. La credenza popolare per cui i giardini giapponesi servano per la meditazione \u00e8 errata, dato che le pratiche ascetiche buddhiste si svolgono sempre al chiuso in specifici edifici chiamati e mai all'aperto.\nCaratteristiche.\nLa caratteristica basilare del giardino giapponese \u00e8 la presenza costante e inderogabile di quattro elementi standard combinati fra loro:\nI quattro elementi sono stati fissati da un testo anonimo dell'XI secolo intitolato \"Sakuteiki\", in cui si spiega come devono essere usati e giustapposti fra loro; le spiegazioni, bench\u00e9 spesso criptiche e ricche di regole e divieti, chiariscono che al giardino viene attribuito un doppio valore spaziale e umano, spesso instaurando un rapporto fra spazio e uomo di tipo esoterico.\nLa principale discriminante fra i vari stili di giardini giapponesi \u00e8 la presenza o meno del secondo dei quattro elementi, ovvero l'acqua. La difficolt\u00e0 di approvvigionamento dell'acqua in alcune localit\u00e0 ha infatti portato i realizzatori di giardini a optare per soluzioni che non la prevedessero affatto. Data per\u00f2 l'obbligatoriet\u00e0 della presenza dell'acqua sancita dal \"Sakuteiki\", i realizzatori hanno studiato varie maniere creative per incorporarla metaforicamente, arrivando alla creazione dei , ovvero giardini secchi in cui la presenza dell'acqua \u00e8 rappresentata da distese di ghiaia che mimano il mare o di rocce che mimano cascate o altro, attraverso la tecnica paesaggistica del .\nI \"karesansui\" non sono una categoria a parte di giardini, ma un metodo di allestimento che pu\u00f2 riguardare l'intero giardino o solo parte di esso, e fin dalla loro creazione nel XIV secolo da parte del monaco buddhista si sono diffusi sia nei giardini religiosi sia in quelli laici, sia in quelli di dimensioni pi\u00f9 estese sia negli , giardinetti ricavati nelle intercapedini fra un edificio e un altro.\nUna categoria intermedia di giardino religioso-laico \u00e8 il , il giardino rustico che circonda interamente o in parte la al cui interno si svolge la cerimonia del \"cha no yu\". Questi giardini sono generalmente di dimensioni molto ridotte e sono caratterizzati da una precisa simbologia nell'uso dei quattro elementi poich\u00e9 rappresentano una sorta di area di passaggio fra il mondo reale e quello simbolico all'interno della \"chashitsu\".\nStoria.\nOrigini.\nL'idea di questi giardini unici ebbe origine nel periodo Asuka (tra il VI e il VII secolo circa). I mercanti giapponesi videro i giardini costruiti in Cina e portarono molte delle loro tecniche e stili in Giappone.\nI giardini giapponesi sono nati sull'isola di Honsh\u016b, la grande isola centrale del Giappone. La loro estetica \u00e8 stata influenzata dalle caratteristiche distintive del paesaggio dell'Honshu; aspre cime vulcaniche, valli strette e ruscelli impetuosi con cascate, laghi e spiagge pietrose. Sono stati anche influenzati dalla ricca variet\u00e0 di fiori e dalle diverse specie di alberi, in particolare i sempreverdi in particolare, e dalle quattro stagioni ben distinte in Giappone, incluse le estati calde e umide e gli inverni nevosi.\nI giardini giapponesi hanno le loro radici nella religione dello shintoismo giapponese, con la storia della creazione di otto isole perfette, e degli Shinchi, i laghi degli dei. Preistorici santuari shintoisti per i kami, gli dei e gli spiriti, si trovano sulle spiagge e nelle foreste in tutta l'isola. A volte hanno forme insolite, come rocce o alberi, che sono stati contrassegnati con corde di fibra di riso \"shimenawa\"), e circondati da pietre o ciottoli bianchi, simbolo di purezza. Il cortile di ghiaia bianca \u00e8 diventato un tratto distintivo di santuari shintoisti, palazzi imperiali, templi buddisti e giardini zen. Da notare che l'interpretazione dei \"giardini zen\" (piccoli giardini scenici) come espressione della filosofia zen risale all'epoca moderna e in realt\u00e0 si applica a una tecnica di composizione derivata dalla pittura con inchiostri risalente alla Dinastia Song. Il termine giardino zen appare nella letteratura inglese per la prima volta negli anni 1930, mentre in Giappone i termini \"zen teien\" o \"zenteki teien\" compaiono ancora pi\u00f9 tardi a partire dagli anni 1950. a composizione o costruzione di questi non ha rapporti con la religione zen.\nI giardini giapponesi sono stati anche fortemente influenzati dalla filosofia cinese del taoismo e dell'amidismo, importato dalla Cina nel 552 circa. Leggende taoiste parlano di cinque isole montuose abitate dagli Otto Immortali, che vivevano in perfetta armonia con la natura. Ogni immortale volava dalla sua casa di montagna sul dorso di una gru. Le isole stesse si trovavano sul retro di un'enorme tartaruga marina. In Giappone, le cinque isole della leggenda cinese sono diventate una sola isola, chiamata Horai-zen, o Monte Horai. Le repliche di questa montagna leggendaria, simbolo di un mondo perfetto, sono una caratteristica comune dei giardini giapponesi, come lo sono le rocce che rappresentano tartarughe e gru.\nNell'antichit\u00e0.\nI primi giardini giapponesi furono quelli per il piacere degli imperatori giapponesi e dei nobili. Sono citati in diversi brevi passaggi del \"Nihongi\", la prima cronaca della storia giapponese, pubblicato nel 720. Nella primavera dell'anno 74 riporta: \u00abL'imperatore Keik\u014d ha fatto mettere alcune carpe in uno stagno, felice di vederle al mattino e alla sera\u00bb. L'anno successivo: \u00abL'imperatore ha fatto mettere una barca a doppio scafo nello stagno di Ijishi a Ihare, e se ne and\u00f2 a bordo con la sua concubina imperiale, e banchettarono sontuosamente insieme\u00bb. Infine al 486 riporta \u00abL'imperatore Kenz\u014d and\u00f2 in giardino e banchett\u00f2 a bordo di una barca in un ruscello\u00bb.\nIl giardino cinese ha avuto un'influenza molto forte sui primi giardini giapponesi. Nel 552 circa il buddismo \u00e8 stato importato ufficialmente in Giappone, attraverso la Corea, dalla Cina. Tra il 600 e il 612, l'imperatore giapponese invi\u00f2 quattro delegazioni alla corte della dinastia cinese Sui. Tra il 630 e l'838, la corte cinese ha inviato altre quindici delegazioni alla corte della dinastia Tang. Queste delegazioni, con pi\u00f9 di cinquecento membri ciascuna, includevano tra l'altro diplomatici, studiosi, studenti, monaci buddisti e traduttori. Hanno cos\u00ec importato la scrittura cinese, oggetti d'arte e descrizioni dettagliate di giardini cinesi.\nNel 612, l'imperatrice Suiko fece costruire un giardino costituito da una montagna artificiale, che rappresenta Shumi-Sen, o Monte Meru, ritenuto nella tradizione ind\u00f9 e buddhista il centro del mondo. Durante il regno della stessa imperatrice, uno dei suoi ministri, Soga No Umako, fece realizzare un giardino nel suo palazzo con un lago e numerose piccole isole, che rappresentano le isole dei famosi Otto Immortali delle leggende cinesi e della filosofia taoista. Il palazzo, quando divenne di propriet\u00e0 degli imperatori giapponesi, venne chiamato \"Il Palazzo delle Isole\", ed \u00e8 stato menzionato pi\u00f9 volte nella Man'y\u014dsh\u016b, la \"Collezione di Foglie Innumerevoli\", la pi\u00f9 antica collezione conosciuta di poesia giapponese.\nIn base alle limitate testimonianze letterarie ed archeologiche disponibili i giardini giapponesi dell'epoca furono versioni modeste dei giardini imperiali della dinastia Tang, con grandi laghi su cui si trovavano isole e montagne artificiali. Le coste degli stagni erano realizzate con rocce pesanti. Anche se questi giardini avevano alcuni simboli buddisti e taoisti, erano pensati come giardini di piacere e posti per feste e celebrazioni.\nPeriodo Nara (710\u2013794).\nI primi autentici giardini giapponesi furono costruiti a Heij\u014d, l'attuale Nara, in cui era stata spostata la capitale alla fine dell'VIII secolo, e che da nome al periodo. Le linee delle coste e le pietre posate avevano un aspetto naturale, diversamente da quelle pi\u00f9 pesanti del periodo continentale. Negli scavi della citt\u00e0 vecchia sono stati ritrovati due di questi giardini, entrambi erano usati per festival di scrittura di poesie. Uno di questi, il giardino del Palazzo Orientale nel Palazzo Heij\u014d \u00e8 stato fedelmente ricostruito nello stesso luogo e con elementi originali estratti dagli scavi.\nPeriodo Heian (794-1186).\nNel 794, all'inizio del periodo Heian, la corte giapponese spost\u00f2 la sua capitale a Heian-kyo (l'odierna Kyoto). Durante questo periodo, ci sono stati tre diversi tipi di giardini: giardini di palazzo dei nobili della capitale, i giardini delle ville alla periferia della citt\u00e0 e i giardini dei templi.\nL'architettura dei palazzi, dimore e giardini nel periodo Heian segue la pratica cinese. Case e giardini sono stati allineati su un asse nord-sud, con la residenza a nord e gli edifici cerimoniali che si allargavano in due lunghe ali a sud, racchiudendo il giardino principale. Nei giardini erano presenti uno o pi\u00f9 laghi collegati tra loro da ponti e tortuosi torrenti. Il giardino della residenze imperiali comprendeva una vasta area vuota di sabbia o ghiaia bianca. L'imperatore era il sommo sacerdote del Giappone, e la sabbia bianca rappresentava la purezza, era un luogo dove gli dei potevano essere accolti. L'area era utilizzata per le cerimonie religiose e le danze per l'accoglienza degli dei.\nIl layout del giardino stesso era strettamente determinato secondo i principi della geomanzia tradizionale cinese, o feng shui. Secondo il primo testo conosciuto sull'arte del giardino giapponese, il \"Sakuteiki\", scritto nell'XI secolo: \u00ab\u00c8 un buon auspicio arrivare da est, per entrare nel giardino e passare sotto la casa, e poi lasciarla da sud-est. In questo modo, l'acqua del drago blu porter\u00e0 via tutti gli spiriti cattivi della casa verso la tigre bianca.\u00bb\nI giardini imperiali del periodo Heian erano giardini d'acqua, dove i visitatori viaggiavano su eleganti barche laccate, ascoltando musica, osservando le montagne lontane, cantando, leggendo poesie, dipingendo e ammirando il paesaggio del giardino. La vita sociale nei giardini \u00e8 stata descritta nel \"Genji monogatari\", il romanzo giapponese classico scritto intorno al 1005 dalla dama di corte Murasaki Shikibu. Le tracce del lago artificiale Osawa No Ike, nei pressi del Daikaku-ji a Kyoto, possono ancora essere viste. \u00c8 stato fatto costruire dall'imperatore Saga, che regn\u00f2 dall'809-823 e si diceva che fosse ispirato al lago Dongting in Cina.\nUna replica in scala ridotta del Palazzo imperiale di Ky\u014dto del 794 d.C., l'Santuario Heian, \u00e8 stato costruito a Kyoto nel 1895 per celebrare il 1100\u00ba compleanno della citt\u00e0. Il giardino sud \u00e8 famoso per i suoi fiori di ciliegio in primavera, e per le azalee precoci in estate. Il giardino ovest \u00e8 invece noto per le iridi di giugno e il grande lago del giardino orientale richiama le feste in barca dell'VIII secolo.\nVerso la fine del periodo Heian fa la sua comparsa un nuovo stile, creato dai seguaci del Buddhismo della Terra Pura. Questi erano chiamati \"Giardini del paradiso\" ed erano costruiti per rappresentare il leggendario Paradiso Occidentale, dove regna l'Amitabha Buddha Buddha Amida. Questi Furono costruiti da nobili che volevano affermare il loro potere e l'indipendenza dalla casa imperiale, che stava diventando sempre pi\u00f9 debole. Il miglior esempio superstite di un Giardino del Paradiso \u00e8 By\u014dd\u014d-in a Uji, nei pressi di Kyoto. In origine era la villa di Fujiwara no Michinaga (966-1028), che ha sposato le sue figlie con i figli dell'imperatore. Dopo la sua morte, suo figlio trasform\u00f2 la villa in un tempio, e nel 1053 costru\u00ec la Sala della Fenice, che si pu\u00f2 ancora ammirare.\nQuesta \u00e8 costruita con lo stile tradizionale di un tempio cinese della dinastia Song, su un'isola nel lago. Ospita una statua dorata del Buddha Amithaba, rivolta ad ovest. Nel lago di fronte al tempio c'\u00e8 una piccola isola di rocce bianche, che rappresenta il Monte Horai, la casa degli Otto Immortali del taoismo, collegata al tempio da un ponte, che simboleggia la strada per il paradiso. \u00c8 stato progettato per la mediazione e la contemplazione, non come un giardino di bellezza. \u00c8 stata una dimostrazione di filosofia taoista e buddista creata con paesaggio e architettura, un prototipo per i futuri giardini giapponesi.\nI principali giardini del periodo Heian ancora esistenti o ricreati includono:\nPeriodi Kamakura e Muromachi (1185-1573).\nLa debolezza degli imperatori e la rivalit\u00e0 dei signori della guerra feudali portarono a due guerre civili, la ribellione di H\u014dgen (1156) e quella di Heiji (1159), che distrussero la maggior parte di Kyoto e dei suoi giardini. La capitale fu trasferita a Kamakura nel 1192, per tornare nel 1336 a Kyoto. Gli imperatori governavano solo di nome, il vero potere era detenuto da un governatore militare, lo sh\u014dgun. Durante questo periodo, il governo riapr\u00ec le relazioni con la Cina, che erano state interrotte quasi trecento anni prima. Monaci giapponesi andarono di nuovo a studiare in Cina e monaci cinesi arrivarono in Giappone, in fuga dalle invasioni mongole. I monaci portarono con loro una nuova forma di buddhismo, chiamato semplicemente zen, o \"meditazione\". Il primo giardino zen in Giappone \u00e8 stato costruito da un sacerdote cinese nel 1251 a Kamakura. Il Giappone godette di una rinascita nella religione, nelle arti e in particolare nei giardini.\nMolti famosi giardini-tempio sono stati costruiti agli inizi di questo periodo, compreso il Kinkaku-ji (Tempio del padiglione d'oro), costruito nel 1398 e il Ginkaku-ji (il Padiglione d'Argento), costruito nel 1482. In qualche modo hanno seguito i principi zen di spontaneit\u00e0, estrema semplicit\u00e0 e moderazione, ma per altri aspetti erano tradizionali cinesi della dinastia Song; i piani superiori del Padiglione d'Oro erano coperti di foglie d'oro, ed erano circondati da giardini acquatici tradizionali.\nLo stile pi\u00f9 notevole inventato in questo periodo era il Karesansui (impropriamente chiamati anche \"giardini zen\"). Uno degli esempi pi\u00f9 belli e pi\u00f9 noti \u00e8 il Ry\u014dan-ji a Kyoto. Questo giardino misura solo 9 metri di larghezza e 24 metri di lunghezza, ed \u00e8 composto da sabbia bianca rastrellata con cura per sembrare acqua e quindici rocce accuratamente disposte come piccole isole. \u00c8 pensato per essere visto da una posizione seduta sotto il portico della residenza dell'abate del monastero. Ci sono stati molti dibattiti su ci\u00f2 che le rocce dovrebbero rappresentare, ma, come lo storico Gunter Nitschke ha scritto, \"Il giardino di Ryoan-ji non simboleggia nulla. Non ha il valore di rappresentare una bellezza naturale che pu\u00f2 essere trovata in natura, reale o mitica. Lo considero come una composizione astratta \"naturale\" degli oggetti nello spazio, una composizione la cui funzione \u00e8 quella di incitare la mediazione\".\nMolti dei famosi giardini zen di Kyoto furono opera di un singolo uomo Muso Soseki (1275-1351), un monaco discendente dall'imperatore Uda e un formidabile uomo politico di corte, scrittore e organizzatore, che arm\u00f2 e finanzi\u00f2 navi per riaprire gli scambi commerciali con la Cina e fond\u00f2 un'organizzazione chiamata \"Le Cinque Montagne\", composta dai pi\u00f9 potenti monasteri zen di Kyoto. Fu responsabile per la costruzione dei giardini zen di Nanzen-ji, di Saih\u014d-ji (giardino di muschio) e Tenry\u016b-ji.\nGiardini notevoli dei periodi Kamakura e Muramachi sono situati nei templi di:\nPeriodo Momoyama (1568-1600).\nIl periodo Momoyama fu breve, solo 32 anni, e fu in gran parte occupato dalle le guerre tra i daimy\u014d, i capi delle famiglie feudali giapponesi. I nuovi centri di potere e di cultura in Giappone erano i castelli fortificati dei daimy\u014d, attorno ai quali apparvero nuove citt\u00e0 e giardini. Il giardino caratteristico del periodo \u00e8 caratterizzato uno o pi\u00f9 stagni o laghi vicino alla residenza principale o shoin, non lontano dal castello. Questi giardini sono stati pensati per essere visti dall'alto, dal castello o dalla residenza. I daimy\u014d avevano sviluppato le capacit\u00e0 di taglio e di sollevamento di grosse pietre per costruire i loro castelli e disponevano di eserciti di soldati per spostarli. I laghi artificiali erano circondati da spiagge di piccole pietre e decorati con arrangiamenti di massi, e attraversati da ponti in pietra naturale e sentieri di pietre. I giardini di questo periodo combinano elementi di un giardino per passeggiate, pensato per essere visto dai vialetti sinuosi, con elementi del giardino roccioso, come le montagne artificiali, destinate a essere contemplate da lontano.\nIl giardino pi\u00f9 famoso di questo stile, costruito nel 1592, si trova vicino al castello di Tokushima sull'isola di Shikoku. Le sue caratteristiche degne di nota comprendono un ponte di 10,5 metri di lunghezza formato da due rocce naturali.\nUn altro giardino degno di nota del periodo tuttora esistente \u00e8 quello del Sanb\u014d-in, costruito da Toyotomi Hideyoshi nel 1598 per celebrare la festa della fioritura dei ciliegi e per ricreare lo splendore di un antico giardino. Trecento costruttori di giardini hanno lavorato al progetto, scavando i laghi e installando settecento massi in uno spazio di 540 metri quadrati. Il giardino \u00e8 stato progettato per essere visto dalla veranda del padiglione principale, o dalla \"Sala della Visione Pura\", che si trova su una collina pi\u00f9 alta del giardino. Nella parte orientale del giardino, su una penisola c'\u00e8 un insieme di pietre destinate a rappresentare il mitico Monte Horai. Un ponte di legno conduce a un'isola che rappresenta una gru, e un ponte in pietra collega l'isola ad un'altra che rappresenta una tartaruga la quale \u00e8 collegata da un ponte di terra coperto alla penisola. Il giardino comprende anche una cascata ai piedi di una collina boscosa. Una caratteristica del giardino del periodo Momoyama visibile nel Sanbo-in \u00e8 la vicinanza degli edifici all'acqua.\nIl periodo Momoyama ha visto anche lo sviluppo della Cha no yu (cerimonia del t\u00e8), del chashitsu (casa da t\u00e8) e del roji (giardino del the). Il the venne introdotto in Giappone dalla Cina grazie ai monaci buddisti, che lo usavano come stimolante per tenersi svegli durante i lunghi periodi di meditazione. Il primo grande maestro del t\u00e8, Sen No Riky\u016b (1522-1591), defin\u00ec nei dettagli l'aspetto e le regole della casa del t\u00e8 e del giardino del t\u00e8, seguendo il principio del wabi (\u4f98\u3073) \"Sobria raffinatezza e calma\".\nSeguendo le regole stilate da Sen no Riky\u016b, la sala da t\u00e8 avrebbe dovuto sembrare la casa di un monaco eremita. Era una piccola struttura in legno molto semplice, spesso con un tetto di paglia, con appena abbastanza spazio all'interno per due tatami. La sola decorazione consentita all'interno consisteva di un cartiglio con una scritta e un ramo di albero. Non aveva viste sul giardino.\nIl giardino era anche piccolo e costantemente irrigato per rimanere umido e verde. Di solito contiene un albero di ciliegio o olmo per portare colori in primavera, ma per il resto non ha fiori colorati o piante esotiche che potrebbero distrarre l'attenzione del visitatore. Un percorso porta all'ingresso della casa t\u00e8. Lungo il percorso c'\u00e8 una panchina per gli ospiti in attesa e un contenitore di pietra con acqua nei pressi della casa da t\u00e8, dove gli ospiti si sciacquano le mani e la bocca prima di entrare nella sala da t\u00e8 attraverso una piccola porta chiamata nijiri-guchi (\"strisciare-in ingresso\"), dove bisogna chinarsi per passare attraverso. Sen No Rikyu decret\u00f2 che il giardino doveva essere lasciato vuoto diverse ore prima della cerimonia, in modo che le foglie sarebbero state disperse in modo naturale sulla strada.\nGiardini notevoli del periodo comprendono:\nPeriodo Edo (1615-1867).\nDurante il periodo Edo il potere fu conquistato e consolidato dal Clan Tokugawa, che assunse la carica dittatoriale ereditaria di \"sh\u014dgun\" e si stabil\u00ec a Edo, la futura Tokyo. Durante questo periodo il Giappone mise in pratica una autarchia assoluta che proibiva l'ingresso e l'uscita dal Paese di uomini e merci (fatta eccezione per l'isola artificiale di Dejima nel porto di Nagasaki). Mentre il centro politico del Giappone era centrato intorno al castello di Edo, la residenza dell'imperatore e la maggior parte delle istituzioni religiose rimasero a Kyoto. Gli shogun lasciarono poco potere all'imperatore, ma fornirono generosi finanziamenti per la costruzione di giardini.\nIl periodo Edo vide la diffusione di un nuovo tipo di architettonico chiamato che prendeva le mosse dalle \"sukiya\", ovvero le case da t\u00e8 per la cerimonia del \"cha no yu\": ideate durante il periodo Muromachi e composte in forma di rustici eremi montani in ossequio agli ideali , le \"sukiya\" vennero prese a modello e le loro forme architettoniche incorporate anche in altri edifici quali residenze di campagna o palazzi nobiliari.\nLo stile \"sukiya-zukiri\" fu utilizzato nel giardino pi\u00f9 famoso del periodo, la Villa imperiale di Katsura a Kyoto, che sar\u00e0 poi di esempio a numerosi altri giardini. Gli edifici furono costruiti in modo apparentemente molto semplice, ma utilizzano in realt\u00e0 materiali di eccezionale qualit\u00e0 e tecniche di carpenteria particolarmente raffinate. Al contrario del perimetro cinto da alberi grandi e fitti, la parte centrale del giardino \u00e8 sgombra da alberi o strutture molto alte o invadenti, cos\u00ec da dare una sensazione di vastit\u00e0 e continuit\u00e0 percepibile sia dentro sia fuori dagli edifici. Questi ultimi sono disposti in modo da essere sempre visti di spigolo, secondo la disposizione diagonale chiamata .\nLa maggior parte dei giardini del periodo Edo si avvalgono di ampi lotti e sfruttano tecniche costruttive e paesaggistiche che valorizzano le caratteristiche orografiche del terreno scelto. I giardini in stile , tipici di questo periodo, utilizzano le naturali asperit\u00e0 del terreno per creare laghetti a forma di cuore e sentieri serpentini che offrono molteplici punti di vista sul paesaggio sia interno sia esterno al lotto; il paesaggio esterno, che finora era generalmente oscurato da cortine di alberi sul perimetro del giardino, viene integrato attraverso l'uso della tecnica , ovvero l'apertura di spazi fra gli alberi sul perimetro per consentire di ammirare il paesaggio in lontananza. Per questo motivo la posizione del lotto era fondamentale, perch\u00e9 doveva tenere conto non solo delle condizioni del terreno, ma anche della presenza di eventuali paesaggi lontani interessanti da contemplare da dentro il giardino, come montagne o isole o il mare. I giardini \"kaiy\u016bshiki\" ricostruiscono spesso dei paesaggi in miniatura, sia reali (citazioni di famosi paesaggi naturali come il Fuji o altri) o immaginari (citazioni da leggende o poesie).\nGiardini famosi di questo periodo sono:\nPeriodo Meiji (1868\u20131912).\nIl periodo Meiji vide la modernizzazione del Giappone e la sua riapertura all'Occidente. Molti vecchi giardini privati furono abbandonati e casddero in rovina. Nel 1871 i giardini del periodo Edo furono trasformati per legge in parchi pubblici gartantenone la preservazione. L'influenza occidentale port\u00f2 al progetto di giradini come il Giardino Kyu-Furukawa o il Shinjuku Gyoen, entrambi a Tokyo. Altri pi\u00f9 a nord del Giappone rimasero legati allo stile del periodo Edo. una terza ondata fu lo stile natualistico, inventato da capitani dell'industria e politici potenti, come Aritomo Yamagata. Ben presto molti giardinieri progettarono e costruirono giardini per soddisfare questo gusto. Uno dei giardinieri meglio conosciuti per la sua perfezione tecnica in questo stile fu Ogawa Jihei VII, noto anche come \"Ueji\".\nGiardini di questo periodo includono:"}
{"id": "3543679", "revid": "1305772", "url": "https://it.wikipedia.org/wiki?curid=3543679", "title": "International Superstar Soccer (videogioco 2000)", "text": "International Superstar Soccer (in Giappone Jykkyou J-League 2000: Perfect Striker 3), spesso abbreviato in ISS, \u00e8 un videogioco di calcio sviluppato da KCEO e pubblicato per Nintendo 64, Game Boy Color e PlayStation da Konami nel luglio 2000.\nContiene 77 nazionali di calcio.\nsquadre Europa 1\nInghilterra\nScozia\nGalles\nIrlanda del Nord\nrepubblica d'Irlanda\nIslanda\nEuropa 2\nGermania\nItalia\nFrancia\nSpagna\nPaesi Bassi\nSvizzera\nAustria\nDanimarca\nBelgio\nPortogallo\nLussemburgo\nSan Marino\nAndorra\nLiechtenstein\nEuropa 3\nJugoslavia\nCroazia\nRomania\nBulgaria\nGrecia\nPolonia\nRepubblica Ceca\nSlovacchia\nUngheria\nSlovenia\nBosnia Erzegovina\nAlbania\nMacedonia\nEuropa 4\nSvezia\nNorvegia\nFinlandia\nIsole Faroe\nEuropa 5\nRussia\nEstonia\nLettonia\nLituania\nBielorussia\nUcraina\nMoldova\nGeorgia\nArmenia\nAzerbaijan\nEuropa 6\nMalta\nCipro\nturchia\nIsraele\nAfrica\nCamerun\nNigeria\nSud Africa\nTunisia\nMarocco\nEgitto\nLiberia\nAlgeria\nMali\nGhana\nAmerica 1\nStati Uniti\nCanada\nMessico\nGiamaica\nCuba\nHonduras\nCosta Rica\nTrinidad e Tobago\nAmerica 2\nBrasile\nArgentina\nColombia\nUruguay\nParaguay\nBolivia\nCile\nPer\u00f9\nEcuador\nVenezuela\nAsia 1\nGiappone\nCorea del Sud\nCorea del nord\nChina RP\nHong Kong\nThailandia\nMalaysia\nAsia 2\nArabia Saudita\nEmirati Arabi Uniti\nIran\nUzbekistan\nKazakistan\nNepal\nIndia\nIraq\nKuwait\nQatar\nOceania\nAustralia\nNuova Zelanda\nFiji\nPapua Nuova Guinea\nSquadre U-23\nInghilterra\nPortogallo\nSpagna\nFrancia\nOlanda\nBelgio\nDanimarca\nGermania\nSvizzera\nItalia\nPolonia\nRepubblica Ceca\nSlovacchia\nCroazia\nJugoslavia\nGrecia\nSvezia\nNorvegia\nRussia\nturchia\nTunisia\nMarocco\nNigeria\nCamerun\nSud Africa\nStati Uniti d'America\nMessico\nGiamaica\nHonduras\nColombia\nPer\u00f9\nBrasile\nBolivia\nParaguay\nUruguay\nChile\nArgentina\nGiappone\nCorea del Sud\nCina\nHong Kong\nTailandia\nMalaysia\nNepal\nKazakistan\nUzbekistan\niran\nEmirati Arabi Uniti\nArabia Saudita\nAustralia"}
{"id": "3543680", "revid": "330270", "url": "https://it.wikipedia.org/wiki?curid=3543680", "title": "Nelson Slade Bond", "text": ""}
{"id": "3543681", "revid": "330270", "url": "https://it.wikipedia.org/wiki?curid=3543681", "title": "Nelson Bond", "text": ""}
{"id": "3543683", "revid": "106456", "url": "https://it.wikipedia.org/wiki?curid=3543683", "title": "Pontifikale Gundekarianum", "text": ""}
{"id": "3543691", "revid": "123929540", "url": "https://it.wikipedia.org/wiki?curid=3543691", "title": "Pro Evolution Soccer Management", "text": "Pro Evolution Soccer Management \u00e8 un videogioco a tema calcistico (che si basa sulla gestione di una squadra a scelta) prodotto e sviluppato da Konami e pubblicato sempre da questo il 23 novembre 2006.\nUfficiali le licenze di Serie A, Primera Divisi\u00f3n (LFP) ed Eredivisie.\nModalit\u00e0 di gioco.\nIl gioco \u00e8 basato sulla stagione calcistica 2005/06. All'inizio del gioco, viene chiesto di selezionare il club da gestire a scelta tra 114 club, che vanno da 6 diversi campionati tra cui scegliere. Questi sono: Premier League of England. La Liga di Spagna. Serie A d'Italia. Bundesliga della Germania. Ligue 1 della Francia. Eredivisie dei Paesi Bassi. Ogni volta che una partita viene completata, vengono guadagnati punti Gloria. I punti gloria possono essere spesi nel gioco per sbloccare determinati giocatori, funzioni extra, ecc.\nQuando viene raggiunto un certo totale, \u00e8 possibile richiedere la gestione di una nuova squadra (migliore \u00e8 la squadra, pi\u00f9 punti Gloria occorrono). Man mano che si rimane in un club pi\u00f9 a lungo, si guadagnano pi\u00f9 punti Gloria.\nRicezione.\nIl gioco ha ricevuto recensioni abbastanza negative, principalmente a causa dell'elevata quantit\u00e0 di funzionalit\u00e0 senza licenza nel gioco. Diversi nomi di team manager e team non sono corretti. Inoltre, se un giocatore non \u00e8 autorizzato al gioco, non comparir\u00e0 nei risultati di ricerca. Un altro punto critico \u00e8 il fatto che i club non possono essere retrocessi, quindi gli stessi club rimangono ogni singola stagione. Questo \u00e8 stato considerato molto irrealistico e 'pigro' da parte dei creatori, poich\u00e9 il database utilizzato \u00e8 lo stesso di Pro Evolution Soccer 5. Ci\u00f2 limita la modalit\u00e0 di gioco e il divertimento per il giocatore.\nFuturo.\n\u00c8 improbabile che venga prodotto un sequel, a causa del fallimento iniziale del gioco nel mondo dei giochi (la serie PES Manager per soli dispositivi mobili segue un formato molto diverso). Tuttavia, \u00e8 diventato evidente che alcuni fan di Pro Evolution Soccer e Konami considerano la squadra di Let's Make a Soccer di Sega! come sequel spirituale, a causa delle sue somiglianze e del suo stile familiare, nonostante sia un gioco di un altro editore."}
{"id": "3543698", "revid": "599013", "url": "https://it.wikipedia.org/wiki?curid=3543698", "title": "Aleksandr Vladimirovi\u010d Volkov", "text": "Carriera.\nDivenuto professionista nel 1988, si aggiudic\u00f2 il primo titolo nel 1991 a Milano battendo in finale Cristiano Caratti. Sempre in quell'anno raggiunse le semifinali a B\u00e5stad, Basilea, Tolosa e nella Kremlin Cup a Mosca.\nNel 1992, dopo aver sconfitto tra gli altri Goran Ivani\u0161evi\u0107 e Brad Gilbert, si spinse fino ai quarti di finale degli US Open dove nulla pot\u00e9 contro Pete Sampras: perse infatti in tre rapidi set (6-4, 6-1, 6-0).\nApr\u00ec il 1993 facendo suo il torneo di Auckland, successivamente giunse in semifinale a Rotterdam, Indian Wells, Durban, Rosmalen e soprattutto agli US Open dove venne nuovamente fermato da Pete Sampras. In quell'anno sal\u00ec in classifica alla quattordicesima posizione.\nNel 1994, dopo aver aperto la stagione con la finale di Adelaide persa contro il connazionale Evgenij Kafel'nikov, vinse il terzo e ultimo torneo della sua carriera, a Mosca.\nNel 1998 annunci\u00f2 il ritiro.\nCuriosit\u00e0.\nPur essendo destro Volkov giocava da mancino. Dopo aver iniziato a giocare a tennis con la destra fu costretto da adolescente a cambiare mano dopo essersi rotto la spalla cadendo in un burrone. L'incidente lo aveva quasi convinto a cambiare sport ma con grande forza di volont\u00e0 ha imparato a giocare con la sinistra."}
{"id": "3543700", "revid": "6923", "url": "https://it.wikipedia.org/wiki?curid=3543700", "title": "Risultati del motomondiale 2010", "text": "I risultati completi del motomondiale 2010 furono i seguenti\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nMotoGP.\nIn MotoGP vige il regime di monogomma fornita dalla giapponese Bridgestone.\nMoto2.\nAnche in questa nuova classe vige il regime monogomma; in questo caso fornita dalla Dunlop. Come da regolamento della classe, tutte le moto montano un propulsore fornito dalla Honda derivato dalla CBR600RR.\nClasse 125.\nAnche in questa classe vige il regime monogomma; come nella Moto2 il fornitore \u00e8 la Dunlop."}
{"id": "3543701", "revid": "394", "url": "https://it.wikipedia.org/wiki?curid=3543701", "title": "J-League Winning Eleven 2007 Club Championship", "text": "J-League Winning Eleven 2007 Club Championship \u00e8 un videogioco a tema calcistico prodotto e sviluppato da Konami e pubblicato da Import il 2 agosto 2007."}
{"id": "3543702", "revid": "729019", "url": "https://it.wikipedia.org/wiki?curid=3543702", "title": "Offensiva del Baltico", "text": "Offensiva del Baltico (anche detta offensiva strategica del Baltico) \u00e8 un grande attacco sovietico sferrato sul fronte orientale della seconda guerra mondiale, tra il 14 settembre ed il 24 novembre 1944. L'offensiva vide quattro fronti sovietici (il Fronte di Leningrado del maresciallo Leonid Govorov, il 1\u00ba Fronte Baltico del generale Ovanes Bagramjan, il 2\u00ba Fronte Baltico del generale Andrej Er\u00ebmenko ed il 3\u00ba Fronte Baltico del generale Ivan Maslennikov) assalire le posizioni tenute dal Gruppo d'armate Nord tedesco (guidato dal generale Ferdinand Sch\u00f6rner) nei Paesi Baltici, lungo una linea che andava da Narva fino ai confini della Prussia orientale.\nL'offensiva, caratterizzata da scontri accaniti e sanguinosi e da alcune difficili manovre delle forze corazzate sovietiche, si concluse con una piena vittoria dell'Armata Rossa, che rioccup\u00f2 l'Estonia, la Lituania occidentale e gran parte della Lettonia e riusc\u00ec, dopo un iniziale fallimento, ad isolare i resti del Gruppo d'armate Nord tedesco nella cosiddetta \"sacca di Curlandia\"; le truppe sovietiche riuscirono inoltre a superare il vecchio confine con la Germania, ponendo l'assedio al porto baltico di Memel.\nOperazione Bagration.\nA seguito della catastrofica disfatta subita dal Gruppo d'armate Centro tedesco in Bielorussia nel corso della operazione Bagration sferrata dall'Armata Rossa a partire dal 22 giugno 1944, Stalin e il comando sovietico avevano sperato di poter sfruttare celermente il vuoto apertosi nelle linee nemiche con una rapida avanzata nelle retrovie dell'ancora solido Gruppo d'armate Nord, allo scopo di tagliarlo fuori e distruggerlo nei Paesi Baltici. Inizialmente gli sviluppi furono molto favorevoli ai sovietici le cui colonne corazzate avanzarono e conquistarono, pur subendo notevoli perdite di fronte ai disperati contrattacchi delle riserve tedesche, sia Vilnius che Kaunas e \u0160iauliai, citt\u00e0 lituane di grande importanza strategica. Tuttavia dalla met\u00e0 di agosto la situazione divenne pi\u00f9 difficile per i sovietici.\nAdolf Hitler, ben lontano dal rinunciare ai Paesi Baltici, respinse bruscamente i progetti di ripiegamento strategico del comandante del Gruppo d'armate Nord, generale Johannes Friessner, e, al contrario, lo destitu\u00ec sostituendolo con il tenace generale Sch\u00f6rner, pi\u00f9 motivato politicamente e maggiormente aderente alle direttive del F\u00fchrer. Inoltre con l'afflusso di cinque Panzer-Division la 3. \"Panzerarmee\" del generale Raus pass\u00f2 al contrattacco per sbloccare il Gruppo d'armate Nord rimasto isolato temporaneamente a seguito dell'arrivo dei carri armati sovietici sulla costa baltica ad ovest di Riga, nell'area di Tukums (operazione Doppelkopf). Nel frattempo le forze tedesche schierate in Estonia e Lettonia, pur perdendo parecchio terreno contro i Fronti baltici sovietici dei generali Maslennikov ed Er\u00ebmenko, si batterono accanitamente e finirono per arrestare l'avanzata frontale nemica, mentre il contrattacco della 3. \"Panzerarmee\" riusc\u00ec a ristabilire il 16 agosto un collegamento tra il Gruppo d'armate Nord e il resto delle forze tedesche.\nNella seconda met\u00e0 di agosto l'offensiva sovietica nei Paesi Baltici era stata quindi fermata con pesanti perdite mentre anche le forze corazzate giunte al golfo di Riga erano state in parte respinte, anche se erano completamente falliti i tentativi tedeschi di ottenere una vittoria strategica riconquistando \u0160iauliai e sconfiggendo il fronte baltico del generale Bagramjan. Stalin si vide costretto a riorganizzare le sue forze e i suoi piani per poter sferrare al pi\u00f9 presto una nuova offensiva generale e riconquistare definitivamente i tre Paesi Baltici, distruggere il Gruppo d'armate Nord e restaurare il potere sovietico nell'area, schiacciando le forze nazionaliste fortemente presenti nel Baltico.\nOffensiva contro il Gruppo d'armate Nord.\nSeconda offensiva sovietica nell'area Baltica.\nA partire dal 26 agosto lo Stavka organizz\u00f2 la nuova offensiva generale dei quattro Fronti sovietici coinvolti nel settore Baltico, pianificando un grande rafforzamento degli effettivi e degli equipaggiamenti per sferrare un attacco coordinato e concentrico in direzione di Riga. Le difese tedesche del Gruppo d'armate Nord del generale Ferdinand Sch\u00f6rner erano particolarmente solide, anche se erano collegate solo precariamente con le forze del Gruppo d'armate Centro del generale Georg-Hans Reinhardt attraverso l'angusto \"corridoio\" di Tukums. Il Comando tedesco ed Hitler in particolare erano per\u00f2 assolutamente decisi a difendere i Paesi Baltici anche per motivi politico-diplomatici ed avevano organizzato notevoli raggruppamenti corazzati di riserva tra Jelgava e Auce, mentre forti concentramenti di forze erano stati posizionati sull'istmo di Narva, nel caposaldo di Valga, tra \u0112rg\u013ci e P\u013cavi\u0146as. Infine la \"Linea Tannenberg\" sbarrava l'accesso da est a Tallinn.\nLe forze tedesche, costituite da truppe molto esperte e combattive, con cospicui reparti di Waffen-SS particolarmente motivati di reclutamento baltico e scandinavo, schieravano 56 divisioni tra cui cinque Panzer-Division e due divisioni Panzergrenadier, ed erano suddivise nella 16\u00aa Armata del generale Hilpert, nella 18\u00aa Armata del generale Boege e nella 3\u00aa \"Panzerarmee\" del generale Erhard Raus (dipendente dal Gruppo d'armate Centro) che, contrariamente ai consigli del generale Heinz Guderian, nuovo capo di Stato maggiore dell'Esercito tedesco, era rimasta dislocata nei Paesi Baltici, dopo il suo parzialmente riuscito contrattacco a Tukums. Inoltre le forze tedesche avevano costituito importanti fortificazioni campali sfruttando la natura del territorio boscoso, in parte paludoso e intersecato da numerosi corsi d'acqua: oltre alla Linea Tannenberg sulla direttrice di Tallin (organizzata a sua volta su tre fasce difensive per una profondit\u00e0 di 25\u201330\u00a0km), il comando del Gruppo d'armate Nord aveva fortificato la regione di Riga. Sulle vie di accesso orientali e meridionali erano state organizzate quattro linee difensive: la \"Linea Valga\", la \"Linea Cesis\" (cosiddetta \"posizione Wenden\", ad ottanta km di distanza), la \"Linea Sigulda\" (\"posizione Segewold\", a 25\u00a0km dalla seconda) e l'ultima linea a protezione diretta di Riga; infine anche Memel era solidamente fortificata con sei linee difensive periferiche e due altri sbarramenti intorno alla citt\u00e0\nLa situazione complessiva del fronte orientale, con la minaccia sovietica sulla linea della Vistola e il crollo nei Balcani, aveva peraltro indotto l'OKH a pianificare anche una ritirata organizzata dall'Estonia (operazione \"Aster\"), progetto che venne tuttavia subito respinto da Hitler. Il F\u00fchrer alleg\u00f2 i suoi classici argomenti a favore della difesa ad oltranza delle posizioni, manifestando anche i suoi timori, in caso di ripiegamento tedesco, per un cedimento politico sfavorevole al Terzo Reich della Finlandia (che in realt\u00e0 gi\u00e0 il 2 settembre aveva accettato di trattare un armistizio con l'Unione Sovietica) e dei Paesi Baltici; inoltre Hitler riteneva indispensabile mantenere un saldo controllo del Mar Baltico per poter continuare ad addestrare in quelle acque i preziosi equipaggi dei nuovi U-Boot da cui si attendeva una ripresa favorevole della battaglia dell'Atlantico. Pertanto i progetti di ritirata dall'Estonia vennero temporaneamente messi da parte e le forze tedesche si prepararono a combattere una nuova dura battaglia difensiva contro le superiori forze nemiche.\nIl progetto offensivo elaborato dallo Stavka e comunicato ai comandi dipendenti con le direttive del 26 agosto e del 2 settembre assegnava all'esperto maresciallo Aleksandr Vasilevskij il coordinamento sul campo dei tre Fronti del Baltico (1\u00b0, 2\u00b0 e 3\u00b0) che avrebbero dovuto sferrare attacchi convergenti su Riga per isolare definitivamente le due armate del Gruppo d'armate Nord e occupare il resto della Lettonia e la Lituania occidentale, mentre il Fronte di Leningrado, alle dipendenze dirette dallo Stato maggiore generale di Mosca, avrebbe attaccato in direzione di Tallinn con l'obiettivo di conquistare completamente l'Estonia, in collaborazione con la Flotta del Baltico.\nLa pianificazione dettagliata dell'alto comando sovietico prevedeva che il Fronte di Leningrado del generale Govorov attaccasse dalla regione di Tartu in direzione nord verso Rakvere con la 2\u00aa Armata d'assalto, cercando di congiungersi con la 8\u00aa Armata che avrebbe assaltato le munite linee di Narva; dopo il congiungimento le due armate avrebbero marciato su Tallinn, contando anche sull'appoggio delle navi dell'ammiraglio Vladimir Tribuc. I tre fronti del Baltico dovevano invece sconfiggere il raggruppamento tedesco a nord della Dvina occidentale con una manovra combinata diretta su Riga. Il 3\u00b0 Fronte del Baltico del generale Maslennikov avrebbe attaccato con due armate lungo la direttrice Valmiera-C\u0113sis, mentre l'ala sinistra del Fronte, rinforzata dalla 61\u00aa Armata proveniente dalle riserve generali dello Stavka, avrebbe puntato su Smiltene e quindi su Riga.\nIl 2\u00b0 Fronte del Baltico del generale Er\u00ebmenko avrebbe cooperato con le forze di Maslennikov facendo avanzare la 10\u00aa Armata della Guardia in direzione del fianco sinistro del 3\u00b0 fronte del Baltico, mentre al centro la 42\u00aa Armata e la 3\u00aa Armata d'assalto avrebbero sferrato l'attacco principale verso N\u012btaure e Riga. Infine il 1\u00b0 Fronte del Baltico del generale Bagramjan avrebbe attaccato lungo la riva sinistra della Dvina occidentale con due armata verso Jelgava e Riga, mentre un potente raggruppamento meccanizzato (5\u00aa Armata corazzata della Guardia, 1\u00ba e 19\u00ba Corpo corazzato) sarebbe passato all'offensiva in un secondo momento pi\u00f9 a ovest per puntare su Temiri e Tukums e poi convergere su Riga da nord-ovest.\nPer questa ambiziosa offensiva combinata lo Stavka invi\u00f2 ingenti rinforzi e le forze corazzate vennero raddoppiate; la concentrazione pi\u00f9 forte venne assegnata al generale Bagramjan con oltre 1300 mezzi corazzati, mentre i generali Er\u00ebmenko e Maslennikov disponevano ciascuno di circa 300 mezzi corazzati. Le forze complessivamente disponibili ammontavano a 14 armate, una armata corazzata, 125 divisioni di fucilieri, e sette corpi corazzati o mecanizzati, mentre i comandi sovietici decisero di impegnare fin dai primi giorni ben 95 divisioni di fucilieri e 3 corpi corazzati, di cui 74 divisioni entrarono in azione nei settori di sfondamento. Le armate sovietiche disponevano di ingenti mezzi bellici: 20.000 cannoni e mortai e oltre 3.000 mezzi corazzati in totale; quattro armate aeree erano state assegnate all'area Baltica con oltre 3.500 aerei da combattimento, compresi 600 aerei dell'aviazione navale della Flotta del Baltico.\nDal punto di vista tattico si verificarono alcuni errori nelle pianificazione sovietica; l'eccessiva concentrazione di forze in pochi settori principali permise a sua volta ai tedeschi di trasferire opportunamente le riserve nei vari punti di pericolo, trascurando altre zone meno minacciate, mentre la carenza di mezzi corazzati di appoggio alla fanteria nei fronti di Er\u00ebmenko e Maslennikov cost\u00f2 gravi perdite alle divisioni di fucilieri, spesso costituite da giovani reclute non molto addestrate per sfondare le solide difese nemiche. Inoltre i bombardamenti preliminari dell'artiglieria sovietica, concentrati in gran parte sulle prime linee difensive tedesche, mancarono di ottenere risultati decisivi, avendo gi\u00e0 in precedenza il comando tedesco sguarnito i settori della prima linea e trasferito le forze principali sulla posizione di resistenza pi\u00f9 arretrata, che quindi non venne molto indebolita dal fuoco dell'artiglieria sovietica. Mentre il generale Bagramjan sembr\u00f2 consapevole di questi problemi ed evit\u00f2 alcuni errori, i generali Maslennikov ed Er\u00ebmenko non effettuarono adeguate ricognizioni e quindi si trovarono in difficolt\u00e0 durante la difficile fase di sfondamento delle linee nemiche.\nOccupazione dei Paesi Baltici.\nIl 14 settembre i tre Fronti del Baltico diedero il via, dopo un bombardamento di artiglieria di circa un'ora, all'offensiva generale contro il Gruppo d'armate Nord; fin dal primo giorno i risultati furono soddisfacenti per il 1\u00b0 Fronte del Baltico del generale Bagramjan, che aveva organizzato meglio le sue forze ed aveva individuato le posizioni nemiche grazie ad adeguate ricognizioni. Le forze d'assalto colsero di sorpresa i reparti tedeschi schierati a sud della Dvina, appartenenti alla 16\u00aa Armata e riuscirono ad avanzare per alcuni km; la 43\u00aa Armata del generale Beloborodov e la 4\u00aa Armata d'assalto del generale Malisev riuscirono ad intaccare la seconda linea difensiva tedesca a nord di Bauska e il 3\u00ba Corpo meccanizzato della Guardia del generale Obukhov venne fatto entrare in azione per sfruttare la breccia aperta nella cosiddetta \"linea difensiva Jelgava\". Nei giorni seguenti, dopo duri combattimenti, i sovietici occuparono Jelgava, Bauska e Iecava, mentre fin dal 16 settembre i reparti mobili del generale Obukhov (equipaggiati anche con carri americani M4 Sherman) raggiunsero, dopo essere avanzati per 50\u00a0km, le rive meridionali della Dvina e si avvicinarono a Baldone e a quartieri meridionali di Riga, distante solo 25\u00a0km, mettendo anche in pericolo le comunicazioni delle forze tedesche del Baltico con la Prussia orientale.\nI combattimenti ebbero un andamento meno favorevole per l'Armata Rossa nei settori degli altri due Fronti del Baltico. Il 15 settembre il 3\u00b0 Fronte del Baltico attacc\u00f2 da nord-est puntando sul centro strategico di Valga che proteggeva le linee di comunicazione delle forze tedesche schierate in Estonia: il Distaccamento d'armata \"Narva\", costituito principalmente dal combattivo 3\u00ba \"Panzerkorps-SS\" del generale Felix Steiner con reparti Waffen\u2014SS tedeschi, scandinavi e olandesi, e il 2\u00ba Corpo d'armata. Valga cadde solo dopo quattro giorni di aspri scontri, ma la 18\u00aa Armata tedesca riusc\u00ec a mantenere la coesione, a tenere aperte le linee di comunicazione ed a ripiegare con ordine sulla successiva linea difensiva, dopo aver inflitto pesanti perdite alle divisioni di fucilieri della 67\u00aa Armata del generale Romanovskij e della 1\u00aa Armata d'assalto del generale Zakhvataev, che vennero impiegate in ostinati attacchi frontali contro le solide posizioni nemiche.\nL'andamento delle operazioni fu sfavorevole anche per il 2\u00b0 Fronte del Baltico del generale Er\u00ebmenko: l'offensiva sferrata dalla 3\u00aa Armata d'assalto del generale Gerasimov e della 42\u00aa Armata del generale Sviridov a nord-ovest di Madona e nell'area di Plavina, fu un fallimento come temeva lo stesso generale Er\u00ebmenko. L'insufficiente bombardamento d'artiglieria non indebol\u00ec le difese e l'attacco, atteso dal comando tedesco, si infranse contro le abili fortificazioni campali; anche l'introduzione del 5\u00ba Corpo corazzato non miglior\u00f2 la situazione e la formazione corazzata venne ripetutamente respinta con perdite. L'avanzata sovietica continu\u00f2 a stento nei giorni seguenti in mezzo alle postazioni tedesche organizzate sfruttando le caratteristiche del terreno boscoso e paludoso e rinforzate da vasti campi minati. I generali Er\u00ebmenko e Sandalov (capo di Stato maggiore del Fronte) lamentarono la rigidit\u00e0 delle direttive dello Stavka (personalmente confermate da Stalin) che prescrivevano l'effettuazione di attacchi frontali senza l'impiego di tattiche d'aggiramento. Di fronte alle esperte truppe tedesche, questi attacchi costarono sanguinose perdite e non permisero di effettuare un vero sfondamento in profondit\u00e0. Al contrario dal 16 settembre il generale Sch\u00f6rner lanci\u00f2 una serie di contrattacchi: cinque divisioni contrattaccarono la 3\u00aa Armata d'assalto e la 22\u00aa Armata che solo con difficolt\u00e0 respinsero il nemico e riuscirono finalmente ad occupare Ogre, ma finendo poi per essere di nuovo bloccati. Gi\u00e0 il 15 settembre la 14. Panzer-Division, con quasi 200 panzer, aveva contrattaccato nell'area di Ergli.\nIn realt\u00e0 il comando tedesco del Gruppo d'armate Nord, mentre sferrava questi ripetuti contrattacchi con le sue forze mobili, aveva richiesto fin dal 15 settembre, di fronte ai progressi del generale Bagramjan a sud della Dvina e della minaccia di un attacco sovietico in Estonia, l'autorizzazione all'OKH di effettuare l'operazione \"Aster\" e quindi evacuare questo Stato Baltico e ripiegare nella testa di ponte di Riga. Dopo pressanti e ripetuti appelli del generale Sch\u00f6rner, il 16 settembre l'Alto comando tedesco autorizz\u00f2 l'evacuazione dell'Estonia; il Distaccamento d'armata \"Narva\" avrebbe quindi abbandonato la Linea Tannenberg per portarsi a sud di Valga ed a Riga e contrattaccare, mentre prima la 18\u00aa Armata e poi una parte della 16\u00aa Armata avrebbero a sua volta ripiegato protette da forti formazioni di retroguardia. Contemporaneamente a questa ritirata organizzata sarebbe stata sferrati due nuovi contrattacchi: sei divisioni avrebbero attaccato dalla regione di Baldone verso sud e soprattutto il 39\u00ba \"Panzerkorps\" del generale Dietrich von Saucken (appartenente alla 3. \"Panzerarmee\") avrebbe sferrato con quattro divisioni corazzate l'\"operazione C\u00e4sar\", per colpire sul fianco sinistro il 1\u00b0 Fronte del Baltico e riconquistare Jelgava e \u0160iauliai.\nPer cinque giorni le forze tedesche, con oltre 400 carri armati, attaccarono per prime la 51\u00aa Armata del generale Kreizer e la 5\u00aa Armata corazzata della Guardia del generale Vasilij Timofeevi\u010d Vol'skij; la 12., 7. e 5. Panzer-Division e la Grossdeutschland riuscirono a mettere in difficolt\u00e0 la 6\u00aa Armata della Guardia del generale \u010cistjakov a sud di Dobele avanzando di 5\u00a0km, ma non riuscirono a sfondare a Jelgava e dovettero sospendere gli attacchi il 22 settembre dopo aver perso 131 carri armati e 14 cannoni d'assalto. L'operazione C\u00e4sar era fallita ma costrinse tuttavia il generale Bagramjan a rinunciare ad un secondo attacco verso il golfo di Riga ed a concentrare le sue forze mobili a Jelgava (5\u00aa Armata corazzata della Guardia, 3\u00ba Corpo meccanizzato della Guardia e 1\u00ba Corpo corazzato); nel frattempo anche la 43\u00aa Armata e la 4\u00aa Armata d'assalto, sempre appartenenti al 1\u00b0 Fronte del Baltico respinsero a sud di Baldone il secondo attacco tedesco guidato dalla 14. Panzer-Division, il 22 settembre le forze di testa sovietiche della 49\u00aa Armata conquistarono Baldone e giunsero a meno di 20\u00a0km da Riga. Nonostante questi successi del generale Bagramjan, il generale Sch\u00f6rner, impegnando tutte le sue riserve e anche una parte del Distaccamento d'armata \"Narva\", che aveva ripiegato dall'Estonia, riusc\u00ec a contenere l'offensiva nemica sulla capitale lettone, mentre la situazione era pi\u00f9 difficile per l'Armata Rossa a nord della Dvina dove combattevano le loro difficili battaglie attraverso le fortificazioni tedesche le forze dei generali Er\u00ebmenko e Maslennikov.\nFin dal 17 settembre era passato all'offensiva anche il Fronte di Leningrado del maresciallo Govorov: i sovietici ottennero subito rilevanti successi di fronte alle truppe nemiche che avevano appena intrapreso l'operazione Aster e stavano abbandonando le loro munite posizioni difensive in Estonia. Il comando tedesco decise di accelerare la ritirata e mentre il 3. \"Panzerkorps-SS\" del generale Steiner ripieg\u00f2 a sud attraverso P\u00e4rnu, il 2\u00ba Corpo d'armata marci\u00f2 verso Riga e le altre forze si ritirarono su Tallinn per essere evacuate via mare. Il comando del Gruppo d'armate Nord aveva anticipato l'operazione Aster alla notizia del riuscito sfodamento sovietico nel pericoloso settore di Tartu, a sud delle posizioni di Narva, che faceva temere una manovra di accerchiamento in direzione del mare, alle spalle delle forze tedesche sulla Linea Tannenberg.\nIn effetti il maresciallo Govorov aveva concentrato dal 12 settembre, dopo una marcia forzata da Gdov, l'intera 2\u00aa Armata d'assalto (con cinque corpi d'armata) nel settore di Tartu, per attaccare verso nord e nord-ovest. Il 17 settembre il generale Fedjuniskij, comandante della 2\u00aa Armata d'assalto, sferr\u00f2 l'offensiva contro le linee tedesche, difese da cinque divisioni, con le forze del 30\u00ba Corpo d'armata del generale Simonjak e l'8\u00ba Corpo d'armata di reclutamento estone del generale Pern. L'attacco ebbe successo e i sovietici durante il primo giorno avanzarono di oltre 15\u00a0km all'interno delle difese nemiche; il Gruppo mobile del colonnello Kovalevskij, seguito il 19 settembre, dal Gruppo mobile del colonnello Protsenko, entrano in azione con le loro brigate corazzate per sfruttare lo sfondamento. Dal 18 settembre erano gi\u00e0 in ritirata le divisioni Waffen-SS schierate sulla Linea Tannenberg che, a causa dei successi del generale Fedjuniskij, rischiavano di essere tagliate fuori, mentre la notte del 19 settembre passarono all'attacco anche le forze della 8\u00aa Armata del generale Starikov nel settore di Narva che inseguirono le truppe tedesche in ritirata e gi\u00e0 il 20 settembre conquistarono Rakvere e si collegarono con alcuni reparti della 2\u00aa Armata d'assalto a Lohusuu sulla sponda occidentale del Lago Peipus.\nMentre i Gruppo d'Armate Nord proseguiva la sua ritirata dall'Estonia, il generale Fedjuniskij ricevette ordine dal Comando sovietico di cambiare subito la sua direzione di avanzata, puntando verso sud-ovest, in direzione del golfo di Riga e della citt\u00e0 di P\u00e4rnu. Il 22 settembre il corpo estone del generale Pern entr\u00f2 vittoriosamente a Tallinn mentre gli ultimi reparti tedeschi abbandonavano la capitale via mare, il 24 settembre la 2\u00aa Armata d'assalto raggiunse il golfo di Riga e occup\u00f2 P\u00e4rnu. Quello stesso giorno tuttavia lo Stavka prese la decisione di arrestare l'inseguimento e di sospendere l'offensiva per procedere ad una completa revisione dei piani e ad un nuovo raggruppamento di forze. La decisione dell'Alto comando sovietico era conseguenza delle difficolt\u00e0 presenti nei settori del 2\u00b0 e 3\u00b0 Fronte del Baltico ed anche del nuovo schieramento difensivo organizzato dai tedeschi dopo l'evacuazione dell'Estonia e il rafforzamento della testa di ponte di Riga.\nDurante la terza settimana di settembre, mentre il maresciallo Govorov occupava l'Estonia e il generale Bagramjan respingeva i pericolosi contrattacchi delle riserve corazzate tedesche e si spingeva fino a 10\u00a0km dalla periferia meridionale di Riga, i generali Er\u00ebmenko e Maslennikov avevano continuato ad attaccare le posizioni fortificate tedesche a nord della Dvina occidentale e ad avanzare lentamente ed a costo di dure perdite. Le forze tedesche della 18\u00aa Armata contrastarono aspramente le truppe del 3\u00b0 Fronte del Baltico e solo il 23 settembre iniziarono a ripiegare verso sud dopo aver coperto la ritirata del Distaccamento \"Narva\" dall'Estonia, mentre l'offensiva del 2\u00b0 Fronte del Baltico fu ancor pi\u00f9 difficile e costosa di fronte all'abile difesa del 10\u00ba Corpo d'armata tedesco. Il 22 settembre finalmente la \"Linea Cesis\" venne sfondata e i sovietici entrarono a Valmeira, ma, entro il 27 settembre, entrambi i fronti del Baltico vennero bloccati sulla successiva \"Linea Sigulda\", che proteggeva Riga (distante circa 60\u201380\u00a0km) da nord-est e da est, mentre anche il 1\u00b0 Fronte del Baltico del generale Bagramjan venne infine respinto a sud della capitale lettone dall'opportuno intervento del 3\u00ba \"Panzerkorps-SS\" (reparti della Panzergrenadier-Division-SS \"Nordland\") del generale Steiner, proveniente da Narva.\nOffensiva su Memel e caduta di Riga.\nDopo dieci giorni di durissima offensiva da parte dei tre fronti del Baltico e del Fronte di Leningrado, l'Armata Rossa aveva ottenuto risultati di rilievo, occupando gran parte dell'Estonia, respingendo le forze tedesche sulla Linea Sigulda e avvicinandosi fino a 10\u00a0km a sud di Riga, ma la Wehrmacht aveva contrastato efficacemente le manovre sovietiche ed era riuscito a mantenere il collegamento tra il Gruppo d'armate Nord ed il Gruppo d'armate Centro, conservava il possesso di parte della Lettonia e della Lituania e manteneva il controllo delle isole strategiche dell'arcipelago Moonsund (difese da due divisioni di fanteria) che garantivano il dominio del golfo di Riga. Intorno alla capitale lettone il Gruppo d'armate Nord aveva concentrato, dopo la riuscita \"operazione Aster\", un notevole raggruppamento di forze, con 17 divisioni a nord della Dvina occidentale sulla Linea Sigulda contro le truppe dei generali Er\u00ebmenko e Maslennikov ed altre 14 divisioni a sud della Dvina tra Riga e Auce.\nDecisi a mantenere il possesso della testa di ponte di Riga, Hitler e il comando tedesco avevano concentrato gran parte delle forze in questa zona, lasciando solo sette divisioni a sud tra Auce e il Niemen a protezione del porto di Memel, assegnate alla indebolita 3\u00aa \"Panzerarmee\" passata alle dipendenze del generale Sch\u00f6rner. Nonostante gli inviti alla prudenza del generale Guderian, Hitler intendeva non solo a resistere sulle posizioni ma anche contrattaccare: il 28 settembre venne infatti decisa una nuova controffensiva da sferrare alla fine di ottobre con un doppio attacco combinato da \u0160iauliai verso Jelgava (con cinque divisioni corazzate e cinque divisioni di fanteria), e da est di Jelgava verso sud, con altre cinque divisioni di fanteria ed una divisione corazzata.\nLo Stavka aveva sospeso l'offensiva contro Riga fin dal 24 settembre di fronte al rafforzamento tedesco e alla minaccia di una pericolosa controffensiva; venne quindi presa la decisione di cambiare completamente la direzione dell'attacco principale, effettuando un nuovo potente raggruppamento di forze sul fianco sinistro del 1\u00b0 Fronte del Baltico del generale Bagramjan, che avrebbe organizzato un'offensiva in massa sulla direttrice di Memel per raggiungere rapidamente la costa baltica tra Palanga e Tilsit e tagliare fuori finalmente tutto il Gruppo d'armate Nord concentrato nella testa di ponte di Riga. La manovra richiedeva un complesso rischieramento delle forze principali del generale Bagramjan, al momento concentrate sulla riva sinistra del Dvina a sud di Riga, e Stalin in persona supervision\u00f2 tutti i dettagli la difficile operazione durante continue consultazioni con il maresciallo Vasilevskij, incaricato di coordinare la nuova offensiva che avrebbe coinvolto anche le truppe del fianco destro del 3\u00b0 Fronte Bielorusso del generale Ivan \u010cernjakovskij. La manovra, effettuata con la massima urgenza per anticipare possibili controffensive tedesche e ponendo grande attenzione alla segretezza per sorprendere il nemico, ebbe pieno successo.\nUtilizzando le circa venticinque diverse strade disponibili e disponendo della superiorit\u00e0 aerea, le forze sovietiche si spostarono, di nascosto e sfuggendo all'osservazione nemica, per circa 160\u00a0km verso sud in soli sei giorni; tre armate di fanteria, un'armata corazzata e tre corpi corazzati (50 divisioni di fucilieri, 15 brigate corazzate e 93 reggimenti d'artiglieria con oltre 500.000 soldati, 10.000 cannoni e mortai, pi\u00f9 di 1.000 mezzi corazzati) vennero concentrati nell'area boscosa a nord di \u0160iauliai, mentre a sud della Dvina occidentale le forze del generale Er\u00ebmenko sostituirono nelle postazioni le truppe del generale Bagramjan dirottate a sud. La pianificazione dettagliata dell'Alto comando sovietico prevedeva che il 1\u00b0 Fronte del Baltico sferrasse due attacchi: una massa principale, con la 43\u00aa Armata, la 51\u00aa Armata e la 6\u00aa Armata della Guardia, avrebbe attaccato in un settore ristretto di circa 40\u00a0km per effettuare uno sfondamento in profondit\u00e0 in direzione di Memel, subito seguita dalle forze corazzate della 5\u00aa Armata corazzata della Guardia (3\u00ba Corpo corazzato della Guardia e 29\u00ba Corpo corazzato), rinforzate dal 1\u00ba e dal 19\u00ba Corpo corazzato, e dal 3\u00ba Corpo meccanizzato della Guardia.\nUn secondo attacco diretto su Tilsit e Kelm\u0117 sarebbe stato affidato alla 2\u00aa Armata della Guardia, mentre la 39\u00aa Armata del 3\u00b0 Fronte Bielorusso del generale \u010cernjakovskij avrebbe impegnato sei divisioni per avanzare a sud di Rasenjai e raggiungere Tauroggen in collegamento con la 2\u00aa Armata della Guardia. I massicci movimenti delle forze sovietiche, effettuati principalmente di notte, non vennero individuati dal comando tedesco fino al 2 ottobre quando ormai l'offensiva stava per avere inizio; quindi solo cinque divisioni fronteggiarono la massa principale del generale Bagramjan, mentre il grosso delle forze del generale Sch\u00f6rner era ancora attestato nella testa di ponte di Riga che stava a sua volta per essere di nuovo attaccata dal 2\u00b0 e dal 3\u00b0 Fronte del Baltico dei generali Er\u00ebmenko e Maslennikov, coordinati ora dal maresciallo Govorov, che non manc\u00f2 di avere alcune divergenze con il generale Er\u00ebmenko durante le operazioni, mentre il maresciallo Vasilevskij assunse il controllo del 1\u00b0 Fronte del Baltico e del 3\u00b0 Fronte Bielorusso. Il maresciallo Govorov avrebbe mantenuto il comando anche del Fronte di Leningrado che avrebbe contemporaneamente effettuato un'importante operazione anfibia per riconquistare, in cooperazione con la Flotta del Baltico, le isole dell'arcipelago Moonsund.\nLa nuova offensiva dell'Armata Rossa (con un contingente complessivo di oltre 600.000 uomini ed una netta superiorit\u00e0 numerica rispetto alle forze della 3\u00aa \"Panzerarmee\") ebbe inizio il 5 ottobre e colse in parte di sorpresa il comando tedesco anche se venne inizialmente intralciata dalla fitta nebbia che limit\u00f2 il concorso dell'aviazione e dell'artiglieria sovietica. Nonostante queste difficolt\u00e0 le truppe alle ore 11.00 mossero all'attacco, precedute dalle pattuglie da ricognizione e penetrarono nelle prime linee nemiche. L'attacco del 1\u00b0 Fronte del Baltico si svilupp\u00f2 subito favorevolmente, sfondando la posizione principale tedesca e permettendo alle armate sovietiche di avanzare di oltre 8\u00a0km entro la notte del primo giorno. La 43\u00aa Armata del generale Beloborodov e la 6\u00aa Armata della Guardia del generale \u010cistjakov attraversarono il fiume Venta, mentre la 2\u00aa Armata della Guardia del generale Cancibadze super\u00f2 con successo il Dubysa, spingendosi energicamente in avanti. Il 6 aprile il generale Bagramjan pot\u00e9 far entrare subito in azione le sue potenti riserve meccanizzate e la 5\u00aa Armata corazzata della Guardia del generale Vol'skij (con oltre 400 carri armati) avanz\u00f2 rapidamente in profondit\u00e0, sfruttando il varco aperto dalle armate di fanteria, nonostante la pioggia e il fango. Pi\u00f9 a sud anche la 2\u00aa Armata della Guardia ampli\u00f2 il suo successo, mentre la 39\u00aa Armata del generale Ivan Ljudnikov, appartenente al 3\u00b0 Fronte Bielorusso del generale \u010cernjakovskij pass\u00f2 a sua volta all'attacco, estendendo ancora il fronte dell'offensiva sovietica.\nIl comando tedesco comprese subito il rischio dell'accerchiamento del Gruppo d'armate Nord e fin dalla notte del 6 ottobre inizi\u00f2 a ritirare le truppe dalla testa di ponte di Riga per rinforzare il settore meridionale in grave difficolt\u00e0, ma i generali Er\u00ebmenko e Maslennikov passarono subito all'offensiva a nord e a sud della Dvina occidentale dopo aver individuato i movimenti tedeschi e avanzarono per circa 10\u00a0km. Le difese della Wehrmacht erano ora in crisi lungo tutto il fronte settentrionale: ancora pi\u00f9 a nord il maresciallo Govorov aveva dato il via fin dal 28 settembre alla difficile operazione anfibia contro le isole Moonsund. La sera dell'8 ottobre la situazione tedesca si aggrav\u00f2 ulteriormente: la 43\u00aa Armata si avvicin\u00f2 alla cintura fortificata di Memel, mentre i carri armati del generale Vol'skij (5\u00aa Armata corazzata della Guardia) dopo una veloce avanzata erano in vista della costa baltica pi\u00f9 a nord, dopo una marcia di quasi 60\u00a0km e dopo aver travolto il quartier generale della 3\u00aa \"Panzerarmee\" e aver superato la improvvisata difesa tedesca.\nNonostante l'intervento dei primi rinforzi tedeschi sul fianco settentrionale del cuneo di sfondamento sovietico, le operazioni continuarono con successo e il 10 ottobre la 51\u00aa Armata del generale Kreizer, introdotta dal generale Bagramjan per sfruttare lo sfondamento, conquist\u00f2 la citt\u00e0 di Palanga, a nord di Memel, e nello stesso momento la 5\u00aa Armata corazzata della Guardia raggiunse il mare nella stessa zona, dopo aver superato il fiume Minija. In questo modo, mentre la 43\u00aa Armata affrontava le solide fortificazioni di Memel, difesa da quattro divisioni tedesche, e arrivava a sua volta sulla costa baltica a sud della fortezza, i sovietici avevano finalmente isolato a nord la massa principale del Gruppo d'armate Nord, ormai definitivamente tagliato fuori dalla Prussia orientale, dove anche al 2\u00aa Armata della Guardia e la 39\u00aa Armata avevano ottenuto notevoli risultati raggiungendo Tauroggen e avvicinandosi a Tilsit. Il 22 ottobre le truppe del generale \u010cernjakovskij, dopo aver raggiunto il confine tedesco, completarono la conquista della riva destra del Niemen, dalla foce alla citt\u00e0 di Jurbug.\nNel frattempo continuava l'aspra e sanguinosa battaglia per Riga; il generale Sch\u00f6rner richiese inutilmente a Hitler l'autorizzazione ad evacuare la capitale lettone ed a ripiegare sulla Linea Tukums, quindi i combattimenti continuarono sia a nord che a sud della Dvina occidentale. Finalmente le armate del 3\u00b0 Fronte del Baltico del generale Maslennikov penetrarono la Linea Sigulda mentre l'8 ottobre le truppe del generale Er\u00ebmenko conquistarono, dopo violenti scontri e notevoli difficolt\u00e0, il centro di Oger. Ma i primi tentativi sovietici di sfondare finalmente le difese esterne di Riga si infransero il 10 e l'11 ottobre di fronte alle difese tedesche ed agli aspri contrattacchi delle divisioni scelte Waffen-SS. Infine, la sera del 12 ottobre il generale Sch\u00f6rner ottenne l'autorizzazione dall'alto comando tedesco di ripiegare sulla Linea Tukums, ma la situazione delle forze tedesche era ormai molto precaria, mentre cinque armate sovietiche (67\u00aa, 61\u00aa, 1\u00aa Armata d'assalto, 42\u00aa Armata e 10\u00aa Armata della Guardia) ripresero gli attacchi contro le linee difensive di Riga e penetrarono finalmente nella prima cintura fortificata della citt\u00e0.\nCon abile manovra, la 67\u00aa Armata del generale Romanovskij (appartenente al 3\u00b0 Fronte del Baltico) sferr\u00f2 l'attacco decisivo attraversando nella notte del 12-13 ottobre su mezzi anfibi la regione dei laghi a nord-est di Riga e sorprendendo il comando tedesco che si attendeva l'attacco principale a sud. La mattina del 13 ottobre i sovietici avevano ormai conquistato i quartier settentrionali e orientali della capitale lettone, mentre solo il 15 ottobre le forze del generale Er\u00ebmenko (tra cui la 22\u00aa Armata con un corpo di fucilieri lettone) completarono la conquista dei quartieri meridionali ed in quella giornata finalmente lo Stavka pot\u00e9 annunciare la completa liberazione di Riga. Lo stesso Stalin comunic\u00f2 personalmente la notizia a Winston Churchill, presente a Mosca per la famosa conferenza in cui si sarebbero spregiudicatamente discusse le sfere di influenza nei Balcani; ed il Primo Ministro britannico manifest\u00f2 il suo vivo apprezzamento per le vittoria e i risultati raggiunti dall'Armata Rossa nel Baltico.\nLa sacca della Curlandia.\nAnche se l'Estonia e gran parte della Lettonia e della Lituania erano state riconquistate dai sovietici, la battaglia nell'area Baltica non era affatto terminata: le forze del generale Sch\u00f6rner mantennero la coesione e riuscirono con notevole abilit\u00e0 a ripiegare con ordine dietro la Linea Tukums, prendendo posizione in una grande testa di ponte in Curlandia. In questa regione erano ammassate 26 divisioni (tra cui la 12. e la 14. Panzer-Division e numerose divisioni Waffen-SS etniche) del Gruppo d'armate Nord, isolate dal resto delle forze tedesche sul fronte orientale e schierate tra Tukums e Liep\u0101ja, mentre altre quattro divisioni, tra cui la Grossdeutschland, tenevano ancora saldamente l'altra testa di ponte pi\u00f9 piccola di Memel, isolata a nord e a sud dalle armate del generale Bagramjan che avevano raggiunto il mare a Palanga. Infine sei divisioni della 3\u00aa \"Panzerarmee\", tra cui due Panzer-Division, fronteggiavano il fianco sinistro del 1\u00b0 Fronte Bielorusso a Tilsit, e dieci divisioni della 4\u00aa Armata tedesca (Gruppo d'armate Centro) sbarravano l'accesso della Prussia orientale alle forze del 3\u00b0 Fronte Bielorusso del generale \u010cernjakovskij.\nLe due armate tedesche isolate in Curlandia (16\u00aa e 18\u00aa) disponevano dei porti sul Baltico di Liepaja e Ventspils da cui potevano ricevere rifornimenti ed equipaggiamento e da cui potevano sperare di essere evacuati in salvo in Prussia orientale. Nelle settimane seguenti, anche se Hitler impose di mantenere ad oltranza il possesso della testa di ponte, una serie di divisioni scelte, tra cui il 3\u00ba \"Panzerkorps-SS\" del generale Steiner, la Panzergrenadier Grossdeutschland e alcune divisioni corazzate, vennero evacuate e trasferite in Prussia orientale per partecipare alla difesa di questa regione.\nDopo la caduta di Riga lo Stavka non sospese le operazioni ma al contrario diram\u00f2 nuove direttive per sfruttare la situazione e proseguire l'offensiva sperando di schiacciare rapidamente le truppe tedesche isolate in Curlandia e a Memel. Il 3\u00b0 Fronte del Baltico del generale Maslennikov venne sciolto e le sue armate assegnate parte al 2\u00b0 Fronte del Baltico del generale Er\u00ebmeko e parte al 1\u00b0 Fronte del Baltico del generale Bagramjan. Er\u00ebmenko avrebbe dovuto attaccare frontalmente la Linea Tukums da Dobele verso ovest con tre armate (3\u00aa d'assalto, 42\u00aa e 22\u00aa Armata), mentre Bagramjan avrebbe attaccato verso nord-ovest in direzione di Liepaja e Skrunda con la 61\u00aa, la 51\u00aa e la 6\u00aa Armata della Guardia, e contemporaneamente avrebbe dovuto conquistare Memel, infine il generale \u010cernjakovskij con le sue truppe del 3\u00b0 Fronte Bielorusso avrebbe marciato in Prussia orientale in direzione di Gumbinnen.\nL'ultima fase dell'offensiva sovietica ebbe inizio il 16 ottobre e fu caratterizzata ancora da aspri scontri; le forze tedesche del Gruppo d'armate Nord del generale Sch\u00f6rner si batterono coraggiosamente, ripiegando lentamente, dopo aver inflitto gravi perdite, fino alla linea difensiva definitiva nella penisola della Curlandia, tra Tukums e Liepaja. Sul fianco destro del 2\u00b0 Fronte del Baltico del generale Er\u00ebmenko la 1\u00aa Armata d'assalto del generale Zakvataev fece qualche progresso e occup\u00f2 Kemery il 18 ottobre, ma le posizioni di Tukums respinsero ulteriori avanzate sovietiche lungo la costa settentrionale della penisola, mentre le armate del generale Bagramjan tentarono ripetutamente, durante tutto il mese di ottobre, di avanzare verso Liepaja, ma infine dovettero sospendere gli attacchi senza aver raggiunto i loro obiettivi. Anche la testa di ponte di Memel resistette accanitamente contro le forze del fianco sinistro del 1\u00b0 Fronte del Baltico. Pi\u00f9 a sud, dopo qualche successo iniziale e la conquista di Go\u0142dap, il 3\u00b0 Fronte Bielorusso del generale \u010cernjakovskij venne contrattaccato dalla 5. Panzer-Division (trasferita via mare dalla Curlandia) e dalla Panzer-Division \"Hermann G\u00f6ring\" e sub\u00ec una dura sconfitta in Prussia orientale davanti alle fortificazioni di Gumbinnen e Angerapp e dovette quindi interrompere l'offensiva dopo essere penetrato per alcuni chilometri in territorio tedesco. Nella terza settimana di novembre, dopo il riuscito completamento dell'operazione Moonsund, conclusasi con la conquista sovietica delle isole e l'evacuazione dei superstiti tedeschi, le operazioni nel Baltico ebbero finalmente una sosta.\nLe truppe tedesche del Gruppo d'armate Nord erano ora tagliate fuori in Curlandia e nella testa di ponte di Memel (che sarebbe stata conquistata dai sovietici solo nel gennaio 1945) e l'Armata Rossa aveva ottenuto pur a costo di gravi perdite, risultati politico-militari decisivi nell'area Baltica, anche se era costretta a mantenere ancora ingenti forze nella regione per assicurare l'isolamento delle divisioni nemiche rimaste bloccate nella penisola.\nBilancio e conseguenze.\nLa vittoria militare nel Baltico permise a Stalin di restaurare con i suoi metodi violenti il potere sovietico; gi\u00e0 a settembre durante l'occupazione dell'Estonia una parte della popolazione, temendo vendette e deportazioni, aveva cercato di abbandonare via mare il territorio insieme all'esercito tedesco, mentre una parte delle truppe Waffen-SS estoni rimasero per organizzare la resistenza clandestina e le formazioni dei Fratelli della Foresta che si sarebbero riattivate al termine della guerra. L'NKVD entr\u00f2 subito in azione a Tallinn, individuando e arrestando i capi delle forze nazionaliste, grazie anche al ritrovamento degli archivi dei servizi tedeschi, le coste vennero presidiate dalla Flotta del Baltico per intralciare le evacuazioni, mentre l'apparato sovietico riorganizz\u00f2 le strutture di potere, grazie anche al concorso dei simpatizzanti comunisti e dei reparti estoni arruolati nell'Armata Rossa.\nIn Lettonia, pi\u00f9 industrializzata e con un cospicuo numero di operati simpatizzanti per il potere sovietico, la resistenza all'Armata Rossa fu inizialmente meno diffusa, tuttavia anche in questo paese l'NKVD e le truppe sovietiche rastrellarono a fondo le foreste in cerca di partigiani nazionalisti e vennero effettuate veste repressioni e rappresaglie. Infine in Lituania, la NKVD si dedic\u00f2, dopo il ristabilimento del potere sovietico, alla ricerca dei renitenti alla leva subito introdotta dall'Armata Rossa; a novembre erano clandestini gi\u00e0 33.000 lituani, mentre si intensificavano le operazioni di rastrellamento e repressione delle forze di sicurezza sovietiche. Peraltro non mancavano simpatizzanti e partigiani comunisti nelle tre repubbliche baltiche che avevano cominciato ad operare contro le truppe tedesche fin dal 1941; soprattutto in Lituania ed in Lettonia i partigiani filosovietici diedero un importante contributo alla vittoria dell'Armata Rossa, con sabotaggi, operazioni di guerriglia, demolizioni di infrastrutture e distruzione di linee ferroviarie ed equipaggiamento nemico.\nOltre ai risultati politici, Stalin e l'Armata Rossa avevano anche ottenuto nel complesso importanti risultati strategico-operativi dalla loro costosa e difficile offensiva del Baltico: la potenza militare del Gruppo d'armate Nord era stata finalmente fiaccata ed ora questo grande contingente di truppe, costituito da divisioni esperte, efficienti e combattive, era isolato nella Curlandia e, pur rimanendo una efficace forza di combattimento in grado di battersi validamente sulla difensiva, non era pi\u00f9 in grado di esercitare un importante ruolo strategico nel quadro complessivo del fronte orientale. In realt\u00e0 il comando sovietico continu\u00f2 a non sottovalutare il nemico e si preoccup\u00f2 della possibile minaccia sul fianco delle 26 divisioni del generale Sch\u00f6rner; quindi per tutto il resto della guerra il Fronte di Leningrado del maresciallo Govorov, con sei armate, tra cui la 1\u00aa e la 4\u00aa Armata d'assalto, rimase nel settore della Curlandia per bloccare le forze tedesche isolate e possibilmente distruggerle. I ripetuti tentativi di schiacciare le divisioni del Gruppo d'armate Nord (ribattezzato Gruppo d'armate Curlandia nel gennaio 1945) tuttavia fallirono sempre a causa dell'insufficienza delle forze impegnate e della solidit\u00e0 delle posizioni nemiche, e le divisioni tedesche rimasero in combattimento fino alla resa del generale Hilpert (ultimo comandante del sacca della Curlandia) del 9 maggio 1945.\nA partire dal gennaio 1945 l'Alto comando tedesco organizz\u00f2 una serie di operazioni navali per evacuare una parte delle truppe isolate in Curlandia di cui era ben necessario l'intervento in Polonia ed in Germania, dove stavano dilagando le armate corazzate sovietiche dopo il crollo della linea della Vistola; Hitler, tenacemente contrario per le sue considerazioni politico-militari ad abbandonare totalmente la Curlandia, da cui sperava addirittura di poter un giorno riprendere l'offensiva, acconsent\u00ec finalmente a queste operazioni e quindi dodici divisioni, tra cui il 3\u00ba \"Panzerkorps-SS\" e la 14. Panzer-Division abbandonarono la sacca e vennero trasferite in Prussia orientale. Le forze rimaste si ridussero nell'ultima fase a 21 divisioni con 149.000 soldati.\nLa Kriegsmarine in questa ultima fase della guerra ebbe un ruolo di grande importanza nel Baltico, contrastando le aggressive operazioni della flotta sovietica, mantenendo un flusso di rifornimenti per le truppe isolate, effettuando le evacuazioni di militari e civili dai porti di Liepaja e Ventspils, e sostenendo con i cannoni di grosso di calibro delle sue navi da battaglia le difese tedesche. Il generale Guderian tent\u00f2 ripetutamente di convincere Hitler ad abbandonare totalmente l'inutile sacca della Curlandia ed impegnare le forze recuperate per sbarrare la via di Berlino. Tutti i suoi tentativi scatenarono aspri scontri verbali con il F\u00fchrer e non furono coronati da successo; quindi le preziose divisioni del Gruppo d'armate Curlandia rimasero in combattimento nella penisola, isolate dal resto del fronte tedesco, sostanzialmente inutili e sprecate in un compito secondario, mentre l'Armata Rossa pur mantenendo il blocco della sacca e cercando senza successo di distruggere le forze nemiche, pot\u00e9 raggruppare, disponendo di una netta superiorit\u00e0 di uomini e mezzi, la massa delle sue forze sul fronte dell'Oder e in Ungheria, travolgendo le precari difese della Wehrmacht e aprendosi la strada verso il cuore della Germania."}
{"id": "3543706", "revid": "394", "url": "https://it.wikipedia.org/wiki?curid=3543706", "title": "J-League Winning Eleven 2008 Club Championship", "text": "J-League Winning Eleven 2008 Club Championship \u00e8 un videogioco a tema calcistico prodotto e sviluppato da Konami e distribuito da Import nel 2008."}
{"id": "3543708", "revid": "394", "url": "https://it.wikipedia.org/wiki?curid=3543708", "title": "J-League Winning Eleven 2009 Club Championship", "text": "J-League Winning Eleven 2009 Club Championship \u00e8 un videogioco a tema calcistico prodotto e sviluppato da Konami e pubblicato da Import nell'anno 2009."}
{"id": "3543709", "revid": "394", "url": "https://it.wikipedia.org/wiki?curid=3543709", "title": "J-League Winning Eleven 2010 Club Championship", "text": "J-League Winning Eleven 2010 Club Championship \u00e8 un videogioco a tema calcistico prodotto e sviluppato da Konami e distribuito da Import il 4 agosto 2010.\nJ-League Winning Eleven 2010 Club Championship \u00e8 stata l'ultima puntata della serie J.League Winning Eleven.1 Questo gioco \u00e8 il successore del J.League Winning Eleven 2009 Club Championship ed \u00e8 stato rilasciato il 5 agosto 2010, esclusivamente sul territorio Giapponese.2 Basato sugli elementi e sul motore di PlayStation 2. PES 2010 2. Questo gioco ha solo squadre di club (tranne le squadre nazionali) e squadre di (allora) le 2 divisioni della J. League, per un totale di 36 attrezzature. Il gioco include anche 118 squadre straniere di Premier League, Ligue 1, Serie A, Eredivisie, Primera Divisi\u00f3n e una selezione di squadre di altri campionati.\nLigas[editar].\nclub \nI club di Eredivisie, Ligue 1 e seguenti hanno la licenza completa:\nCroazia Dinamo Zagabria\n Inghilterra Manchester United\n Grecia Olympiacos\n Grecia Panathinaikos\n Italia ACF Fiorentina\n Italia FC Internazionale Milano\n Italia Juventus FC\n Italia AC Milan\n Italia AS Roma\n Italia U.C. Sampdoria\n Portogallo Benfica\n Portogallo Porto\n Portogallo Sporting CP\n Romania CFR Cluj\n Scozia Celtic\n Scotland Rangers\n Serbia Stella Rossa Belgrado\n Romania Unirea Urziceni\n Spagna Athletic Club\n Spagna Atl\u00e9tico Madrid\n Spagna FC Barcelona\n Spagna Deportivo La Coru\u00f1a\n Spagna Espanyol\n Spagna Mallorca\n Spagna Racing Santander\n Spagna Real Madrid\n Spagna Siviglia\n Spagna Villarreal\n Turchia Be\u015fikta\u015f\n Turchia Fenerbah\u00e7e\n Ucraina Dynamo Kyiv"}
{"id": "3543715", "revid": "124958403", "url": "https://it.wikipedia.org/wiki?curid=3543715", "title": "Divizia Na\u021bional\u0103", "text": "La Divizia Na\u021bional\u0103 \u00e8 la massima serie del campionato moldavo di calcio. \u00c8 Organizzato dalla Federa\u021bia Moldoveneasc\u0103 de Fotbal dal 1992, mentre in precedenza le squadre moldave partecipavano al campionato sovietico. La squadra pi\u00f9 titolata \u00e8 lo Sheriff Tiraspol con 19 titoli vinti. \u00c8 inoltre l'unica squadra moldava ad aver partecipato alla fase a gironi della UEFA Champions League.\nIn base al coefficiente UEFA, nella stagione 2015-2016 \u00e8 il trentatreesimo campionato pi\u00f9 competitivo d'Europa.\nStoria.\nUn campionato di calcio in Moldavia si disputa fin dal 1949, all'interno dell'Unione Sovietica di cui faceva parte. Dopo la proclamazione dell'indipendenza nel 1991 e l'affiliazione alla UEFA venne organizzato nella primavera del 1992 il primo torneo con 12 squadre iscritte. Nell'autunno dello stesso anno incominci\u00f2 la stagione 1992-1993 e da allora il campionato inizia a luglio (o agosto) per finire nel mese di maggio.\nFormato.\nLe otto squadre si affrontano in gironi di andata-ritorno-andata-ritorno, per un totale di ventotto giornate. La squadra campione di Moldavia si qualifica per il primo turno di qualificazione della UEFA Champions League, mentre la seconda e la terza classificata si qualificano per il primo turno di qualificazione della UEFA Conference League. La penultima in classifica disputa uno spareggio promozione-retrocessione con la seconda classificata in Divizia A. L'ultima classificata retrocede direttamente in Divizia A.\nLe squadre.\nSono 49 le squadre che hanno preso parte ai 31 campionati della Divizia Na\u1e6dional\u0103 dal 1992 al 2021-2022"}
{"id": "3543720", "revid": "86587", "url": "https://it.wikipedia.org/wiki?curid=3543720", "title": "Pian de le Femene", "text": "Il Pian de le Femene (talvolta italianizzato in Pian delle Donne) \u00e8 un altopiano posto sul crinale delle prealpi Bellunesi nelle vicinanze del massiccio del Col Visentin con un valico (propriamente detto \"Sella di Pian de le Femene\") che mette in comunicazione i comuni Limana, in provincia di Belluno, e Revine Lago, in provincia di Treviso. \nUn percorso collega il pianoro di Posa (noto ai praticanti di parapendio e le alture di La Cisa e del monte Cimone che \u00e8 rappresenta il punto pi\u00f9 alto della dorsale del Col Visentin verso il passo San Boldo.\n\u00c8 compreso tra il \"monte Cor\" (a nordest, 1322\u00a0m s.l.m.) e il \"monte Boral\" (a sudovest, 1245\u00a0m). La zona \u00e8 raggiungibile tramite una strada carrabile proveniente da Revine o da un sentiero lungo il Canal di Limana, nei pressi della frazione Valmorel. Per la sua zona dominante e panoramica e per le sue bellezze naturali il piano \u00e8 una zona turistica frequentata.\nStoria.\nAttraversato da un valico che collega la pianura Padana alla Valbelluna, il Pian delle Femene \u00e8 stato sicuramente una zona d'insediamento sin dalla preistoria. A testimonianza di ci\u00f2, sono numerosi i reperti archeologici rinvenuti nell'area, databili attorno all'era neolitica. Successivamente le popolazioni hanno abbandonato i crinali prealpini per stabilirsi nel fondovalle.\nIl valico ha tuttavia mantenuto un'importanza strategica essendo, assieme al passo di San Boldo e al passo di Praderadego, la principale via di comunicazione tra la Valbelluna centrale e il Trevigiano.\n\u00c8 stato inoltre uno dei luoghi della Resistenza. Il 2 settembre 1944, nel corso della seconda guerra mondiale, presso l'altopiano si riunirono le brigate partigiane \"Mazzini\" e \"Tolot\", le quali raggiunsero poi sul vicino monte Pezza le brigate \"Piave\", \"Mestre\", \"Casagrande\" e \"Gandin\". A testimonianza di quegli eventi, presso la localit\u00e0 si trovano un monumento alla Donna Partigiana di Pezzei e un museo intitolato a Agostino Piol.\nTurismo.\nLa zona \u00e8 frequentata soprattutto nel periodo estivo, poich\u00e9 in inverno le nevicate la rendono difficilmente raggiungibile.\nLa maggior parte delle escursioni partono dal piazzale dove termina la carrozzabile da Revine: possono condurre al Col Visentin, al passo San Boldo o a Valmorel.\nVi sono diverse aree predisposte per sport quali l'equitazione e il tiro con l'arco. Molto praticato \u00e8 inoltre il ciclismo."}
{"id": "3543724", "revid": "640469", "url": "https://it.wikipedia.org/wiki?curid=3543724", "title": "Alessandro Britti", "text": ""}
{"id": "3543729", "revid": "486946", "url": "https://it.wikipedia.org/wiki?curid=3543729", "title": "Augusta Masters", "text": ""}
{"id": "3543732", "revid": "1727017", "url": "https://it.wikipedia.org/wiki?curid=3543732", "title": "Primo amore (Beckett)", "text": "Primo amore \u00e8 una novella di Samuel Beckett scritta in francese (\"Premier amour\") nel 1946, ma pubblicata solo nel 1970 e tradotta dallo stesso autore in inglese come \"First Love\" (1974). In italiano \u00e8 stata tradotta da Franco Quadri per Einaudi nel 1970. Richiesta da J\u00e9r\u00f4me Linder per un'edizione limitata, Beckett parl\u00f2 della novella come di una propria \"cassa da morto in cantina\", ma alla fine cedette e la pubblic\u00f2 dopo aver ricevuto il Premio Nobel, per l'insistenza di editori e amici ad avere qualcosa di nuovo. In realt\u00e0 non gli piaceva pi\u00f9. Si pent\u00ec d'averne concesso la stampa, ma corresse lo stesso le bozze mentre era in vacanza ad Alghero, lamentandosene, per lettera, anche l'anno successivo, mentre la traduceva in inglese.\nIn italiano, \u00e8 stata pubblicata con i tre racconti, \"Lo sfrattato\", \"Il calmante\" e \"La fine\" e con i 13 \"Testi per nulla\" in volume unico (da Einaudi, nei \u00abSupercoralli\u00bb nel 1971 e nei \u00abNuovi coralli\u00bb nel 1974 e successivamente).\nIl testo \u00e8 stato anche messo in scena o letto a teatro da Michael Lonsdale, Alexandre Fabre o Sami Frey in Francia e da Ralph Fiennes in Australia.\nTrama e personaggi.\nL'unico personaggio \u00e8 quello che dice \"io\" gi\u00e0 dalla prima parola. Dice di s\u00e9 che aveva 25 anni quando suo padre mor\u00ec, e racconta appunto di suo padre e della tomba di lui e del cimitero dove riposa; poi di un viaggio-ricordo a Ohlsdorf, dove dal cimitero si poteva guardare lontano dall'alto. Quindi, nonostante ritenga che il padre abbia organizzato per lui di restare nella sua casa, racconta di come \u00e8 stato mandato via dalla casa paterna. Poi racconta di una ragazza che gli ha detto di chiamarsi Lulu; ma dopo qualche pagina, stanco del nome, lei diventa Anna. I due si incontrano su una panchina. Lei sembra invadente anche se non fa quasi niente. Per non incontrarla, lui va via a sdraiarsi al bordo di un campo, ma poi sente la sua mancanza e torna alla panchina. I due si incontrano nuovamente. Lui chiede a lei di cantargli una canzone. Poi vanno a casa di lei, dove lui svuota una stanza e vi si piazza per abitarci. Lei lo lascia fare. Sembra il racconto ingenuo di un uomo accalappiato da una prostituta, e non c'\u00e8 sesso, almeno non consapevole, perch\u00e9 lui si sveglia con lei al fianco e nuda e sa solo di aver dormito male. Poi un giorno lei dice di essere incinta e che il figlio che aspetta \u00e8 di lui. Deve esserci un'altra donna in cucina quando lui se ne va, scacciato fuori, poi seduto di fronte alla casa, dove finisce questa specie di amore. Alla fine, si incammina e se si ferma sente le grida venire dalla casa, per non sentire le quali riprende a camminare.\nLo stile \u00e8 lento e malinconico, pieno di umorismo disincantato, con qualche dettaglio che prova a essere ripugnante, e continui dubbi, quasi ottusi. Il riferimento a non aver potuto parlare inglese, fa pensare a un'ambientazione tedesca, pi\u00f9 che francese, come durante i viaggi giovanili dell'autore in Germania, ma non vi \u00e8 ambientazione riconoscibile e il cimitero, la panchina, la stanza potrebbero essere ovunque."}
{"id": "3543735", "revid": "41491604", "url": "https://it.wikipedia.org/wiki?curid=3543735", "title": "Serie D 2010/2011", "text": ""}
{"id": "3543737", "revid": "729019", "url": "https://it.wikipedia.org/wiki?curid=3543737", "title": "Coppa del Mondo di combinata nordica 2012", "text": "La Coppa del Mondo di combinata nordica 2012, ventinovesima edizione della manifestazione organizzata dalla Federazione Internazionale Sci, ebbe inizio il 25 novembre 2011 a Kuusamo, in Finlandia, e si concluse il 10 marzo 2012 a Oslo, in Norvegia.\nFurono disputate 26 delle 27 gare previste, in 13 diverse localit\u00e0: 22 individuali Gundersen, 2 - per la prima volta - a handicap, 3 a squadre; 9 gare si svolsero su trampolino normale, 17 su trampolino lungo.\nIl francese Jason Lamy-Chappuis si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Lamy-Chappuis era il detentore uscente della Coppa generale.\nRisultati.\nLegenda:\nIN = individuale Gundersen\nSP = sprint\nPR = gara a handicap\nT = gara a squadre\nNH = trampolino normale\nLH = trampolino lungo"}
{"id": "3543740", "revid": "1573940", "url": "https://it.wikipedia.org/wiki?curid=3543740", "title": "Pentodontini", "text": "Pentodontini () \u00e8 una trib\u00f9 di coleotteri compresa nella sottofamiglia dei Dynastinae (Coleoptera: Scarabaeidae). Tra le trib\u00f9 di Dynastinae \u00e8 sicuramente la pi\u00f9 numerosa.\nDescrizione.\nAdulto.\nAl pari della generalit\u00e0 dei Dynastinae, questi coleotteri sono caratterizzati dalla conformazione tozza e robusta del corpo, ma differiscono dagli altri gruppi per l'assenza di processi tegumentali (comunemente chiamati \"corni\" o \"corna\") sul capo e sul pronoto. Ciononostante esistono alcune specie di pentodontini, in particolare dei generi \"Phyllognathus\",\"Dipelicus\" e \"Diloboderus\", che presentano corna cefaliche sviluppate.\nLarva.\nLe larve hanno l'aspetto di vermi bianchi dalla forma a \"C\". Presentano la testa sclerificata e le tre paia di zampe atrofizzate.\nBiologia.\nLe larve si sono rivelate occasionalmente dannose ad alcune colture da rinnovo (mais e barbabietola), sono terricole e si nutrono rodendo le giovani piante appena sotto il colletto. Altre specie si sviluppa a discapito di radici di piante erbacee. Lo sviluppo larvale si completa in due anni e mezzo. Gli adulti volano tendenzialmente rasoterra, generalmente all'imbrunire e i maschi delle specie dotati di corna ingaggiano battaglie per la femmina e il territorio.\nDistribuzione e habitat.\nI pentodontini sono distribuiti in tutto il mondo, eccetto che nelle regioni polari.\nSistematica.\nLa trib\u00f9 comprende numerosi generi tra cui:\nIn Europa sono rappresentati solo i generi \"Calicnemis\", \"Pentodon\", \"Phyllognathus\" e \"Temnorhynchus\", tutti presenti anche in Italia ad eccezione di \"Temnorhynchus\", di cui non si hanno segnalazioni\nLe specie presenti in Italia sono:"}
{"id": "3543747", "revid": "122824", "url": "https://it.wikipedia.org/wiki?curid=3543747", "title": "Ugo Cardinale", "text": "Biografia.\nUgo Cardinale, residente ad Ivrea, \u00e8 un linguista, filologo, lessicografo, organizzatore di eventi culturali. Ha insegnato per molti anni Linguistica Generale all'Universit\u00e0 degli Studi di Trieste, focalizzando i suoi interessi sui meccanismi cognitivi della lettura e della scrittura, sulla lessicologia e sulla lessicografia (in particolare sui neologismi e sul lessico fondamentale), sulla scrittura giornalistica e pi\u00f9 in generale sull'insegnamento dell'italiano. \nNel suo primo libro (\"La Lettura\", Bologna 1981) ha intuito il ruolo importante della Linguistica Testuale e della nozione di \"testo\" per il superamento della \"querelle\" tra metodo analitico e metodo globale nell'insegnamento e nell'apprendimento della lettura. Da questa esperienza sono nate altre intuizioni sulla possibilit\u00e0 di estendere anche alla didattica delle lingue classiche la portata teorica della nozione di 'testo'. Risultato di tali ricerche \u00e8 la cura di due importanti volumi \"Essere e Divenire del Classico\" e \"Nuove chiavi per insegnare il Classico\", che comprendono contributi innovativi e confermano il suo interesse a coniugare ricerca teorica e innovazione didattica.\nFrutto di tale approccio \u00e8 anche la messa a punto di una scheda diagnostica di rilevazione delle competenze linguistiche per i licei e di strumenti operativi per l'insegnamento della scrittura giornalistica.\nLa passione per la lessicografia si \u00e8 tradotta nella redazione (con Manlio Cortelazzo) del \"DPN\" (\"Dizionario di Parole Nuove\"), libro entrato nelle classifiche dei pi\u00f9 venduti nel 1987, e del \"DAIF\" (\"Dizionario Antologico dell'Italiano Fondamentale\").\nDal 1983 al 2012 \u00e8 stato preside del Liceo classico Carlo Botta di Ivrea.\nIl 20 giugno 2019, l'Accademia Nazionale dei Lincei, alla presenza del Presidente della Repubblica, gli ha conferito il Premio \u201cMaria Teresa Messori Roncaglia ed Eugenio Mari\u201d per un Letterato sul tema: \u201cLa lingua italiana nelle scuole\u201d."}
{"id": "3543748", "revid": "336956", "url": "https://it.wikipedia.org/wiki?curid=3543748", "title": "AK-74N", "text": ""}
{"id": "3543749", "revid": "336956", "url": "https://it.wikipedia.org/wiki?curid=3543749", "title": "AK-74M", "text": ""}
{"id": "3543750", "revid": "15756", "url": "https://it.wikipedia.org/wiki?curid=3543750", "title": "Angelico Lipani", "text": "\u00c8 stato il fondatore della Congregazione delle Suore Francescane del Signore della Citt\u00e0, e promotore della costruzione del III Convento dei Cappuccini a Caltanissetta.\nBiografia.\nI primi anni.\nNasce a Caltanissetta il 28 dicembre 1842 da Salvatore Lipani (1809 - 1880) e Calogera Raitano (1812 - 1893). Fu battezzato il giorno della nascita in Cattedrale con il nome di Vincenzo. Fu il sesto di otto figli (Pietro Calogero, Pietro, Benedetto Michele, Michele, Michelangelo e le due sorelle Damiana e Teresa).\nAll'et\u00e0 di sei anni, nel 1849, viene cresimato dall'allora Vescovo Mons. Stromillo.\nLa formazione.\nFrequenta la scuola del locale Collegio dei Gesuiti di Caltanissetta, dove inizi\u00f2 anche gli studi teologici. Sentendosi chiamato a una vita dedicata al Signore, fa presente il suo desiderio di farsi francescano, ma viene scoraggiato dai genitori, che hanno recentemente perso un figlio sacerdote, Pietro, morto di broncopolmonite. Deve, dunque, attendere il compimento dei 18 anni per poter iniziare il noviziato presso l'Ordine dei Frati Minori Cappuccini di Palermo; trasferito quasi subito nel convento di Caccamo, dove completa il suo noviziato.\nIl 13 ottobre 1861 riceve il saio francescano con il nome di Frate Angelico. Nel 1862 viene ammesso alla \"prima professione\"; e il 13 ottobre 1865 emette la Professione Solenne all'et\u00e0 di 23 anni. Il 1\u00ba novembre 1865 \u00e8 ordinato diacono dal Vescovo Mons. Agostino Franco, e sacerdote il 3 dicembre dello stesso anno da Mons. Domenico Ciluffo a Palermo.\nIl 28 giugno 1866, a seguito della soppressione e scioglimento degli ordini religiosi, \u00e8 costretto a rientrare a Caltanissetta; dopo aver dismesso, suo malgrado, il saio francescano e indossato l'abito talare dei preti secolari.\nLa maturit\u00e0.\nNel 1872 Mons. Giovanni Guttadauro gli affida la cura della Chiesa del Santissimo Crocefisso, e nell 1874 l'incarico di insegnare Lettere ai seminaristi della Diocesi, incarico che svolse per 35 anni. I primi anni, in mancanza di un seminario, offre le stanze della sagrestia della Chiesa del Signore della Citt\u00e0. Inoltre, per favorire i seminaristi bisognosi di aiutare i genitori nel lavoro, promosse l'insegnamento nelle ore serali; e ad altri, pi\u00f9 bisognosi, offre ospitalit\u00e0 nella sua casa privata di Via Parrinello.\nTra i suoi discepoli si annoverano tre Vescovi: Mons Giambro, Mons. Scarlata e Mons. Capizzi; insieme ad un Cattedratico di Patologia Medica dell'Universit\u00e0 di Roma il Prof. Gangi, e varie figure di sacerdoti e laici, fra cui il canonico Michele Gerbino, che continu\u00f2 dopo lui la cura dell'Istituto Signore della Citt\u00e0 da lui stesso fondato.\nNel 1877 completa l'opera di ricostruzione della Chiesa del Santissimo Crocefisso, che prima dei suoi interventi versava in condizioni miserevoli. Riusce, anche, ad ottenere per l'edificio dalla Santa Sede la dichiarazione di \"Chiesa Francescana\"; ci\u00f2 dopo che era stata trasformata in semplice cappella dell'Ospedale civile, la precedente Chiesa Francescana, annessa al secondo convento dei Frati cappuccini sito in V.le Regina Margherita a Caltanissetta.\nSuccessivamente nel 1885 acquista un terreno annesso alla Chiesa di San Michele alle Calcare a Caltanissetta, dove, negli anni successivi, con pochi mezzi, inizia l'opera di rifondazione del terzo convento dei Frati Cappuccini.\nIl 4 dicembre 1904 i suoi sacrifici sono coronati da successo con l'inaugurazione del nuovo convento dei frati Cappuccini\",\" ancora oggi attivo.\nL'ultimo periodo.\nNel settembre 1912 \u00e8 costretto a ritirarsi, per motivi di salute, nella casa nat\u00eca, accudito dalle sorelle, lasciando per sempre il convento da lui fortemente voluto e rifondato. Ricevuto nel 1914 l'indulto \"manendi extra claustra\" dal prefetto della Congregazione dei Regolari mantiene fino alla morte l'abito cappuccino.\nIl 16 giugno poco prima di morire firma l'atto di erezione dell'Istituto Signore della Citt\u00e0 in Ente morale.\nIl 9 luglio 1920, dopo otto anni di malattia, spira tra le mura paterne, suscitando presso la cittadinanza tutta un sentimento di grande vuoto ed \u00e8 subito acclamato a gran voce come uomo Santo. Il corpo fu, inizialmente, sepolto presso una Cappella gentilizia del Cimitero di Santa Maria degli Angeli di Caltanissetta.\nNel 1947 su richiesta dei fedeli le spoglie mortali del Frate furono traslate dal cimitero al Santuario del Signore della Citt\u00e0, dove da allora sono poste nel sarcofago del monumento funebre a lui dedicato.\nOpere.\nFondazione dell'Istituto Signore della Citt\u00e0.\nPadre Angelico Lipani \u00e8 noto per la sua illuminata e caritatevole opera di fondazione dell'Istituto Signore della citt\u00e0, fortemente voluto e difeso negli anni.\nL'Istituto nacque per aiutare le fanciulle orfane e povere, figlie di zolfatai, prive di sostentamento in anni molto difficili per le classi pi\u00f9 povere della citt\u00e0.\nIl 15 ottobre 1885 ha inizio l'opera di assistenza e cura di 12 fanciulle orfane e abbandonate; presso dei piccoli locali annessi alla povera Chiesa del Santissimo Crocefisso, inizialmente aiutato da una giovane, Giuseppina Ruvolo (3 giugno 1839 - 9 agosto 1891), che emise i voti di povert\u00e0, obbedienza e castit\u00e0 davanti al Crocifisso Signore della Citt\u00e0, chiamato Cristo Nero, e si occup\u00f2 delle piccole ospiti.\nNel 1892 tre delle prime orfanelle si presentarono a Padre Angelico per chiedergli di poter continuare l'opera dell'indimenticata suor Giuseppina, e un anno dopo emisero i voti, formando la prima comunit\u00e0 delle Suore Francescane del Signore della Citt\u00e0, essendo nominata superiora suor Veronica Guarnieri, economa suor Angelica Marotta, e maestra delle novizie suor Chiara Tuzz\u00e8. Padre Angelico fu, invece, nominato Direttore dell'Istituto.\nPadre Angelico organizz\u00f2 e si fece promotore dello Statuto delle Terziarie Francescane, affinch\u00e9 il loro lavoro di sostegno alle iniziative caritatevoli della Congregazione fossero riconosciute dalle autorit\u00e0 civili; riuscendo cos\u00ec ad ottenere un aiuto economico stabile da parte del comune di Caltanissetta.\nRifondazione del Convento dei Cappuccini.\nCaltanissetta aveva gi\u00e0 avuto in passato due conventi dei frati Cappuccini. Il primo vide la fondazione nel 1540 in localit\u00e0 Xiboli, ma fu presto abbandonato per l'insalubrit\u00e0 e scomodit\u00e0 del posto; il secondo convento nato nel 1580 in localit\u00e0 Pigni, dopo l'Unit\u00e0 d'Italia fu requisito e trasformato in Ospedale civile.\nIl terzo convento fu voluto e rifondato grazie all'azione tenace di Padre Angelico Lipani, che l'8 dicembre 1885 acquist\u00f2 un tumulo di terreno sulla collina Sallemi, attiguo alla chiesetta di San Michele alle Calcare. La chiesa era sorta nel 1625 nel luogo dove fu trovato il cadavere dell'appestato che, secondo la tradizione, fu fermato alle porte della citt\u00e0 grazie all'azione di San Michele, che per questo divent\u00f2 patrono della citt\u00e0 di Caltanissetta. Annesso alla chiesa vi era un piccolo ospizio usato dalla locale Curia come seminario estivo per i chierici secolari.\nIl 20 ottobre 1888 inizi\u00f2 l'opera di edificazione del convento che fu completata nel 1897 e nel 1903 il Vescovo Ignazio Zuccaro formalizz\u00f2 la cessione al frate e all'ordine dei frati Cappuccini la chiesa di San Michele e il seminario estivo. Il 4 dicembre 1904 insieme a tre confratelli Padre Angelico lasci\u00f2 la precedente sede presso la chiesa di Santo Spirito fuori le mura, dando cos\u00ec inizio alla comunit\u00e0 francescana, tutt'ora esistente nel convento.\nScritti ed insegnamento.\nPadre Angelico fond\u00f2 e diresse il periodico: \"Lo Svegliarino dei terziarii francescani\", che trattava argomenti di vita cristiana, francescana ed evangelica; rivolto a tutti i fedeli specie quelli del Terzo Ordine Regolare di San Francesco.\nScrisse tre testi di grammatica latina:\nQuesti testi furono apprezzati da insigni latinisti coevi come il prof. Vallauti di Torino e il prof. Durando.\nProcesso di Canonizzazione.\nIl 18 gennaio del 1997, per tramite del postulatore generale Padre Paolino Rossi, le Suore Francescane del Signore della citt\u00e0 hanno inoltrato l'istanza di apertura del processo diocesano di canonizzazione di Padre Angelico Lipani al Vescovo Mons. Alfredo Maria Garsia. Nell'agosto dello stesso anno il Vescovo nomina come censori teologi i sacerdoti Carmelo Carvello e Massimo Naro per esaminare gli scritti e l'ortodossia dello stesso Padre cappuccino.\nL'11 ottobre 1997 si apre ufficialmente la fase diocesana del Processo di Canonizzazione, il tribunale, in 86 sessioni, ha raccolto le testimonianze di 55 testimoni. Successive ricerche, fatte da una commissione storica nominata appositamente del Vescovo, hanno valutato i documenti trovati, scritti dallo stesso frate Cappuccino.\nIn data 9 luglio a 2001, a 81 anni esatti dalla morte del Frate, \u00e8 stata indetta in Cattedrale a Caltanissetta una cerimonia solenne per la chiusura della fase diocesana del processo di canonizzazione di Padre Angelico Lipani. Successivamente il postulatore generale Padre Florio Tessari ha trasmesso gli atti del processo diocesano a Roma alla Congregazione per le Cause dei Santi, che, il 2 maggio 2008, ha emanato il decreto di validit\u00e0 dell'inchiesta diocesana, aprendo cos\u00ec la fase \"vaticana\" del processo.\nIl 23 febbraio 2016 la \"Positio super vita et virtutibus\" (il documento che raccoglie tutte le testimonianze) \u00e8 stata sottoposta al giudizio dei Consultori Storici che hanno dato il loro parere favorevole. Il 17 gennaio 2019 i Consultori Teologi hanno espresso voto unanimemente positivo.\nIl 5 luglio 2019 Papa Francesco ha autorizzato la Congregazione per le Cause dei Santi a promulgare il decreto riguardante le virt\u00f9 eroiche di Padre Angelico, a cui viene, quindi, riconosciuto il titolo di venerabile.\nPadre Angelico nella letteratura.\nAlla figura di Padre Angelico Lipani \u00e8 ispirato il racconto \"Padre Angelico\" dello scrittore nisseno Pier Maria Rosso di San Secondo, in esso il frate \u00e8 descritto \"vecchio, ha varcato da un pezzo la settantina, eppure non si sa perch\u00e9, \u00e8 fresco e giovanile\". Lo scrittore sottolinea il candore e la semplicit\u00e0 della sua figura, descrivendolo come un \"vecchio cherubino\". Nello stesso racconto si trova la famosa frase, incisa sul monumento bronzeo dedicato a Padre Angelico nel giardino dell'Istituto: \"Si chiama Padre Angelico e nome pi\u00f9 appropriato non potrebbe avere\"."}
{"id": "3543752", "revid": "599013", "url": "https://it.wikipedia.org/wiki?curid=3543752", "title": "Faan Rautenbach", "text": "Biografia.\nDebuttante in Currie Cup nelle file del Western Province, pass\u00f2 poi professionista nella relativa \"franchise\" di Super Rugby, gli Stormers.\nEsord\u00ec negli \"Springbok\" nel giugno 2002 in occasione di un \"test match\" a Bloemfontein contro il , e un anno pi\u00f9 tardi fu incluso nella selezione che prese parte alla in Australia.\nInternazionale fino al 2004, nel 2005 si trasfer\u00ec in Inghilterra ai London Irish; nel marzo 2011 firm\u00f2 la sua ultima estensione del suo contratto, terminato nel giugno 2012, cui ha fatto seguito il ritiro del giocatore.\nVanta anche un invito nei Barbarians nel 2004, in occasione di un incontro con un XV della ."}
{"id": "3543754", "revid": "521302", "url": "https://it.wikipedia.org/wiki?curid=3543754", "title": "Mirco Benevelli", "text": ""}
{"id": "3543756", "revid": "599013", "url": "https://it.wikipedia.org/wiki?curid=3543756", "title": "Ernest Perrot De Thannberg", "text": "Biografia.\nNacque nel 1812 a Altkirch, un comune alsaziano in Francia, da una famiglia nobile, il padre era il conte Pierre Joseph Perrot e la madre Anne Marie Thannberg.\nDi sentimenti repubblicani fu un fervido seguace di Giuseppe Mazzini e Carlo Cattaneo, da giovane milit\u00f2 come ufficiale nella marina francese, combatt\u00e9 come ufficiale in Portogallo e in Spagna tra le file dei Costituzionali contro i Carlisti e infine nella Legione straniera francese in Algeria. Allo scoppio della prima guerra di indipendenza italiana del 1848 corse a Milano ove assunse il comando della 7\u00aa Compagnia di volontari della Guardia Civica combattendo durante le cinque giornate di Milano con lo scopo di sostenere la rivolta antiaustriaca del nascente Governo provvisorio di Milano.\nNominato colonnello dei Corpi Volontari Lombardi del generale Michele Allemandi, combatt\u00e9 in Trentino al comando della 3\u00aa Colonna nel corso della sfortunata invasione volta alla conquista di Trento e alla difesa del confine lombardo-trentino nel Corpo d'Osservazione del generale Giacomo Durando distinguendosi nei combattimenti di Monte Suello del 22 maggio e in Val Vestino il giorno 27. Con il ritorno degli austriaci in seguito alla sconfitta di Custoza, Thannberg ripar\u00f2 in Piemonte ove assunse il comando del 20\u00ba Reggimento fanteria dell'esercito sabaudo.\nNel 1849, con la ripresa delle ostilit\u00e0 contro l'Austria, comand\u00f2 una brigata della Divisione \"Lombarda\" del generale Gerolamo Ramorino, ma nel settembre con la smobilitazione dell'esercito piemontese sconfitto, fu dispensato dal servizio.\nSposato con la danzatrice Palmira Andreu Iba\u00f1ez (Perpignan, 1832- Barcellona, 1860), Ernest Perrot de Thannberg mor\u00ec a Parigi nel 1883."}
{"id": "3543757", "revid": "339392", "url": "https://it.wikipedia.org/wiki?curid=3543757", "title": "L85A1", "text": ""}
{"id": "3543758", "revid": "124100966", "url": "https://it.wikipedia.org/wiki?curid=3543758", "title": "Vanessa Giunchi", "text": "Biografia.\nVanessa Giunchi \u00e8 nata e cresciuta a Milano. \nInizia a pattinare all'et\u00e0 di 4 anni nel Palazzo del Ghiaccio di Via Piranesi. Silvana Grilli \u00e8 la sua prima allenatrice, in seguito si allener\u00e0 con Carlo e Christa Fassi. Nel 1995 si trasferisce in Francia a Parigi sotto la guida del coach Philippe Pellisier, al rientro in Italia dopo 4 anni \u00e8 presa sotto l'ala protettiva di Gilberto Viadana e della coreografa Michela Boschetto, con i quali rimarr\u00e0 fino alla fine della sua carriera agonistica.\nPlurimedaglia d'oro ai campionati italiani, ha rappresentato l'Italia alle XIX Olimpiadi di Salt Lake City.\nNel 2001 partecipa su Rai 1 al gioco \"Sette per Uno\".\nNel 2007 partecipa al reality-competizione italiano \"Notti sul Ghiaccio\" in coppia con Patrizio Oliva.\nOggi Vanessa \u00e8 allenatrice presso il Forum di Assago."}
{"id": "3543760", "revid": "1892390", "url": "https://it.wikipedia.org/wiki?curid=3543760", "title": "Piazza della Repubblica (Trieste)", "text": "Piazza della Repubblica (un tempo piazza Nuova) \u00e8 una piazza del centro storico di Trieste.\nSi trova all'interno del borgo Teresiano, borgo storico triestino voluto dall'imperatrice Maria Teresa d'Austria nel XVIII sec. \u00c8 situata a met\u00e0 di via Mazzini (un tempo via Nuova) ed \u00e8 formata da un allargamento della strada stessa. Lo spazio in cui si sviluppa va dall'incrocio con via Dante Alighieri (un tempo via Sant'Antonio) a quello con via Santa Caterina da Siena.\nLa piazza ospita sul lato sinistro lo sfarzoso palazzo della RAS (Riunione Adriatica di Sicurt\u00e0), la cui sede \u00e8, da alcuni anni, stata trasferita a Milano. Il palazzo, in stile eclettico, \u00e8 stato ultimato nel 1914 su progetto dei triestini Ruggero e Arduino Berlam.\nSul lato opposto della piazza si trova il palazzo del \"Creditanstalt\", che ospit\u00f2 successivamente l'agenzia della \"Banca Commerciale Italiana\" e oggi l'agenzia dell'Intesa Sanpaolo e quella della Cassa di Risparmio del Friuli Venezia Giulia. Il palazzo \u00e8 stato ultimato nel 1910 su progetto del triestino Enrico Nordio.\nAll'angolo sinistro con via Dante Alighieri \u00e8 situato invece uno dei pi\u00f9 importanti esempi di Liberty triestino: il palazzo Terni-Smolars, ultimato nel 1907 su progetto del triestino di Romeo Depaoli."}
{"id": "3543761", "revid": "767487", "url": "https://it.wikipedia.org/wiki?curid=3543761", "title": "Ian Whyte (attore)", "text": "Biografia.\nNato a Bangor, nel nord del Galles, Whyte \u00e8 noto per aver interpretato numerosi personaggi umanoidi di eccezionale statura, tra cui quasi tutti gli Yautja in \"Alien vs. Predator\" e \"Aliens vs. Predator 2\" (sostituendo lo storico Kevin Peter Hall) e come controfigura Olympe Maxime (personaggio interpretato da Francis de la Tour) nei film di Harry Potter.\nPer la televisione Whyte ha interpretato uno degli Estranei nella prima stagione di \"Il Trono di Spade\"; nella seconda stagione l'attore sostituisce Conan Stevens nel ruolo della \"Montagna\" Gregor Clegane; nella quinta e sesta interpreta invece il gigante Wun Wun.\nWhyte \u00e8 alto 2,16 m e pesa 120\u00a0kg."}
{"id": "3543771", "revid": "1573940", "url": "https://it.wikipedia.org/wiki?curid=3543771", "title": "Nyctimene robinsoni", "text": "Nyctimene robinsoni () \u00e8 un pipistrello appartenente alla famiglia degli Pteropodidi, diffuso in Australia .\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 86 e 98\u00a0mm, la lunghezza dell'avambraccio tra 65 e 70\u00a0mm, la lunghezza della coda tra 21 e 31\u00a0mm, la lunghezza delle orecchie tra 16 e 20\u00a0mm e un peso fino a 56\u00a0g.\nAspetto.\nIl colore del dorso e della testa \u00e8 bruno-grigiastro, mentre le parti ventrali sono color crema, bruno-rossastre sui fianchi e nel basso ventre. Lungo la spina dorsale \u00e8 presente una sottile e ben definita striscia nerastra. Il muso \u00e8 corto, tozzo e largo, gli occhi sono grandi. Le narici hanno la forma di due piccoli cilindri che si estendono ben oltre l'estremit\u00e0 del naso e sono spesso ricoperte di macchie gialle. Le orecchie sono corte, arrotondate e cosparse di macchie gialle. Le ali sono marroni e cosparse di macchioline giallognole e marroni scure. La coda \u00e8 lunga e si estende completamente fuori dall'uropatagio, il quale \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia solitariamente od in piccoli gruppi sugli alberi e nella densa vegetazione. Durante il volo emette un suono acuto e penetrante.\nAlimentazione.\nSi nutre di specie native di \"Ficus\", ma anche di frutti di \"Eugenia erythrocalyx\", Guava, \"Syzygium corniflorum\" e \"Randia sessilis\".\nRiproduzione.\nLe femmine danno alla luce un piccolo all'anno tra ottobre e dicembre.\nDistribuzione e habitat.\nQuesta specie \u00e8 diffusa in Australia, lungo le coste del Queensland, le coste settentrionali del Nuovo Galles del Sud e le isole di Magnetic e Moa. Gli esemplari di \"N. cephalotes\" catturati in Nuova Guinea potrebbero appartenere a questa specie.\nVive nelle foreste pluviali tropicali, boschi, foreste aperte, brughiere e nei frutteti.\nStato di conservazione.\nLa IUCN Red List, considerato il vasto areale e la popolazione numerosa, classifica \"N. robinsoni\" come specie a rischio minimo (LC)."}
{"id": "3543773", "revid": "110748860", "url": "https://it.wikipedia.org/wiki?curid=3543773", "title": "Paul Kipkoech", "text": ""}
{"id": "3543779", "revid": "47767", "url": "https://it.wikipedia.org/wiki?curid=3543779", "title": "Bilqis", "text": ""}
{"id": "3543783", "revid": "767487", "url": "https://it.wikipedia.org/wiki?curid=3543783", "title": "Vrbov\u00e1 nad V\u00e1hom", "text": "Vrbov\u00e1 nad V\u00e1hom (in ungherese \"V\u00e1gf\u00fczes\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3543785", "revid": "287204", "url": "https://it.wikipedia.org/wiki?curid=3543785", "title": "Vrbova nad Vahom", "text": ""}
{"id": "3543787", "revid": "287204", "url": "https://it.wikipedia.org/wiki?curid=3543787", "title": "Zemianska Ol\u010da", "text": "Zemianska Ol\u010da (in ungherese \"Nemes\u00f3csa\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3543789", "revid": "287204", "url": "https://it.wikipedia.org/wiki?curid=3543789", "title": "Zemianska Olca", "text": ""}
{"id": "3543790", "revid": "3082", "url": "https://it.wikipedia.org/wiki?curid=3543790", "title": "San Martino di Tours", "text": ""}
{"id": "3543794", "revid": "1543377", "url": "https://it.wikipedia.org/wiki?curid=3543794", "title": "Genoa 1893 1973-1974", "text": "Questa voce raccoglie le informazioni riguardanti il Genoa 1893 nelle competizioni ufficiali della stagione 1973-1974.\nStagione.\nNella stagione 1973-1974 il Genoa ottiene 17 punti e si piazza in ultima posizione retrocedendo in Serie B con il Foggia con 24 ma penalizzato di 6 punti, ed il Verona con 25 punti ma retrocesso all'ultimo posto. Lo scudetto \u00e8 stato vinto con 43 punti dalla Lazio, davanti alla Juventus con 41 punti.\nIl Genoa in questa stagione affidato all'allenatore Arturo Silvestri disputa un campionato in tono minore, con sole quattro vittorie su trenta partite, non centra l'obiettivo di mantenere la categoria e retrocede in Serie B con due giornate di anticipo sulla chiusura del torneo, con il peggior numero di reti fatte (17) ed il maggior numero di reti subite (37). In questa penuria il miglior marcatore del campionato per i grifoni \u00e8 stato Sidio Corradi con 5 reti, mentre il miglior marcatore stagionale con 6 reti \u00e8 stato Mario Corso, di cui 3 in campionato e 3 in Coppa Italia. In quest'ultima manifestazione il Genoa \u00e8 stato inserito nel quinto gruppo di qualificazione, perde a Bologna (2-1), perde (2-0) a Napoli per rinuncia a disputare la gara, pareggia (1-1) a Reggio Emilia e vince la partita interna con l'Avellino (1-0).\nMaglie.\nLa maglia per le partite casalinghe presentava i colori rossobl\u00f9.\nOrganigramma societario.\nArea direttiva\nArea tecnica"}
{"id": "3543796", "revid": "1005847", "url": "https://it.wikipedia.org/wiki?curid=3543796", "title": "Governo d'Azeglio II", "text": "Il Governo D'Azeglio II \u00e8 stato un ministero costituzionale del Regno di Sardegna.\nNel ministero precedente, D'Azeglio, il 12 maggio 1852, si dimise a causa dell'elezione di Rattazzi, leader dell'opposizione, a Presidente della Camera, con l'appoggio anche del ministro Cavour, mentre il Presidente del Consiglio dei ministri e gli altri membri del governo sostenevano Carlo Bon Compagni di Mombello. Il Re non accett\u00f2 per\u00f2 le dimissioni. Nel Consiglio dei Ministri del 16 maggio, il Cavour, cui fu rimproverata l'iniziativa assunta per l'elezione di Rattazzi, a sua volta, si dimetteva. Tutto il gabinetto fu costretto, perci\u00f2, a rassegnare il mandato.\nVittorio Emanuele II tent\u00f2 una riconciliazione ma ci riusc\u00ec solo in parte. Incaric\u00f2 il D'Azeglio di formare un nuovo governo, che ricuc\u00ec alla meglio il proprio Ministero, senza il Cavour, che da parte sua, come deputato, non gli diede fastidi, anzi in diversi frangenti lo soccorse col suo appoggio: \u00abPer il momento bisogna subirlo\u00bb scrisse all'amico De La Rue \u00abma, superata la crisi, D'Azeglio dovr\u00e0 ritirarsi, e allora s'imporr\u00e0 la scelta: o Revel, o io.\u00bb.\nIl Ministero \"D'Azeglio II\" rimase in carica dal 21 maggio al 4 novembre 1852.\nLa crisi sopraggiunse nella seduta del Consiglio dei Ministri del 21 ottobre 1852 quando il Re dichiar\u00f2 che non avrebbe mai firmato una legge sul matrimonio civile, gi\u00e0 approvata dalla Camera e che doveva essere discussa in Senato. Il giorno dopo Massimo D'Azeglio si dimetteva."}
{"id": "3543797", "revid": "1456895", "url": "https://it.wikipedia.org/wiki?curid=3543797", "title": "Hella Kovac", "text": "Biografia.\nNel 1939 partecip\u00f2 alle Internazionali di Francia giungendo in finale nel doppio femminile esibendosi in coppia con Alice Florian. Persero contro la coppia formata dalla francese Simonne Mathieu e da Jadwiga J\u0119drzejowska in un doppio 7-5.\nNel singolo alle Internazionali di Francia del 1936 giunse al terzo turno venendo eliminata da Sylvia Henrotin."}
{"id": "3543799", "revid": "47767", "url": "https://it.wikipedia.org/wiki?curid=3543799", "title": "San Perpetuo", "text": ""}
{"id": "3543800", "revid": "767487", "url": "https://it.wikipedia.org/wiki?curid=3543800", "title": "Zlatn\u00e1 na Ostrove", "text": "Zlatn\u00e1 na Ostrove (in ungherese \"Csall\u00f3k\u00f6zaranyos\") \u00e8 un comune della Slovacchia facente parte del distretto di Kom\u00e1rno, nella regione di Nitra."}
{"id": "3543801", "revid": "33689", "url": "https://it.wikipedia.org/wiki?curid=3543801", "title": "Magno Arborio", "text": "Biografia.\nSecondo lo storico Otto Seeck, nella figura di Magno Arborio andrebbero riuniti due funzionari attestati dalle fonti. Il primo \u00e8 l'Arborio menzionato come \"comes sacrarum largitionum\" in una legge del 379 e poi come \"praefectus urbi\" di Roma nel 380 da due leggi; l'altro l'anziano prefetto Magno, il quale convinse il Senato romano a contribuire al fondo per l'acquisto di cibo in occasione di una carestia, e che fu amico di Martino di Tours, il quale ne cur\u00f2 la figlia ammalata.\nSarebbe stato figlio di Emilio Magno Arborio, e dunque parente, probabilmente cugino, del poeta Decimo Magno Ausonio."}
{"id": "3543802", "revid": "287204", "url": "https://it.wikipedia.org/wiki?curid=3543802", "title": "Zlatna na Ostrove", "text": ""}
{"id": "3543803", "revid": "767487", "url": "https://it.wikipedia.org/wiki?curid=3543803", "title": "Las Vegas - Terapia per due", "text": "Las Vegas - Terapia per due \u00e8 un film commedia del 2008, scritta, prodotta da Peter Tolan.\nTrama.\nTaylor Peters ha problemi con alcol e con le scommesse ai cavalli che gli causano conflitti con la moglie; attualmente \u00e8 un produttore di bassa categoria in TV. Un giorno escogita un piano per andare a cercare la sua nipote Amanda a Las Vegas, ma il suo piano non va totalmente per il verso giusto.\nProduzione.\nAlcune scene del film sono state girate a Santa Clarita in California, USA."}
{"id": "3543805", "revid": "105826", "url": "https://it.wikipedia.org/wiki?curid=3543805", "title": "Fonsecca", "text": ""}
{"id": "3543813", "revid": "124931474", "url": "https://it.wikipedia.org/wiki?curid=3543813", "title": "Autolinee Romano", "text": "La Romano Autolinee Regionali S.p.A. \u00e8 una societ\u00e0 per azioni fondata a Crotone nel 1922 che gestisce il trasporto pubblico urbano della citt\u00e0. Ha ottenuto la certificazione ISO 9001.\nStoria.\nFondata nel 1922 a Strongoli dai fratelli Antonio, Luigi, Bernardo, Francesco e Michele Romano, l'azienda cominci\u00f2 a divenire gi\u00e0 operativa con il nome \"ditta Sebastiano Romano e Figli\", e successivamente con \"F.lli Romano S.p.A.\" nel 1969.\nAll'inizio degli anni ottanta, la ditta cominci\u00f2 ad incrementare il suo servizio di trasporto persone con le linee interregionali, a partire dalla realizzazione della linea Crotone-Roma e fino a coprire molte altre destinazioni italiane.\nNel 2000 nasce la \"Romano Autolinee Regionali S.p.A.\" per effetto della cessione del ramo d'azienda, relativo al trasporto pubblico locale, della \"F.lli Romano S.p.A.\"; oggi, la compagnia effettua servizi di tipo urbano (nella citt\u00e0 di Crotone) e di tipo extraurbano nelle province di Crotone, Catanzaro, Cosenza e Vibo Valentia.\nServizi gestiti.\nLe \"Autolinee Romano\" attualmente gestiscono:"}
{"id": "3543814", "revid": "125459723", "url": "https://it.wikipedia.org/wiki?curid=3543814", "title": "Andrea Di Consoli", "text": "Biografia.\nNasce nella Svizzera tedesca, a Uster, da genitori emigrati lucani originari di Rotonda, paese nel quale torna a vivere nel periodo dal 1987 al 1996.\nDal 1996 vive a Roma, dove oggi, dopo essersi laureato nel 2002 in lettere moderne con Walter Pedull\u00e0 presso l'Universit\u00e0 \"La Sapienza\" di Roma, lavora come critico letterario, editorialista e reportagista presso numerosi giornali come \"Il Mattino\", \"Il Tirreno\", \"L'Unit\u00e0\", \"Il Sole 24 Ore\", \"Il Quotidiano della Basilicata\", \"Via Po-Conquiste del Lavoro\", \"Pagina 99\", \"Corriere del Mezzogiorno\" e \"Corriere dello Sport - Stadio\".\nCome giornalista free-lance esordisce nel 1997 sull\"'Avanti!\" In passato ha anche scritto numerosi articoli per \"Il Riformista\", \"Il Tempo\", \"Stilos-La Sicilia\", \"Il Messaggero\", \"La Gazzetta del Mezzogiorno\". \nCollabora alle riviste \"Granta\", \"Nuovi Argomenti, MondoOperaio\", \"Il caff\u00e8 illustrato\" e \"Pantaguruel\".\nCollabora alla rivista \"Orizzonti\" di Eni-Agi, al \"Quotidiano del Sud\" e a \"Cronache lucane\". \nOltre alle collaborazioni con giornali, Andrea Di Consoli lavora dal 2000 per la RAI in qualit\u00e0 di autore televisivo o conduttore radiofonico: su Radio 2 (\"Luci e Ambra\" e \"Depeche Mode: sopravvivere ai propri demoni\", in \"Dirty Boogie\" del 26 marzo 2013), Rai International (\"Notturno italiano\", \"Taccuino italiano\"), Rai Sat (\"Achab\"), Radio3 (\"Pietre di Matera\") e Rai Cinema. Dal 2008 al 2014si \u00e8 occupato di libri e cultura nel programma \"Unomattina\", in onda su Raiuno. \u00c8 stato autore di \"Razza umana\" Raidue di Piero Marrazzo. Dal 2016 collabora con Rai Teche. Da giugno 2014 a settembre 2019 \u00e8 stato capo autore del programma televisivo \"Il caff\u00e8 di Raiuno\". \nHa realizzato per Rai Cinema, insieme allo scrittore Franco Scaglia, i documentari \"La Santa - Gerusalemme\", (2011, regia di Francesca Muci), andato in onda su Raiuno la sera di pasqua del 2011, durante lo speciale del Tg1, \"I monti di Ges\u00f9\" (2012, regia di Francesca Muci), andato in onda su Rai Storia il 1\u00ba gennaio del 2012, e \"Ges\u00f9 e la Maddalena\" (2012, regia di Francesca Muci) andato in onda nello speciale Tg1 del 5 gennaio 2012. Con Gabriele Tecchiato, inoltre, ha realizzato il documentario \"San Pietroburgo l'incrollabile\" (regia di Simone Campanati, Rai Cinema 2012), in onda su Rai Storia il 18 marzo 2012 e su Rai2 il 28 giugno 2013. \nIl 23 luglio del 2016 \u00e8 andato in onda su SkyArte il suo documentario \"Mater Matera\" (regia di Simone Aleandri) prodotto da Rai Cinema e Clipper Media e riproposto nel 2019 in DVD, con l'accompagnamento di un libro intervista curato da Roberto Moliterni e pubblicato dall'editore Castelvecchi. Il 7 maggio 2019 \u00e8 andato in onda su Rai Storia il documentario \"Giuseppe Cassieri, il satirico gentile\" per la regia di Leonardo Sicurello. \nDa settembre 2019 \u00e8 uno degli autori degli speciali di \"Save the Date\" di Rai5 e uno degli autori di \"Linea blu\". Nell'autunno del 2020 \u00e8 autore del programma di Rai2 \"Pi\u00f9 o meno\". \nPer Rai Teche ha ideato i documentari \"La bomba, la strage dell'umile Italia\", scritto da Silvia Avallone, andato in onda nello Speciale Tg1 del 2 agosto 2020, e \"Fate presto. 23 novembre 1980, storia di un terremoto\", scritto da Franco Arminio, andato in onda nello Speciale Tg1 del 22 novembre 2020. \nIl 23 settembre del 2020 \u00e8 stato trasmesso al Prix Italia il documentario per Rai Teche \"Zavoli racconta Zavoli\" di cui ha curato la regia. \nHa diretto le case editrici Avagliano, Hacca e Luigi Pellegrini Editore.\nHa collaborato con il Teatro Stabile-Argentina di Roma, dove nel 2012 ha curato la messa in scena di \"Addio al Sud. Un comizio furioso del disamore\" di Angelo Mellone e, dal 2020, \u00e8 consulente dell'Istituto Luce. \nDal 2019 \u00e8 Direttore artistico del Magna Graecia Book Festival di Catanzaro e uno dei curatori dell'Eneadi Festival di Pomezia. \nNel 2020, per la settantesima edizione del Festival di Sanremo, ha curato insieme a Dario Salvatori la mostra Sanremo 70, la mostra ufficiale della Rai sulla storia del festival, allestita al Forte Santa Tecla di Sanremo dal 3 febbraio al 16 febbraio. \nIl 27 gennaio del 2022 \u00e8 uscito in 200 copie nelle sale cinematografiche italiane il film La notte pi\u00f9 lunga dell'anno, regia di Simone Aleandri, di cui ha scritto soggetto e sceneggiatura. Tra i protagonisti del film Ambra Angiolini, Massimo Popolizio, Antonio Petrocelli, Alessandro Haber, Anna Ammirati, Mimmo Mignemi e Massimo De Francovich. \nSue poesie sono tradotte in greco, in francese, in spagnolo e in tedesco."}
{"id": "3543817", "revid": "84184", "url": "https://it.wikipedia.org/wiki?curid=3543817", "title": "Pirrolidina", "text": "La pirrolidina o azaciclopentano, conosciuta anche come tetraidropirrolo, \u00e8 un composto organico con formula molecolare C4H9N. \u00c8 un'ammina secondaria ciclica formata da un anello eterociclico a cinque atomi, di cui 4 sono di carbonio e 1 di azoto. A temperatura ambiente si presenta come un liquido volatile, incolore se puro, tedente ad ingiallire all'aria, con un caratteristico odore pungente ammoniacale e di pesce. \u00c8 completamente miscibile con l'acqua, analogamente al tetraidrofurano (THF), in etere e alcool e molto solubile nei comuni solventi organici non puramente idrocarburici. La pirrolidina \u00e8 un importante intermedio di sintesi in campo farmaceutico e in quello della chimica fine.\nOccorrenza.\nL'anello pirrolidinico \u00e8 presente nella struttura degli amminoacidi prolina e idrossiprolina e nella molecola della nicotina come \"N\"-metil derivato.\nLa pirrolidina \u00e8 stata riscontrata in natura nelle foglie di piante quali tabacco, carota e belladonna. La struttura ciclica della pirrolidina \u00e8 presente in molti alcaloidi naturali, come la nicotina e l'igrina. \u00c8 inoltre presente in molti farmaci tra i quali prociclidina e bepridil. Essa entra anche a far parte della struttura dei racetam (per esempio, piracetam, aniracetam e oxiracetam) e di diversi pesticidi.\nSintesi.\nLa pirrolidina pu\u00f2 essere sintetizzata facendo reagire tetraidrofurano con ammoniaca in fase gassosa, in presenza di ossido di alluminio che catalizza la disidratazione. Un altro metodo consiste nella idrogenazione del pirrolo, che pu\u00f2 essere ottenuto a sua volta per deidrogenazione della pirrolidina (reazione inversa).\nBasicit\u00e0.\nLa pirrolidina, pur essendo tra le basi deboli (dato che Kb\u00a0\u00ab\u00a01), \u00e8 una base alquanto pi\u00f9 forte dell'ammoniaca e pi\u00f9 forte della dimetilammina (la pi\u00f9 forte delle metilammine) e anche un po' pi\u00f9 forte della dietilammina (la corrispondente ammina a catena aperta), il che la colloca tra le ammine semplici a maggiore carattere basico. Il suo acido coniugato possiede pKa\u00a0=\u00a011,27, che corrisponde per la pirrolidina a una pKb\u00a0=\u00a02,73; una sua soluzione acquosa a concentrazione di 100\u00a0g/L ha pH\u00a012,9 a 20 \u00b0C.\nReazioni.\nIn chimica organica la pirrolidina \u00e8 usata per attivare chetoni e aldeidi (che abbiano almeno un atomo H in posizione \u03b1 al carbonile) verso l'addizione nucleofila tramite formazione di una enammina; in questo stesso ruolo, oltre che come ammina secondaria eterociclica, si pu\u00f2 citare il suo omologo a sei termini piperidina, o anche la morfolina. Reagisce con acido nitroso o con nitriti alcalini in ambiente acido per dare la nitrosammina corrispondente, la \"N\"-nitrosopirrolidina (CH2)4N\u2013N=O."}
{"id": "3543823", "revid": "1573940", "url": "https://it.wikipedia.org/wiki?curid=3543823", "title": "Nyctimene sanctacrucis", "text": "Nyctimene sanctacrucis () \u00e8 un pipistrello appartenente alla famiglia degli Pteropodidi, endemico di un'isola della Melanesia .\nDescrizione.\nDimensioni.\nPipistrello di medie dimensioni, con la lunghezza dell'avambraccio di circa 75\u00a0mm, la lunghezza delle orecchie di 11,5 mm e la lunghezza del piede di 17 mm.\nAspetto.\nIl colore del dorso \u00e8 marrone con striature pi\u00f9 chiare, mentre le parti ventrali sono color crema nella parte superiore e marrone chiaro in quella inferiore. La striscia dorsale \u00e8 sottile, color marrone, e ben definita lungo tutta la schiena. Potrebbe trattarsi di una sottospecie di \"N. major\".\nDistribuzione e habitat.\nQuesta specie \u00e8 conosciuta soltanto attraverso un individuo femmina catturato sull'isola di Temotu, nelle Isole Santa Cruz, Salomone nel 1892 ed ora conservato nell'Australian Museum di Sydney con il numero di catalogo M711.\nStato di conservazione.\nLa IUCN Red List, considerata la dubbia validit\u00e0 di specie distinta, l'assenza di informazioni recenti sulla sua distribuzione, popolazione e habitat, classifica \"N. sanctacrucis\" come specie con dati insufficienti (DD). Non ci sono pi\u00f9 osservazioni dal 1907 ed ogni tentativo di riscoprirla negli anni successivi \u00e8 fallito. \u00c8 da ritenersi probabilmente estinta."}
{"id": "3543834", "revid": "33689", "url": "https://it.wikipedia.org/wiki?curid=3543834", "title": "Sallustio (praefectus urbi)", "text": " \nDurante il suo mandato, propose alcune modifiche al progetto della basilica di San Paolo fuori le mura, allora in costruzione, allo scopo di ingrandirla; gli imperatori (Valentiniano II, Teodosio I e Arcadio) diedero il loro assenso.\nQuinto Aurelio Simmaco lo raccomand\u00f2 a Aurelio Ambrogio, vescovo di Milano, e gli raccomand\u00f2 un certo Ammonio, oltre a ringraziarlo per avergli inviato dei cavalli dalla Spagna in occasione dei giochi pretoriani del 400, organizzati da Simmaco in occasione della pretura del figlio.\nIl figlio minore di Sallustio si spos\u00f2 ad Ostia nel 398."}
{"id": "3543841", "revid": "343572", "url": "https://it.wikipedia.org/wiki?curid=3543841", "title": "Duomo collegiata di Santa Maria Immacolata (Belpasso)", "text": ""}
{"id": "3543847", "revid": "110157", "url": "https://it.wikipedia.org/wiki?curid=3543847", "title": "Tlma\u010de", "text": "Tlma\u010de (in ungherese \"Garamtolm\u00e1cs\") \u00e8 una citt\u00e0 della Slovacchia facente parte del distretto di Levice, nella regione di Nitra."}
{"id": "3543848", "revid": "287204", "url": "https://it.wikipedia.org/wiki?curid=3543848", "title": "Tlmace", "text": ""}
{"id": "3543850", "revid": "125777205", "url": "https://it.wikipedia.org/wiki?curid=3543850", "title": "Expo 2020", "text": "L'Expo 2020 (ufficialmente Expo 2020 Dubai, United Arab Emirates; in arabo: \u0625\u0643\u0633\u0628\u0648 2020 \u062f\u0628\u064a\u060c \u0627\u0644\u0625\u0645\u0627\u0631\u0627\u062a \u0627\u0644\u0639\u0631\u0628\u064a\u0629 \u0627\u0644\u0645\u062a\u062d\u062f\u0629) \u00e8 l'esposizione universale che avrebbe dovuto svolgersi, secondo il programma originale, a Dubai tra il 1\u00ba ottobre 2020 e il 31 marzo 2021 con un flusso stimato di 25 milioni di visitatori. A causa della Pandemia di COVID-19 del 2020 l'evento \u00e8 stato posticipato di un anno e si sta svolgendo tra il 1\u00ba ottobre 2021 e il 31 marzo 2022. Il tema previsto per l'Esposizione \u00e8 \"Connecting Minds, Creating the Future\" (collegare le menti, creare il futuro), strettamente connesso al nome arabo della citt\u00e0, \"al-Wa\u1e63l\" (in arabo \ufe8d\ufedf\ufeee\ufebb\ufede), che significa \"il collegamento\". L'Esposizione cadr\u00e0 nel 50\u00ba anniversario dalla fondazione degli Emirati Arabi Uniti, il \"Golden Jubilee\" dello Stato.\nSito.\nIl sito proposto per la manifestazione \u00e8 un nuovo quartiere fieristico (denominato \"Dubai Trade Center \u2013 Jebel \u02bfAl\u012b\") da 400 ettari posto nel quadrante sudovest di Dubai e adiacenti al nuovo Aeroporto Internazionale \u0100l Makt\u016bm. L'area \u00e8 posta a circa met\u00e0 strada tra Dubai e Abu Dhabi e di questa, solo una porzione di massimo 150 ettari pu\u00f2 essere utilizzata per il recinto espositivo.\nIl centro del sito \u00e8 la piazza Al Wasl, denominata con l'antico nome di Dubai, il cui significato \u00e8 \"la connessione\". Da essa si dipanano, come tre grandi petali, le tre aree tematiche della manifestazione: Opportunit\u00e0, Sostenibilit\u00e0 e Mobilit\u00e0. Ognuna di esse ospita padiglioni tematici nelle fattezze di tradizionali souk arabi e un'area \"Best Practice\" per ognuno dei singoli temi. Tra i petali sorgeranno tre tra le pi\u00f9 importanti strutture dell'esposizione: il Padiglione di Benvenuto, il Padiglione dell'Innovazione e il Padiglione UAE. All'esterno dei tre petali sorgeranno i padiglioni nazionali, come da tradizione delle Expo.\nTutti i viali attorno alle aree tematiche e la stessa piazza centrale saranno ricoperti di tende ricoperte da materiale fotovoltaico che generer\u00e0 il 50% dell'energia richiesta dall'intero sito espositivo. Le grandi tende saranno inoltre utilizzate durante la notte per proiezioni digitali.\nI trasporti all'interno del sito sono garantiti da una cabinovia. Per l'accesso al sito verranno messi a disposizione 750 bus a emissioni zero chiamati \"Expo Riders\"; sar\u00e0 inoltre costruita un'apposita stazione della metropolitana di Dubai.\nSelezione della citt\u00e0 organizzatrice.\nLa votazione che ha decretato la citt\u00e0 organizzatrice di Expo 2020 \u00e8 avvenuta il 27 novembre 2013 durante la 154\u00aa Assemblea Generale del BIE.\nSono state candidate all'organizzazione dell'evento le seguenti citt\u00e0:\nLa prima candidatura \u00e8 stata inviata al BIE il 2 maggio 2011 e quindi gli altri Stati membri che volessero presentare candidatura ebbero tempo fino al 2 novembre 2011 per presentare candidature alternative.\nLa candidatura di Ayutthaya in Thailandia \u00e8 stata respinta durante la 153\u00aa Assemblea Generale del BIE tenutasi l'11 e 12 giugno 2013, a causa della mancanza di un chiaro appoggio del governo centrale.\nIl tema scelto dalla citt\u00e0 thailandese era \"Balanced Life, Sustainable Living\" (Vita equilibrata, Vivere sostenibile). Le date prescelte per l'Esposizione sarebbero state dal 15 gennaio al 15 giugno.\nPartecipazione italiana.\nIl contratto di partecipazione dell'Italia \u00e8 stato firmato il 20 gennaio 2018 ad Abu Dhabi dal ministro degli esteri Angelino Alfano durante la sua visita negli Emirati Arabi Uniti. Paolo Glisenti \u00e8 stato nominato Commissario Generale di Sezione dell\u2019Italia.\nIl 25 gennaio 2018 presso il Ministero degli Affari Esteri si \u00e8 tenuta la presentazione della partecipazione dell'Italia a Expo 2020, il Ministro Angelino Alfano ha dichiarato \"L'Italia \u00e8 stato il primo paese del G7 a confermare la partecipazione alla manifestazione. Quella di Dubai sar\u00e0 la prima esposizione universale organizzata in un paese arabo. Ci sono grandi opportunit\u00e0 per il nostro Sistema Paese. Partiamo gi\u00e0 con un avviamento molto significativo. Sono il primo mercato per le nostre esportazioni in Medio Oriente. Abbiamo una straordinaria potenzialit\u00e0 sull'innovazione e sulla ricerca, che si potr\u00e0 sviluppare in quel contesto.\""}
{"id": "3543853", "revid": "2075278", "url": "https://it.wikipedia.org/wiki?curid=3543853", "title": "Blu elettrico", "text": "Il blu elettrico \u00e8 la rappresentazione del colore del lampo. Prende il nome dal bagliore di aria ionizzata prodotto da scariche elettriche.\nIl blu elettrico era in voga negli anni 1890. La prima volta che fu utilizzato il nome \"blu elettrico\" per riferirsi a tale colore risale al 1884.\nIl blu elettrico in natura.\nTra i crostacei ritroviamo il blu elettrico nel gambero d'acqua dolce \"Procambarus alleni\", presente in Florida.\nTra i rettili vi \u00e8 il \"Lygodactylus williamsi\" comunemente noto come \"Geco blu elettrico\", scoperto per la prima volta dal biologo William negli anni 50. Questa specie vive esclusivamente nella foresta Kimboza, in Tanzania. Il suo habitat si sta restringendo a causa del processo di deforestazione in atto.\nIn fisica il bagliore blu elettrico dell'elettricit\u00e0 \u00e8 il risultato dell'emissione spettrale di atomi (o molecole) - specialmente di ossigeno e azoto - d'aria ionizzati ed eccitati che ricadono sugli stati non eccitati, cosa che produce una abbondante quantit\u00e0 di luce blu elettrica. Questa \u00e8 la ragione per cui le scintille elettriche, tra cui i fulmini, appaiono in aria di colore blu elettrico.\nIl blu elettrico nella cultura.\nIl blu elettrico \u00e8 la gradazione del colore usato per la base della bandiera dell'Europa.\nIn astrologia il blu elettrico \u00e8 associato al segno zodiacale dell'Aquario.\nIn ambito erotico invece \u00e8 possibile rilevare che \"Electric Blue\" \u00e8 il titolo di una serie televisiva britannica trasmessa negli anni 80 e 90 su Playboy TV. Ancora, \"Electric Blue 28\" \u00e8 un film pornografico del 1985 con Traci Lords. Esiste anche il \"Club Electric Blue\", uno strip club sito nel quartiere Patpong di Bangkok, in Thailandia.\nIl blu elettrico \u00e8 stato preso in considerazione anche in ambito musicale: \"Electric Blue\" \u00e8 una canzone del 1987 pubblicata dal gruppo musicale australiano Icehouse e scritta insieme a John Oates; \"Electric/Blue\" \u00e8 un album fusion del 1997 di Joe Deninzon; \"Electric Blue\" \u00e8 anche il titolo del primo album da solista di Andy Bell degli Erasure, pubblicato il 3 ottobre 2005; \"Blu elettrico\", infine, \u00e8 un brano del 1996 dell'album \"I Love Jazz\" di Sergio Caputo."}
{"id": "3543856", "revid": "324090", "url": "https://it.wikipedia.org/wiki?curid=3543856", "title": "\u017deliezovce", "text": "\u017deliezovce (in ungherese \"Zsel\u00edz\", in tedesco \"Zelis\") \u00e8 una citt\u00e0 della Slovacchia facente parte del distretto di Levice, nella regione di Nitra."}
{"id": "3543858", "revid": "287204", "url": "https://it.wikipedia.org/wiki?curid=3543858", "title": "Zeliezovce", "text": ""}
{"id": "3543860", "revid": "630284", "url": "https://it.wikipedia.org/wiki?curid=3543860", "title": "L.I.S.", "text": ""}
{"id": "3543861", "revid": "729019", "url": "https://it.wikipedia.org/wiki?curid=3543861", "title": "Miss Universo 1967", "text": "Miss Universo 1967, sedicesima edizione di Miss Universo, si \u00e8 tenuta presso il Miami Beach Auditorium di Miami, negli Stati Uniti d'America il 15 luglio 1967. L'evento \u00e8 stato presentato da Bob Barker. Sylvia Hitchcock, Miss USA, \u00e8 stata incoronata Miss Universo 1967."}
{"id": "3543862", "revid": "3115", "url": "https://it.wikipedia.org/wiki?curid=3543862", "title": "Bajka", "text": "Bajka (in ungherese \"Bajka\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543870", "revid": "713714", "url": "https://it.wikipedia.org/wiki?curid=3543870", "title": "Parco eolico di Collarmele", "text": "Il parco eolico di Collarmele, denominato Windsol, \u00e8 un impianto di produzione di energia eolica situato principalmente nel territorio comunale di Collarmele\n(AQ), in Abruzzo.\nDescrizione.\nL'impianto situato a Collarmele, in Abruzzo, si estende entro i limitrofi territori comunali di Cerchio e di Pescina nella valle del Giovenco, al confine tra l'area esterna del parco naturale regionale Sirente-Velino e la piana del Fucino, sul monte Coppetella, non lontano dal valico di Forca Caruso.\nL'impianto comprende inoltre una sottostazione elettrica in alta tensione che permette l'erogazione di corrente direttamente nella linea Terna. \nRealizzato nel 1998, era composto inizialmente da 42 aerogeneratori da 250\u00a0kW ed una macchina da 350\u00a0kW. Nel 2006 sono state poi installate 5 macchine General da 1.500\u00a0kW gestite dall'Enel.\nNel 2006-2009 sono stati effettuati lavori di rifacimento, con l'installazione di 32 generatori Vestas da 2\u00a0MW ciascuno, in grado di produrre annualmente 72.000\u00a0MWh, equivalenti al consumo di 50.000 famiglie. \nIl parco eolico ha permesso ai comuni marsicani di implementare i servizi e le opere pubbliche grazie agli introiti derivanti dalla produzione di \"energia pulita\"."}
{"id": "3543871", "revid": "3115", "url": "https://it.wikipedia.org/wiki?curid=3543871", "title": "B\u00e1tovce", "text": "B\u00e1tovce (in ungherese \"B\u00e1t\", in tedesco \"Frauenmarkt\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543873", "revid": "287204", "url": "https://it.wikipedia.org/wiki?curid=3543873", "title": "Batovce", "text": ""}
{"id": "3543877", "revid": "729019", "url": "https://it.wikipedia.org/wiki?curid=3543877", "title": "Gervasio Deferr", "text": ""}
{"id": "3543880", "revid": "767487", "url": "https://it.wikipedia.org/wiki?curid=3543880", "title": "Mahanoro", "text": "Mahanoro \u00e8 un comune rurale (\"kaominina\") del Madagascar orientale. \u00c8 il capoluogo del distretto di Mahanoro, nella Regione di Atsinanana.\nLa popolazione del comune \u00e8 stata stimata, nel censimento del 2005, in 36.917 abitanti.\nInfrastrutture e trasporti.\nMahanoro \u00e8 sede di un piccolo aeroporto civile (codice aeroportuale IATA: VVB), di un porto marittimo e di una stazione fluviale sul Canal des Pangalanes da cui \u00e8 possibile la navigazione fluviale sino a Mananjary."}
{"id": "3543882", "revid": "3115", "url": "https://it.wikipedia.org/wiki?curid=3543882", "title": "Be\u0161a (Nitra)", "text": "Be\u0161a (in ungherese \"Barsbese\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543889", "revid": "640469", "url": "https://it.wikipedia.org/wiki?curid=3543889", "title": "Laura Bonometti", "text": ""}
{"id": "3543890", "revid": "3115", "url": "https://it.wikipedia.org/wiki?curid=3543890", "title": "Bielovce", "text": "Bielovce (in ungherese \"Ipolyb\u00e9l\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543891", "revid": "15756", "url": "https://it.wikipedia.org/wiki?curid=3543891", "title": "Mu Bo\u00f6tis", "text": "Alkalurops (Mu Bootis, \u03bc Boo) \u00e8 un sistema stellare triplo nella costellazione di Boote (il Guardiano del Carro) ubicata a circa 121 anni luce dalla Terra.\nOsservazione.\nSi tratta di una stella situata nell'emisfero celeste boreale. La sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a 4,3 fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra fine marzo e agosto; nell'emisfero nord \u00e8 visibile anche verso l'inizio dell'autunno, grazie alla declinazione boreale della stella, mentre nell'emisfero sud pu\u00f2 essere osservata limitatamente durante i mesi tardo-autunnali australi.\nCaratteristiche del sistema.\nVisualmente si possono distinguere 2 stelle separate tra loro da 108 secondi d'arco; la componente primaria, Alkalurops A, \u00e8 una stella di tipo F sub-gigante bianco-gialla di magnitudine apparente +4.31. Il suo spettro suggerisce che sia una binaria spettroscopica con un periodo di 298,8 giorni.\nLa secondaria \u00e8 a sua volta una stella doppia, composta da due nane gialle di tipo spettrale G1V, simili al Sole, di magnitudine apparente combinata di +6,51 e separate tra loro da 2,2 secondi d'arco.\nIl periodo orbitale attorno al comune centro di massa della coppia Alkalurops BC \u00e8 di circa 260 anni, ad una distanza media di 54 UA tra loro. La distanza reale da Alkalurops A della coppia \u00e8 invece di 4000 UA, ed il periodo orbitale di almeno 125.000 anni."}
{"id": "3543893", "revid": "729019", "url": "https://it.wikipedia.org/wiki?curid=3543893", "title": "Filip Ude", "text": ""}
{"id": "3543897", "revid": "1341291", "url": "https://it.wikipedia.org/wiki?curid=3543897", "title": "Freccia Vallone 1999", "text": "La Freccia Vallone 1999, sessantatreesima edizione della corsa, si svolse il 14 aprile 1999 su un percorso di 200 km da Charleroi al muro di Huy. Fu vinta dall'italiano Michele Bartoli, al traguardo con il tempo di 4h52'46\" alla media di 40,988\u00a0km/h.\nResoconto degli eventi.\nLa corsa venne pesantemente caratterizzata dal freddo e dalla pioggia, trasformatasi in neve quando le temperature raggiunsero, durante la competizione, gli 0\u00a0\u00b0C. Al via si presentarono 188 ciclisti: dopo 41 chilometri di gara 14 di essi andarono in fuga, riuscendo a scollinare sul Muro di Huy (primo passaggio) con tre minuti di margine sul gruppo. L'inseguimento, condotto prevalentemente dal Team Polti di Davide Rebellin, ridusse via via il vantaggio degli uomini in avanscoperta, fino al ricongiungimento ai piedi della C\u00f4te de France.\nPoco dopo, a 80 chilometri dall'arrivo, Bartoli attacc\u00f2 una, due, tre volte: solo il campione del mondo in carica Oscar Camenzind e l'olandese Maarten den Bakker riuscirono a portarsi alla sua ruota. Dietro nessuno fu in grado di abbozzare alcun inseguimento e in breve i battistrada presero pi\u00f9 di tre minuti. Pi\u00f9 avanti per\u00f2 uno dei tre, Camenzind, rimase attardato, complice un problema alla cerniera zip della giacca antigelo, e non riusc\u00ec pi\u00f9 a rientrare (verr\u00e0 ripreso in vista del traguardo da Michael Boogerd e Mario Aerts).\nA giocarsi la vittoria rimasero in due: Bartoli controll\u00f2 bene il rivale, staccandolo quindi a met\u00e0 dell'ultimo passaggio sul Muro di Huy, e si aggiudic\u00f2 la corsa. All'arrivo precedette Den Bakker di 14\", mentre terzo concluse il belga Aerts. Gi\u00f9 dal podio Camenzind, quarto. Solo 56 atleti portarono a termine il percorso."}
{"id": "3543899", "revid": "765341", "url": "https://it.wikipedia.org/wiki?curid=3543899", "title": "Miss Mondo 1967", "text": "Miss Mondo 1967, la diciassettesima edizione di Miss Mondo, si \u00e8 tenuta il 16 novembre 1967, presso il Royal Albert Hall di Londra. Il concorso \u00e8 stato presentato da Michael Aspel. Madeleine Hartog Bell, rappresentante del Per\u00f9 \u00e8 stata incoronata Miss Mondo 1967."}
{"id": "3543900", "revid": "3115", "url": "https://it.wikipedia.org/wiki?curid=3543900", "title": "Bohunice (Nitra)", "text": "Bohunice (in ungherese \"Hontbagonya\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543904", "revid": "3115", "url": "https://it.wikipedia.org/wiki?curid=3543904", "title": "Bory (Slovacchia)", "text": "Bory (in ungherese \"Bori\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543908", "revid": "765341", "url": "https://it.wikipedia.org/wiki?curid=3543908", "title": "Miss International 1967", "text": "Miss International 1967, settima edizione di Miss International, si \u00e8 tenuta presso Tokyo, in Giappone, il 29 aprile 1967. L'argentina Mirta Massa \u00e8 stata incoronata Miss International 1967."}
{"id": "3543912", "revid": "599013", "url": "https://it.wikipedia.org/wiki?curid=3543912", "title": "Louis Smith", "text": ""}
{"id": "3543916", "revid": "122723626", "url": "https://it.wikipedia.org/wiki?curid=3543916", "title": "Angel Marchand", "text": "Biografia.\nAngel Marchand nel 1931 consegu\u00ec una laurea in Arte presso la facolt\u00e0 di Hamilton, in Ohio. Nel 1935 si laure\u00f2 presso l'ateneo Case Western Medical School, diventando il primo allergologo e immunologo portoricano al mondo. Tra il 1951 e il 1952 fu il rettore dell'American College of Chest Physicians .\nLa sua costante ricerca e un intenso studio dell'immunologia a Santurce gli ha permesso di sviluppare molti vaccini per curare o prevenire allergie diffuse soprattutto nei climi tropicali. \nMarchand \u00e8 stato anche un esponente di spicco del Partito Popolare Democratico di Porto Rico; inoltre, \u00e8 anche stato un atleta, partecipando per Porto Rico alle Olimpiadi del 1968, diventando l'atleta portoricano pi\u00f9 vecchio a partecipare ad un'olimpiade, all'et\u00e0 di 56 anni ."}
{"id": "3543917", "revid": "3115", "url": "https://it.wikipedia.org/wiki?curid=3543917", "title": "Brhlovce", "text": "Brhlovce (in ungherese \"Borf\u0151\") \u00e8 un comune della Slovacchia facente parte del distretto di Levice, nella regione di Nitra."}
{"id": "3543919", "revid": "985910", "url": "https://it.wikipedia.org/wiki?curid=3543919", "title": "Enrico Astorri", "text": "Rimasto orfano a quattro anni, con l'aiuto di uno zio studi\u00f2 a Parma, a Genova e infine a Milano. Esord\u00ec a 20 anni col monumento a Vittorio Emanuele II a Parma, nella centralissima piazza Garibaldi. Nel 1884 partecip\u00f2 all'Esposizione di Torino con \"la Serenata\" e con un busto di Umberto I, nel 1886 a quella di Milano, dove present\u00f2 l'opera \"Compagni di sventura\", nel 1887 a quella di Venezia, dove espose l'opera \"Rondinella pellegrina\". Nel 1889 realizz\u00f2 Monumento a Garibaldi a Piacenza. \nA Piacenza \u00e8 suo anche il monumento a Mazzini. A Vicenza realizz\u00f2 i monumenti ad Alessandro Volta, al Generale Santos, al Generale Fara e la statua \"Il Chirurgo Delle Ore\". Al Cimitero monumentale di Milano realizz\u00f2 molti ritratti, busti e monumenti funebri. Altre sue opere si trovano a Somma Lombardo, a Melegnano e a Bari. A Busto Arsizio realizz\u00f2 i quattordici altorilievi in bronzo della Via Crucis e la porta in bronzo della Basilica di San Giovanni Battista.\nNel 1901 partecip\u00f2 all'Esposizione di Monaco di Baviera, dove vinse la medaglia d'oro con l'opera \"La Filatrice araba\", tuttora conservata nel museo di Monaco e della quale esistono numerose copie. \nLavor\u00f2 molto anche all'estero: per l'Uruguay, l'Argentina e la Russia, dove si rec\u00f2 nel 1896 ottenendo un grande successo. Sordo a trent'anni e colpito da paralisi nel 1920, sebbene fosse ormai ricco continu\u00f2 a lavorare fino alla morte, avvenuta il 15 ottobre 1921 all'et\u00e0 di 62 anni. \nLe sue opere vennero a volte confuse con quelle del quasi omonimo scultore Pier Enrico Astorri."}
{"id": "3543922", "revid": "22475", "url": "https://it.wikipedia.org/wiki?curid=3543922", "title": "Nyctimene cephalotes", "text": "Il pipistrello della frutta dalle narici a tubo di Pallas (Nyctimene cephalotes ) \u00e8 un pipistrello appartenente alla famiglia degli Pteropodidi, endemico dell'Isola di Sulawesi e delle Isole Molucche .\nDescrizione.\nDimensioni.\nPipistrello di medie dimensioni, con la lunghezza dell'avambraccio tra 59,1 e 70,4\u00a0mm, la lunghezza della testa e del corpo tra 115 e 131\u00a0mm, la lunghezza della coda tra 12,9 e 24,5\u00a0mm e un peso fino a 47\u00a0g.\nAspetto.\nIl colore del dorso, dei lati del muso e dei fianchi \u00e8 grigio-fulvo, la parte superiore della testa \u00e8 marrone, mentre le parti ventrali sono grigiastre con riflessi giallo pallidi. Le femmine sono pi\u00f9 chiare dei maschi. La striscia dorsale \u00e8 larga soltanto tra 3,5 e 5\u00a0mm, circa un ottavo dell'ampiezza della schiena, ben definita lungo tutta la spina dorsale e di color bruno-nerastro. Le orecchie sono rotonde, ben separate tra loro e cosparse esternamente di macchie giallastre. Le membrane alari sono chiazzate di piccole macchie giallastre e marroni scure, particolarmente lungo le ossa alari. La coda \u00e8 corta, l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia singolarmente sugli alberi, nascosta nella folta vegetazione.\nAlimentazione.\n\u00c8 principalmente frugivora, sebbene siano stati ritrovati resti di Coleotteri e Ditteri nello stomaco di alcuni individui catturati.\nRiproduzione.\nAlcune femmine, catturate tra ottobre e gennaio, erano gravide.\nDistribuzione e habitat.\nQuesta specie \u00e8 diffusa sull'Isola di Sulawesi e nelle Isole Molucche.\nVive in foreste tropicali primarie umide fino a 1.800 metri di altitudine.\nTassonomia.\nSono state riconosciute 2 sottospecie:\nGli esemplari catturati in Nuova Guinea, si suppone che appartengano a \"N. robinsoni\", mentre quelli dell'Isola di Numfor e Owi, potrebbero invece appartenere ad una specie distinta.\nStato di conservazione.\nLa IUCN Red List, considerato il vasto Areale e la popolazione numerosa, classifica \"N. cephalotes\" come specie a rischio minimo (LC)."}
{"id": "3543924", "revid": "1714247", "url": "https://it.wikipedia.org/wiki?curid=3543924", "title": "Leszek Blanik", "text": ""}
{"id": "3543925", "revid": "33689", "url": "https://it.wikipedia.org/wiki?curid=3543925", "title": "Goal Storm", "text": "Goal Storm (conosciuto in Giappone come World Soccer Winning Eleven) \u00e8 un videogioco calcistico sviluppato e pubblicato da Konami nell'anno 1995 in Giappone e un anno dopo in Europa. Il gioco usc\u00ec solo per PlayStation.\nLe modalit\u00e0 di gioco disponibili sono: Hyper Cup Mode, Exhibition Mode, Key Configuration e Options mode; \u00e8 possibile modificare il livello di difficolt\u00e0 e le condizioni del campo di gioco. Il gioco ha 36 squadre nazionali da giocare. I critici hanno generalmente elogiato il gioco per la sua grafica poligonale fluida e i controlli intuitivi.\nIl gioco presenta 27 squadre internazionali, senza giocatori reali."}
{"id": "3543929", "revid": "253269", "url": "https://it.wikipedia.org/wiki?curid=3543929", "title": "Victor Potel", "text": "Biografia.\nNato a Lafayette (Indiana), fu un attore caratterista che lavor\u00f2 molto all'epoca del cinema muto, passando poi al sonoro. Potel cominci\u00f2 la sua carriera cinematografica nel 1910. Alla Essanay Film Manufacturing Company, dove lavor\u00f2 con Gilbert M. Anderson, fu protagonista in un'ottantina di pellicole dove interpretava il personaggio di Slippery Slim in popolari commedie a un rullo prodotte dalla casa di Chicago.\nIl suo primo film sonoro fu \"Melody of Love\" che aveva come interprete principale Walter Pidgeon. Fino al 1948, Potel gir\u00f2 ben 439 pellicole. Oltre a recitare, diresse anche due cortometraggi muti nel 1924 e nel 1927. Lavor\u00f2 anche come sceneggiatore.\nPotel continu\u00f2 a lavorare fino all'ultimo. Il film \"Il vagabondo della citt\u00e0 morta\", dove ebbe una piccola parte di contorno, usc\u00ec nel 1948, dopo la sua morte, avvenuta l'8 marzo 1947."}
{"id": "3543935", "revid": "1305772", "url": "https://it.wikipedia.org/wiki?curid=3543935", "title": "Konami Hyper Soccer", "text": "Konami Hyper Soccer \u00e8 un videogioco calcistico pubblicato da Konami nel 1992 per la console NES PAL.\nSi controllano squadre nazionali, in partite singole o in un torneo a eliminazione diretta. La prospettiva di gioco mostra il campo dall'alto con scorrimento, disposto in orizzontale, mentre i calciatori sono visti di profilo. Ogni tanto vengono mostrate vignette decorative di intermezzo."}
{"id": "3543941", "revid": "339392", "url": "https://it.wikipedia.org/wiki?curid=3543941", "title": "Bashar Assad", "text": ""}
{"id": "3543943", "revid": "149485", "url": "https://it.wikipedia.org/wiki?curid=3543943", "title": "Fabian Hamb\u00fcchen", "text": ""}
{"id": "3543950", "revid": "28592", "url": "https://it.wikipedia.org/wiki?curid=3543950", "title": "Politeisti", "text": ""}
{"id": "3543951", "revid": "1318658", "url": "https://it.wikipedia.org/wiki?curid=3543951", "title": "Alina Marazzi", "text": "Le sue opere ruotano intorno a \"personaggi femminili che non riescono ad aderire a modelli che vengono dall'esterno, dalla famiglia, dalla societ\u00e0\".\nBiografia.\nFiglia di Antonio Marazzi, antropologo, e di Luisa Hoepli, detta Liseli (figlia dell'editore Ulrico Hoepli, nipote del fratello del pi\u00f9 celebre editore-libraio omonimo, morto senza prole), dopo aver lavorato come aiuto regista per il cinema e aver collaborato con lo Studio Azzurro, per il quale ha curato riprese e montaggio della videoinstallazione \"Less aesthetics, more ethic\", si \u00e8 dedicata ai documentari su temi sociali, dirigendo fra l'altro laboratori audiovisivi a San Vittore e lavorando al progetto Fabrica. Il suo primo film-documentario, \"Un'ora sola ti vorrei\", incentrato sulla figura della madre e sul suo suicidio a 33 anni, ha ottenuto la menzione speciale della giuria al Festival del cinema di Locarno e il premio per il miglior documentario al Torino film festival. Nel 2005 ha diretto \"Per sempre\", film documentario su alcune comunit\u00e0 monastiche femminili italiane.\nNel 2007 ha diretto \"Vogliamo anche le rose\", documentario poetico su quindici anni di lotte per l'emancipazione sociale della donna che intreccia il piano privato con la storia collettiva attraverso l'uso di filmati di repertorio e frammenti di diari.\nNel 2012 \u00e8 uscito nelle sale \"Tutto parla di te\", film lungometraggio sul tema dell'ambivalenza materna, film di finzione intrecciato con altri linguaggi artistici, danza, animazione, fotografia d'autore, filmati d'archivio, interpretato da Charlotte Rampling e Elena Radonicich, premio Tao Due Camera d'Oro come miglior regista emergente al Festival di Roma 2012.\nNel 2014 ha realizzato \"Confini\", cortometraggio con filmati d'archivio dell'Istituto Luce sulla Grande guerra e versi poetici di Mariangela Gualtieri. L'episodio \u00e8 inserito nel film collettivo \"9x10 novanta\".\nNel 2018 \u00e8 diventata docente all'Universit\u00e0 IULM di Milano nel master di Arti del racconto, tenendo il corso \"Il racconto cinematografico: il film documentario\".\nTeatro.\nHa curato la drammaturgia video multicanale dell'opera lirica contemporanea \"Il sogno di una cosa, \"produzione del Teatro Grande di Brescia con i teatri di Reggio Emilia e Piccolo Teatro di Milano,\" \"con musica di Mauro Montalbetti, regia e libretto di Marco Baliani, nel quarantesimo anniversario della strage di piazza della Loggia a Brescia. Il debutto \u00e8 avvenuto il 6 novembre 2014 al Piccolo Teatro Strehler."}
{"id": "3543954", "revid": "125491713", "url": "https://it.wikipedia.org/wiki?curid=3543954", "title": "Angarano", "text": "Angarano (\"Angar\u00e0n\" in veneto) \u00e8 un quartiere del comune di Bassano del Grappa, in provincia di Vicenza. Il toponimo viene comunemente esteso anche alle zone limitrofe, come Sant'Eusebio.\nStoria.\nBench\u00e9 oggi si presenti come un'appendice di Bassano estesa a ovest del Brenta, per lungo tempo Angarano ha rappresentato una comunit\u00e0 a s\u00e9 stante con una propria identit\u00e0 storica.\nQui vi era gi\u00e0 un insediamento paleoveneto precedente all'arrivo dei romani, da cui invece ha derivato il nome (\"fundus Ancharianus\") e acquist\u00f2 importanza nel medioevo come feudo dell'omonima famiglia. A nord del centro, nei pressi della pieve di Sant'Eusebio, sorgeva un fortilizio che ebbe una certa importanza in epoca ezzeliniana; fu distrutto nel 1312 durante la guerra tra Padova e Cangrande della Scala.\nSotto Napoleone rappresent\u00f2 un comune autonomo inquadrato nel dipartimento del Bacchiglione e nel cantone di Marostica. L'ente venne soppresso nel 1812 per divenire frazione di Bassano.\nNell'ambito della Prima guerra mondiale dalla fine del mese di maggio 1916 fino al 30 luglio successivo il campo di aviazione era sede della 28\u00aa Squadriglia.\nMonumenti e luoghi d'interesse.\nParrocchiale della Santissima Trinit\u00e0.\nCitata per la prima volta nell'inventario dei beni del Comune di Vicenza del 1262, potrebbe essere sorta all'inizio dello stesso secolo accanto a un ospizio gestito dall'Ordine della Santissima Trinit\u00e0. Un'iniziativa simile si dovette verificare per la chiesa della Santissima Trinit\u00e0 di Schio e non \u00e8 un caso se entrambe si trovavano lungo la via pedemontana che collegava il Piave a Verona.\nSub\u00ec una prima ricostruzione a partire dal 1460, finanziata grazie a vari lasciti testamentari. Nel 1521 fu visitata dal vescovo Francesco Soderini, il quale not\u00f2 che i lavori di rifacimento non era ancora stati conclusi. Nel 1740 si inizi\u00f2 un'altra riedificazione su progetto dell'architetto Giovanni Miazzi e fu consacrata il 26 luglio 1761.\nGi\u00e0 dipendenza della pieve di Sant'Eusebio, la chiesa divenne parrocchiale nel 1878.\nDelle opere qui conservate, si ricorda la pala con la \"Santissima Trinit\u00e0\" di Jacopo Bassano.\nChiesa e monastero di San Donato.\nNota anticamente come San Donato \"in capite pontis\" per la vicinanza al ponte di Bassano, ci \u00e8 nota a partire dal 20 ottobre 1227, quando papa Gregorio IX la conferm\u00f2 all'Ordine dei frati minori assieme al convento annesso. Nel 1337 i monaci si trasferirono nella chiesa di San Francesco, nel centro di Bassano, e da allora la chiesa attravers\u00f2 un periodo di abbandono. Risalgono al XV secolo diversi lasciti per finanziare la manutenzione dell'edificio.\nPassato in tempi recenti alla diocesi di Vicenza, il complesso ha subito un'importante opera di recupero. \nNella chiesa \u00e8 esposta la \"Madonna con i santi Michele e Donato\" di Francesco Bassano il Vecchio, mentre nel loggetta esterna del convento si trova una statua di \"Sant'Antonio\", unica nel suo genere perch\u00e9 il santo non tiene il Bambino tra le braccia, ma un libro in cui sono riportati i \"Sequeri\" a lui stesso attribuiti.\nUna tradizione ricorda come questo luogo ospit\u00f2 l'incontro tra i santi Antonio e Francesco. Sussiste ancora la cella dove il frate padovano si sarebbe ritirato a pregare."}
{"id": "3543960", "revid": "1745361", "url": "https://it.wikipedia.org/wiki?curid=3543960", "title": "Segno (disambigua)", "text": ""}
{"id": "3543962", "revid": "339392", "url": "https://it.wikipedia.org/wiki?curid=3543962", "title": "Oblysy del Kazakistan", "text": ""}
{"id": "3543965", "revid": "84184", "url": "https://it.wikipedia.org/wiki?curid=3543965", "title": "Petrelli", "text": "Petrelli \u00e8 un cognome italiano e pu\u00f2 riferirsi a:"}
{"id": "3543966", "revid": "22475", "url": "https://it.wikipedia.org/wiki?curid=3543966", "title": "Nyctimene major", "text": "Nyctimene major () \u00e8 un pipistrello appartenente alla famiglia degli Pteropodidi, endemico dell'Arcipelago delle Bismarck e delle Isole Salomone, di alcune isole lungo la costa di Papua Nuova Guinea.\nDescrizione.\nDimensioni.\nPipistrello di medie dimensioni, con lunghezza dell'avambraccio tra 69 e 85,5 \u00a0mm, la lunghezza della testa e del corpo tra 90 e 138\u00a0mm e la lunghezza della coda tra 18 e 29\u00a0mm, un peso fino a 100\u00a0g e un'apertura alare fino a 62,7\u00a0cm.\nAspetto.\nLa pelliccia \u00e8 densa e lanosa. Il colore del dorso e della testa \u00e8 generalmente grigio-brunastro con la base dei peli pi\u00f9 scura, mentre le parti ventrali variano dal grigio-brunastro chiaro al fulvo-olivastro scuro. Le femmine sono pi\u00f9 scure. Lungo la spina dorsale \u00e8 presente una sottile banda bruno-nerastra ben distinta. Il muso \u00e8 corto, tozzo e largo, gli occhi sono grandi. Le narici hanno la forma di due piccoli cilindri che si estendono ben oltre l'estremit\u00e0 del naso e sono spesso ricoperte di macchie gialle. Le orecchie sono ricoperte esternamente di macchie giallognole. Le membrane alari sono attaccate alla prima falange del secondo dito del piede. Gli artigli sono marroni scuri. La coda \u00e8 corta e si estende completamente fuori dall'uropatagio, il quale \u00e8 ridotto ad una sottile membrana lungo la parte interna degli arti inferiori. La sottospecie pi\u00f9 piccola \u00e8 \"N.m. lullulae\" mentre \"N.m. major\" \u00e8 la pi\u00f9 grande.\nBiologia.\nComportamento.\nSi rifugia singolarmente od in piccoli gruppi nella vegetazione.\nAlimentazione.\nSi nutre di fichi e di baccelli di \"Gymnostoma papuanum\".\nRiproduzione.\nFemmine gravide sono state osservate da agosto a novembre mentre altre che allattavano sono state osservate tra dicembre e gennaio.\nDistribuzione e habitat.\nQuesta specie \u00e8 diffusa nell'Arcipelago delle Bismarck, nelle Isole Salomone e in alcune isole lungo la costa di Papua Nuova Guinea.\nVive nelle foreste primarie tropicali di pianura fino a 900 metri di altitudine e pu\u00f2 essere osservata anche in foreste secondarie, piantagioni e giardini.\nTassonomia.\nSono state riconosciute 4 sottospecie:\nAltre specie simpatriche dello stesso genere: \"N. albiventer\", \"N. malaitensis\".\nStato di conservazione.\nLa IUCN Red List, considerato il vasto areale e la popolazione numerosa, classifica \"N. major\" come specie a rischio minimo (LC)."}
{"id": "3543968", "revid": "1305772", "url": "https://it.wikipedia.org/wiki?curid=3543968", "title": "Palmisano", "text": "Palmisano \u00e8 un cognome italiano e pu\u00f2 riferirsi a:"}
{"id": "3543971", "revid": "1877829", "url": "https://it.wikipedia.org/wiki?curid=3543971", "title": "Giacomo di Maiorca (1274-1330)", "text": "Biografia.\nEra figlio del re Giacomo II di Maiorca e di Esclarmonde di Foix.\nEssendo il promogenito del re Giacomo era destinato a succedere al padre alla sua morte. La ragione di stato gli impose il matrimonio con Caterina I di Courtenay. Il matrimonio si prospettava infatti assai vantaggioso per il ramo collaterale degli Aragona a cui apparteneva Giacomo. Caterina infatti avrebbe portato al marito il titolo di Imperatore latino di Costantinopoli.\nNel 1299 Giacomo rinunci\u00f2 al trono e al matrimonio preferendo intraprendere la vita ascetica. Entr\u00f2 quindi in convento come frate francescano. \nGiacomo II poteva comunque contare su altri tre figli maschi legittimi pronti a succedergli. Il posto di Giacomo fu dunque preso dal secondogenito Sancho, succeduto nel 1311 col nome di Sancho I di Maiorca.\nCaterina invece venne data in moglie a Carlo di Valois."}
{"id": "3543973", "revid": "767487", "url": "https://it.wikipedia.org/wiki?curid=3543973", "title": "Paolo Mariani", "text": "Carriera.\nInizia la carriera nella squadra della sua citt\u00e0, il Pietrasanta, club con cui disputa tre stagioni in Serie D.\nNel 1973 \u00e8 ingaggiato dal , societ\u00e0 con cui esordisce in Serie A il 9 dicembre 1973 nel pareggio casalingo per 1-1 contro il Cagliari. Nella sua unica stagione in massima serie gioca cinque incontri, segnando una rete nella sconfitta per 2-1 contro il il 23 marzo 1974, e retrocedendo in cadetteria a causa del 15\u00ba ed penultimo posto ottenuto.\nLa stagione seguente, ad ottobre, viene girato dai \"rossoblu\" al Trento, club di terza serie. Con i trentini ottiene l'ottavo posto del Girone A della Serie C 1974-1975.\nNel 1975 torna al , club con cui vince la Serie B 1975-1976, ottenendo la conseguente promozione in massima serie.\nNel 1976 passa al , societ\u00e0 con cui gioca due stagioni tra i cadetti, retrocedendo in terza serie al termine della stagione 1977-1978.\nNel 1978 passa al Brescia, societ\u00e0 che lo cede gi\u00e0 ad ottobre al .\nCon i pugliesi ottiene la permanenza nella serie cadetta al termine della stagione 1978-1979.\nLa stagione seguente \u00e8 ingaggiato dal , societ\u00e0 appena retrocessa in terza serie. Con i romagnoli riesce ad ottenere la promozione in Serie B grazie al secondo posto ottenuto nel Girone A.\nL'anno dopo Mariani passa alla , club con cui ottiene il quarto posto del Girone A della Serie C1 1980-1981.\nLa stagione seguente, sempre in terza serie, la disputa con il , club con cui retrocede in Serie C2 a causa del sedicesimo posto ottenuto nel Girone B.\nNel 1982 torna alla , societ\u00e0 con cui ottiene il primo posto del Girone A della Serie C1 1982-1983 e la conseguente promozione in cadetteria.\nLasciati gli \"alabardati\", nel 1983 \u00e8 ingaggiato dal Lanerossi Vicenza, con cui disputa due stagioni in Serie C1. Con i \"berici\" ottiene nella stagione 1984-1985 la promozione in cadetteria, grazie al secondo posto ottenuto nel Girone A.\nIn carriera ha totalizzato complessivamente 5 presenze ed una rete in Serie A e 96 presenze e 13 reti in Serie B"}
{"id": "3543977", "revid": "1305772", "url": "https://it.wikipedia.org/wiki?curid=3543977", "title": "George Hoyningen-Huene", "text": " Nato in Russia da genitori americani e baltici, ha trascorso la sua vita lavorativa in Francia, Inghilterra e Stati Uniti.\nBiografia.\nGeorge Hoyningen-Huene era il figlio unico del barone Barthold Theodor Hermann (Theodorevitch) von Hoyningen-Huene (1859-1942), nobile baltico, ufficiale militare e signore di Navesti (vicino V\u00f5hma), e di sua moglie, Emily Anne \"Nan\" Lothrop (1860-1927), figlia di George Van Ness Lothrop, ministro americano in Russia. Aveva due sorelle. Helen (morta nel 1976), modista in Francia con il nome Helen de Huene; ed Elizabeth (1891-1973), anche lei stilista con il nome Madame Yteb negli anni venti e trenta.\nDurante la rivoluzione russa, gli Hoyningen-Huenes si trasferirono prima a Londra, ed in seguito a Parigi nel 1920, dove inizia la carriera di fotografo di George. Nel 1925 George era gi\u00e0 riuscito a diventare capo fotografo per l'edizione francese di \"Vogue\". Nel 1931 incontra Horst, il futuro fotografo, che diventer\u00e0 suo amante e modello, e con lui si trasferisce in Inghilterra. Una volta l\u00ec, incontrano il fotografo Cecil Beaton, che lavorava per l'edizione britannica di \"Vogue\", grazie al quale nel 1931, Horst avvia la sua collaborazione con \"Vogue\".\nNel 1935 Hoyningen-Huene si trasferisce a New York, dove la maggior parte dei suoi lavori vengono pubblicati dalla rivista \"Harper's Bazaar\". Inoltre pubblica due libri fotografici sulla Grecia e sull'Egitto, prima di trasferirisi a Hollywood, dove arriva all'apice della propria carriera, realizzando ritratti glamour per l'industria cinematografica.\nAd Hollywood, Hoyningen-Huene lavorer\u00e0 a vario titolo nel settore della cinematografia, collaborando con George Cukor, in particolare come consulente visivo e del colore nel film del 1954 \"\u00c8 nata una stella\" con Judy Garland. Ebbe un incarico simile anche nel 1957 per il film \"Les Girls\"\", con Kay Kendall e Mitzi Gaynor, per \"Il diavolo in calzoncini rosa\" con Sophia Loren film e per \"Sessualit\u00e0\". Nel 1960 disegn\u00f2 i costumi del film \"Olympia\".\nMor\u00ec all'et\u00e0 di sessantotto anni a Los Angeles."}
{"id": "3543978", "revid": "1305772", "url": "https://it.wikipedia.org/wiki?curid=3543978", "title": "Gismondi", "text": "Gismondi \u00e8 un cognome italiano e pu\u00f2 riferirsi a:"}
{"id": "3543981", "revid": "488739", "url": "https://it.wikipedia.org/wiki?curid=3543981", "title": "OH-", "text": ""}
{"id": "3543985", "revid": "41497269", "url": "https://it.wikipedia.org/wiki?curid=3543985", "title": "Orgia Cartoon", "text": ""}
{"id": "3543987", "revid": "287204", "url": "https://it.wikipedia.org/wiki?curid=3543987", "title": "Giannattasio", "text": "Giannattasio \u00e8 un cognome italiano e pu\u00f2 riferirsi a:"}
{"id": "3543988", "revid": "1924342", "url": "https://it.wikipedia.org/wiki?curid=3543988", "title": "Alesso", "text": "Biografia.\nFiglio di padre svedese e madre italiana (originaria di Spinazzola), \u00e8 stato scoperto dal connazionale Sebastian Ingrosso, anch'egli DJ.\nDopo i discreti riscontri sul pubblico con i brani \"Nillionaire\" e \"Dynamite\" nel corso del 2011, a renderlo conosciuto al grande pubblico \u00e8 il remix di \"Pressure\", brano della cantante Nadia Ali, eletta come \"miglior traccia progressive\" all'Annual International Dance Music Award del 2011. Il 31 agosto dello stesso anno pubblica il suo nuovo brano \"Calling\", in collaborazione con Sebastian Ingrosso, che risulta la quarta canzone pi\u00f9 scaricata da Beatport nel 2011. Il 16 novembre viene pubblicato il suo nuovo brano \"Raise Your Head\" su etichetta Refune Music, mentre il 21 novembre esce ufficialmente il remix di \"Titanium\", brano di David Guetta cantato da Sia. Nel 2011 fa il suo debutto nella classifica dei Top 100 Djs della nota rivista Dj Magazine al 70\u00ba posto.\nDopo aver pubblicato la versione strumentale l'anno precedente, il 29 febbraio 2012 viene pubblicata la versione vocale di \"Calling\", chiamata \"Calling (Lose My Mind)\", con la collaborazione di Ryan Tedder degli OneRepublic. Il singolo arriva alla posizione 19 della classifica inglese. Il 24 marzo 2012 fa il suo debutto nel noto radio show \"Essential Mix \"di Pete Tong in onda su BBC Radio 1. Partecipa inoltre alle edizioni 2011 e 2012 del celebre festival di musica elettronica Tomorrowland. Il remix di \"Silenced by the Night\" dei Keane e le tracce \"Years\", \"City of Dreams\" (con Dirty South) e \"Clash\" hanno raggiunto la prima posizione su Beatport, tutte e quattro nel 2012. Nella classifica Top 100 Djs di Dj Mag del 2012 si colloca al 20\u00ba posto.\nIl 2 aprile 2013 \u00e8 stato pubblicato il remix del singolo degli OneRepublic If I Lose Myself. Il 4 ottobre \u00e8 stato presentato all'interno di uno show della famosa emittente radiofonica svedese NRJ il nuovo singolo \"Under Control\" con la partecipazione del dj britannico Calvin Harris e del cantante degli Hurts Theo Hutchcraft. Nella classifica Top100DJs di Dj Mag del 2013 scala altre sette posizioni e si colloca al 13\u00ba posto.\nDurante l'estate del 2014, dopo quasi un anno di inattivit\u00e0, pubblica prima T\"ear the Roof Up\" e poi \"Heroes\" con la collaborazione della cantante emergente Tove Lo, entrambi i singoli presentati su BBC Radio 1. Inoltre, durante le varie esibizioni live, tra le quali i set di Tomorrowland e degli UMF Miami, sono stati presentati alcuni singoli ancora da pubblicare: tra questi hanno raccolto grande successo Scars, con Ryan Tedder, e Sweet Escape, con Sirena.\nA settembre 2014 ha annunciato la prossima pubblicazione del suo primo album, in uscita a maggio 2015. Il 18 ottobre 2014 viene pubblicata la classifica Top100DJs di DJ Mag: Alesso perde due posizioni e si colloca al posto 15.\nDopo Heroes, Alesso decide di pubblicare nel febbraio 2015, un nuovo singolo, Cool, con la collaborazione di Roy English. Il singolo scala le classifiche di ogni parte del mondo e diventa fin da subito suonato in tutte le pi\u00f9 importanti discoteche mondiali. Qualche mese dopo, in occasione degli Ultra Music Festival 2015 di Miami, Alesso decide di presentare il singolo \"If It Wasn't for You\", prodotto per il marchio 212 VIP Carolina Herrera, Il 16 maggio, in anteprima mondiale, BBC Radio 1 presenta il singolo \"Sweet Escape\".\nIl 31 marzo 2016 Alesso presenta in anteprima su Radio Beats 1 il suo nuovo singolo \"I Wanna Know\", di cui rilascia in seguito il remix proprio da lui effettuato insieme a Deniz Koyu. Nel settembre dello stesso anno viene rifatta una versione di \"I Wanna Know\" dalla cantante di Taipei Jolin Tsai. Della stessa cantante Alesso effettua pure il remix di Play.\nA fine settembre 2016 suona nell'incredibile scena del Greek Theater di Los Angeles. L'evento diventa sold out nel giro di pochi minuti dalla messa in vendita dei biglietti.\nIl 4 ottobre 2016 \u00e8 stato annunciato che Alesso avrebbe rilasciato una nuova versione della canzone \"Years\", collaborando con Chen membro degli EXO; la canzone \u00e8 stata pubblicata il 7 ottobre tramite il progetto SM Station.\nIl 21 ottobre dello stesso anno pubblica, anche grazie all'aiuto di Dillon Francis, su Spotify il suo nuovo singolo \"Take My Breath Away\", disponibile anche sui digital store."}
{"id": "3543989", "revid": "1498232", "url": "https://it.wikipedia.org/wiki?curid=3543989", "title": "San Marino RTV", "text": "San Marino RTV S.p.A. (in breve anche solo RTV o RTV-RSM) \u00e8 un'azienda sammarinese concessionaria del servizio radiotelevisivo pubblico di San Marino. Ha sede a Citt\u00e0 di San Marino in viale John Fitzgerald Kennedy, 13.\nFondata nell'agosto 1991 su iniziativa dell'Ente per la radiodiffusione sammarinese (ERAS) e dell'italiana Rai, San Marino RTV gestisce due canali radiofonici (Radio San Marino e Radio San Marino Classic) e due canale televisivi. Dal 1995 \u00e8 membro dell'Unione europea di radiodiffusione (UER).\nStoria.\nSan Marino RTV, emittente pubblica radiotelevisiva della Repubblica di San Marino, viene costituita nell'agosto del 1991 con un capitale sociale sottoscritto dall'ERAS (Ente per la radiodiffusione sammarinese) e dalla Rai, ciascuna al 50%.\nLa sperimentazione radiofonica inizia il 27 dicembre 1992 e il 25 ottobre 1993 nasce Radio San Marino RTV con una programmazione radiofonica che copre l'intera giornata. Nel luglio del 1995 San Marino RTV entra a far parte dell'Unione europea di radiodiffusione. Il 1\u00ba ottobre 2003 \u00e8 stato attivato il portale web, radicalmente rinnovato nel 2009 e poi nell'agosto 2013. Il 21 giugno del 2004 nasce Radio San Marino Classic.\nNel 2008, e dal 2011 in poi la TV del Titano partecipa all'Eurovision Song Contest.\nDati societari.\nSan Marino RTV ha un capitale sociale di euro rappresentato da 1000 azioni nominative da 516,46 euro cadauna in titoli unitari e multipli ripartite al 50% tra l'Ente per la radiodiffusione sammarinese (ERAS) e Rai, unici soggetti autorizzati a detenere partecipazioni nel capitale sociale aziendale.\nLa societ\u00e0 svolge la propria attivit\u00e0 in virt\u00f9 di una concessione rinnovata su base annuale dall'Ente per la radiodiffusione sammarinese\nCanali.\nTelevisione.\nL'azienda gestisce due canali televisivi:\nRadio.\nRadio San Marino.\nRadio San Marino \u00e8 una delle due radio della Repubblica di San Marino. Il 27 dicembre 1992 inizia la sperimentazione radiofonica. Il 25 ottobre 1993 nasce ufficialmente Radio San Marino con una programmazione di 24 ore al giorno.\nRadio San Marino si pu\u00f2 ascoltare sulla frequenza FM 102.7 MHz, in un raggio che prende quasi tutta la costa romagnola che va da Pesaro a Imola oppure sul sito dell'emittente, sul canale 8837 di Sky o attraverso l'app di San Marino RTV.\nRadio San Marino Classic.\nRadio San Marino Classic \u00e8 nata nel giugno 2004 e propone i brani classici della musica italiana e internazionale. Inoltre, trasmette le radiocronache del campionato di calcio sammarinese e le sedute del Consiglio Grande e Generale.\nTrasmette sulla frequenza FM 103.2 MHz nella zona che va da Pesaro a Cesena, \u00e8 disponibile nel multiplex di San Marino RTV, in streaming audio dal sito e sull'app."}
{"id": "3543991", "revid": "124123", "url": "https://it.wikipedia.org/wiki?curid=3543991", "title": "Isabella di Maiorca", "text": "Biografia.\nIsabella (o Elisabetta) d'Aragona era figlia del re Giacomo II di Maiorca e di Esclarmonde di Foix.\nLe trattative matrimoniali intraprese dal padre ebbero lo scopo di legare il ramo collaterale della dinastia aragonese, di cui Isabella faceva parte, con la Casa reale di Castiglia. A Perpignan nel 1299 vennero quindi celebrate le nozze tra Isabella e Giovanni Manuele di Castiglia, nipote del re Ferdinando III di Castiglia ed uno dei maggiori feudatari della penisola iberica.\nIsabella divenne signora di Villena, Pe\u00f1afiel e Escalona. Il matrimonio, che rimase senza figli, dur\u00f2 appena due anni e si concluse con la prematura morte della sposa."}
{"id": "3543992", "revid": "33689", "url": "https://it.wikipedia.org/wiki?curid=3543992", "title": "Electronic Gaming Monthly", "text": "Electronic Gaming Monthly (spesso abbreviato in EGM) \u00e8 una rivista di videogiochi statunitense rilanciata dalla EGM Media, LLC. In precedenza era edita dalla Sendai Publications dal 1989, poi da Ziff Davis dal 1996 come parte del network 1UP, e pubblicava mensilmente (oltre a un occasionale tredicesimo numero per Natale).\n\"EGM\" si concentra su notizie riguardanti gli attuali videogiochi sul mercato. Il numero della rivista pubblicato nel dicembre 2006 ha introdotto nuove sezioni, recensioni pi\u00f9 ampie e una maggiore enfasi grafica sulla sigla del nome della rivista. Nel 1994 da \"EGM\" \u00e8 nata una rivista parallela \"EGM2\". \"EGM2\" si concentrava maggiormente sui codici segreti e i trucchi dei giochi, oltre che mappe e guide. La rivista \u00e8 in seguito diventata \"Expert Gamer\", e infine la defunta \"GameNOW\".\nLa pubblicazione di \"EGM\" \u00e8 stata sospesa il 6 gennaio 2009, in seguito all'acquisizione degli elementi online del network 1UP da parte della Hearst Corporation. Fu annunciato che il numero della rivista uscito nel gennaio 2009 sarebbe stato l'ultimo di \"EGM\". Il 29 maggio 2009, il fondatore di \"EGM\" Steve Harris ha annunciato di aver acquisito i diritti di pubblicazione e stampa on-line della rivista, che sarebbe stata rilanciata nella seconda met\u00e0 del 2009. La pubblicazione ha effettivamente ripreso ad aprile 2010, passando a occuparsi anche di PC e cellulari, mentre in precedenza si occupava solo di console."}
{"id": "3543996", "revid": "81195", "url": "https://it.wikipedia.org/wiki?curid=3543996", "title": "Tetraidropirrolo", "text": ""}
{"id": "3544012", "revid": "1522738", "url": "https://it.wikipedia.org/wiki?curid=3544012", "title": "Repubblica Polacca", "text": ""}
{"id": "3544013", "revid": "287204", "url": "https://it.wikipedia.org/wiki?curid=3544013", "title": "Repubblica di Polonia", "text": "Repubblica di Polonia"}
{"id": "3544018", "revid": "765341", "url": "https://it.wikipedia.org/wiki?curid=3544018", "title": "Adelasia di Adern\u00f2", "text": "Biografia.\nFiglia di Ranulfo Maniaci, discendente dal comandante bizantino Giorgio Maniace, principe e Vicario dell'Imperatore di Bisanzio e di Emma di Altavilla, figlia a sua volta del gran conte Ruggero I d'Altavilla. \nSpos\u00f2 il conte normanno Rinaldo d'Avenel, da cui ebbe un figlio, Adam, che mor\u00ec precocemente ed una figlia, Matilde, che spos\u00f2 Costantino II Patern\u00f2, Conte di Butera e di Martana. \nDopo la morte del fratello Ruggero, le vennero assegnate dalla corte normanna alcune terre presso Patern\u00f2, Adern\u00f2, Aidone e Caltanissetta; il suo dominio su queste terre fu poi confermate dal re Ruggero II di Sicilia nel 1142."}
{"id": "3544019", "revid": "491209", "url": "https://it.wikipedia.org/wiki?curid=3544019", "title": "Adelicia di Adern\u00f2", "text": ""}
{"id": "3544021", "revid": "247222", "url": "https://it.wikipedia.org/wiki?curid=3544021", "title": "Vincenzo Di Giovanni", "text": "Carriera.\nInizia la carriera agonistica nel , club con cui esordisce nella Serie B 1974-1975.\nNel 1975 passa al Trento, club con cui retrocede in Serie D al termine della Serie C 1975-1976, a causa del penultimo posto ottenuto nel Girone A.\nLa stagione seguente, rimasto tra le file dei trentini, ottiene la promozione in categoria superiore grazie al primo posto ottenuto nel Girone B.\nNel 1977 torna al , club con cui esordisce in Serie A il 6 novembre dello stesso anno nel pareggio casalingo a reti bianche contro il Foggia. Nella sua unica stagione in massima serie, Di Giovanni gioca tre incontri, frenato da un infortunio occorsogli durante Juventus-Genoa, retrocedendo in cadetteria al termine dell'annata.\nNel 1978 passa al , in terza serie, societ\u00e0 con cui retrocede in Serie C2 al termine della stagione.\nNel 1979 \u00e8 ingaggiato al , societ\u00e0 con cui vince il Girone A della Serie C1 1979-1980, ottenendo la promozione in Serie B. Con i \"biancorossi\" disputa cinque stagioni tra i cadetti, retrocedendo in terza serie al termine della stagione 1984-1985.\nNel 1985 passa alla , con cui gioca tre stagioni in Serie B. Con gli \"alabardati\", dopo aver sfiorato la promozione nella stagione 1985-1986 persa anche a causa del coinvolgimento della compagine nel secondo scandalo del calcioscommesse, retrocede in Serie C1 al termine dell'annata 1987-1988.\nIn carriera ha totalizzato 3 presenze in Serie A e 220 presenze e 22 reti in Serie B."}
{"id": "3544023", "revid": "1543377", "url": "https://it.wikipedia.org/wiki?curid=3544023", "title": "National Film Awards", "text": "I National Film Awards sono uno dei pi\u00f9 importanti premi cinematografici in India. Istituiti nel 1954, vengono amministrati dal direttorato dei festival cinematografici del governo indiano dal 1973.\nOgni anno, una giuria nazionale indicata dal governo, seleziona i vincitori del concorso e le cerimonia di consegna dei premi \u00e8 organizzata a Nuova Delhi, dove il presidente dell'India consegna i premi. Questa premiazione \u00e8 seguita dalla inaugurazione del Festival Nazionale di Cinema, dove vengono proiettati i film premiati per il pubblico. Vista la risonanza nazionale del premio, il National Film Awards, \u00e8 considerato l'equivalente degli Academy Awards americani."}
{"id": "3544030", "revid": "1318658", "url": "https://it.wikipedia.org/wiki?curid=3544030", "title": "Baronessa", "text": ""}
{"id": "3544031", "revid": "53508", "url": "https://it.wikipedia.org/wiki?curid=3544031", "title": "Filippo di Maiorca", "text": "Biografia.\nEra figlio del re Giacomo II di Maiorca e di Esclarmonde di Foix.\nMentre suo padre veniva spogliato del suo regno da parte del nipote Alfonso III di Aragona (negli anni 1286-1298), il giovane Filippo pass\u00f2 gli anni della sua infanzia in Francia: non essendo il primogenito, era destinato agli studi. A Parigi studi\u00f2 arti liberali e teologia insieme a suo fratello Giacomo (il primogenito, che per\u00f2 rinunci\u00f2 alla corona nel 1299 per farsi frate francescano). Proprio durante gli anni di studio a Parigi, nel 1302 (a quattordici anni) Filippo matur\u00f2 la decisione di entrare nell'ordine dei Frati Predicatori. Molto probabilmente venne anche ordinato prete. Dopo diversi anni, tuttavia, Filippo decise di abbandonare l'ordine domenicano, tanto che in alcuni ambienti cominci\u00f2 a girare la voce che l'infante fosse l'anticristo (poich\u00e9 era opinione diffusa che l'anticristo dovesse essere un ex-frate).\nIl giovane consider\u00f2 allora di entrare, come suo fratello, nell'ordine dei Frati Minori, ma rimase fortemente deluso dalla corrente allora maggioritaria nell'ordine, la cosiddetta \"Comunit\u00e0\". Quei francescani erano, a parere di Filippo, infedeli al primitivo ideale dell'ordine e si erano convertiti in persecutori dei veri custodi della povert\u00e0 francescana, gli Spirituali. Alla fine, Filippo si affili\u00f2 al Terz'ordine francescano, si obblig\u00f2 con un voto ad osservare la Regola e il Testamento di san Francesco in tutto il loro rigore e si circond\u00f2, nella sua corte di Maiorca, di religiosi e beghini animati dallo stesso zelo. Raimondo Lullo, in un suo opuscolo sul Natale (\"De natali parvuli pueri Iesu\") definisce il principe \"illustris, devotus et humilis\".\nRicevette dai papi molti titoli e benefici: tra l'altro, fu abate secolare dell'abbazia di San Paolo a Narbonne, prevosto di Bages, canonico ad Elne, Parigi, Tournai, Beauvais, Barcellona e Maiorca.\nNel 1311 conobbe ad Avignone Angelo Clareno, l'ex-superiore dei francescani zelanti affiliati agli Eremiti di Celestino V e, dopo la morte di Pietro di Giovanni Olivi, egli stesso guida degli Spirituali. Nel 1313 Clareno pass\u00f2 cinquanta giorni alla corte del principe Filippo a Maiorca. Da allora, l'amicizia tra i due si fece ogni giorno pi\u00f9 profonda, tanto che Clareno arriv\u00f2 ad essere per Filippo un consigliere imprescindibile, e a lui si debbono senza dubbio le posizioni sempre pi\u00f9 estremiste nella religiosit\u00e0 del principe. Fu sicuramente per sottrarlo a questa influenza e per evitare che fosse totalmente conquistato dalle idee di Clareno, che il papa Giovanni XXII offr\u00ec a Filippo nel 1317 la diocesi di Mirepoix, alla quale egli rinunci\u00f2, cos\u00ec come l'anno precedente aveva rinunciato all'arcivescovado di Tarragona. Clareno si congratul\u00f2 vivamente con Filippo per queste decisioni.\nIl papa ottenne per lo meno che Filippo intervenisse come pacificatore, in quello stesso anno, nei dissensi sorti tra la Corona d'Aragona e il Regno di Maiorca, e per questo motivo Filippo scrisse ai due sovrani una lettera piena di amarezza, di disprezzo per le realt\u00e0 mondane e di attese apocalittiche.\nAlla morte di suo fratello, il re Sancho I di Maiorca, nel 1324 Filippo venne nominato reggente per il nipote Giacomo III di Maiorca (figlio del fratello di Filippo e Sancho, Ferdinando, e nominato erede da Sancho prima che questi morisse senza lasciare discendenti diretti). La nomina a erede del piccolo Giacomo suscitava gi\u00e0 da tempo, per\u00f2, le ire del re di Aragona Giacomo II, che pretendeva per s\u00e9 il regno di Maiorca alla morte di Sancho. La guerra venne evitata da papa Giovanni XXII: venne deciso che Giacomo II d'Aragona avrebbe rinunciato ad ogni pretesa successoria in cambio dell'impegno di Giacomo III di Maiorca ad aiutare la Corona d'Aragona nella conquista della Sardegna.\nMesso provvisoriamente alla guida del regno, Filippo fu costretto a rispettare questo accordo, nonostante ci\u00f2 comportasse per la popolazione il pagamento di ingenti tasse per far fronte alle spese di guerra. Il Paese sub\u00ec cos\u00ec una dura crisi finanziaria. Oltre a questi motivi, dovettero essere anche il pessimismo, l'isolamento e l'atteggiamento disilluso di Filippo, ad attirare contro di lui scontenti e denunce, che sfociarono anche in una rivolta guidata dai conti di Foix e del Comminges.\nFilippo pens\u00f2 anche che i rapporti con l'Aragona andassero comunque rafforzati attraverso un'unione matrimoniale: il piccolo Giacomo venne quindi fidanzato il 24 settembre 1325 all'infanta Costanza d'Aragona, figlia del futuro re Alfonso il Benigno.\nNell'estate del 1329 Filippo abbandon\u00f2 la corte di Maiorca e si rec\u00f2 a Napoli, alla corte di sua sorella Sancha. Da qui rinunci\u00f2 a tutti i suoi benefici ecclesiastici, visse nella pi\u00f9 radicale povert\u00e0, e nel 1335, con il riconoscimento della maggiore et\u00e0 di Giacomo, termin\u00f2 anche ufficialmente la sua reggenza nel Regno di Maiorca. A Maiorca rimaneva il suo circolo, vivace e austero, di beghini, in contatto con i fraticelli diffusi in Italia e in Provenza. Ancora nel 1362, durante il processo dell'Inquisizione contro Luigi di Durazzo accusato di essere protettore dei Fraticelli, un testimone dichiar\u00f2 che una setta di seguaci di Clareno si chiamava \"Fratelli di Filippo di Maiorca\".\nIn una sua predica tenuta a Napoli, Filippo attacc\u00f2 apertamente il papa, accusandolo di essere il persecutore dei veri seguaci del Vangelo. Alla morte di Clareno, nel 1337, Filippo esercit\u00f2 un ruolo di guida di questi \"zelanti\" francescani dell'Italia meridionale. In una lettera al cognato Roberto I di Napoli, il papa Giovanni XXII definiva Filippo un ribelle notorio e impenitente, capo di una setta condannata che annoverava al suo interno dei veri eretici. Il principe Filippo si mantenne, comunque, irriducibile. Mor\u00ec tra 1340 e 1343."}
{"id": "3544039", "revid": "253269", "url": "https://it.wikipedia.org/wiki?curid=3544039", "title": "George F. Marion", "text": "Biografia.\nAttore e regista teatrale, George F. Marion esord\u00ec sullo schermo nel 1915 all'et\u00e0 di 55 anni. Nella sua carriera cinematografica, durata fino al 1935, diresse 2 film e ne gir\u00f2 39 da attore. Marion aveva recitato a Broadway, nel ruolo del padre della protagonista, in \"Anna Christie\", il dramma di Eugene O'Neil. Lo interpret\u00f2 poi anche in due versioni per il cinema: nel 1923 imperson\u00f2 il ruolo del padre di Blanche Sweet e, nel 1930, quello di Greta Garbo.\nMarion mor\u00ec per un attacco cardiaco nel 1945 a Carmel, all'et\u00e0 di 85 anni.\nL'attore era padre del famoso sceneggiatore George Marion Jr."}
{"id": "3544041", "revid": "110157", "url": "https://it.wikipedia.org/wiki?curid=3544041", "title": "Tony MacAlpine (album)", "text": "Tony MacAlpine \u00e8 l'album omonimo del chitarrista statunitense Tony MacAlpine pubblicato il 21 giugno 2011.\nPer l'album MacAlpine si \u00e8 avvalso dell'utilizzo, oltre che della classica chitarra a sei corde, anche di una chitarra a sette e ad otto corde.\nStilisticamente pu\u00f2 essere considerato come un mix di tutto il suo repertorio in generale, ponendo particolarmente in risalto lo stile dell'ultimo decennio (da Cromaticity in poi), riprendendo anche le sonorit\u00e0 dei Planet X e dei Seven The Hardway."}
{"id": "3544051", "revid": "729019", "url": "https://it.wikipedia.org/wiki?curid=3544051", "title": "Operazione Tanne Ost", "text": "Operazione \"Tanne Ost\" (in tedesco \"Unternehmen Tanne Ost\") era il nome in codice del piano d'attacco tedesco per occupare l'isola di Suursaari, nel golfo di Finlandia, lanciato il 15 settembre 1944 nell'ambito della seconda guerra mondiale.\nL'isola, situata in posizione strategica, era controllata da una guarnigione di truppe finlandesi, alleate dei tedeschi contro i sovietici fin dall'inizio della guerra sul fronte orientale; il 4 settembre 1944, tuttavia, i finlandesi avevano sottoscritto un armistizio con l'URSS, preludio ad una loro successiva capitolazione. Un contingente di truppe tedesche, guidato dal capitano di vascello Karl-Conrad Mecke, cerc\u00f2 quindi di assicurarsi l'isola, trovando per\u00f2 la pronta reazione della guarnigione finlandese (comandata dal tenente colonnello Martti Miettinen) appoggiata da aerei d'attacco sovietici; l'assalto tedesco venne respinto, e l'isola rimase in mani finlandesi.\nAntefatti.\nIl 25 giugno 1941 la Finlandia dichiar\u00f2 guerra all'URSS, dando cos\u00ec avvio alla cosiddetta \"guerra di continuazione\". Germania e Finlandia cooperarono quindi contro il comune nemico sovietico: una grossa armata tedesca (la \"20. Gebirgs-Armee\") fu dislocata nella regione della Lapponia per minacciare la base sovietica di Murmansk, mentre lo sforzo del principale esercito finlandese era diretto in Carelia; sul piano navale, la \"Kriegsmarine\" tedesca e la \"Merivoimat\" finlandese si adoperarono per ostacolare i movimenti della Flotta del Baltico di base a Leningrado, stendendo numerosi campi di mine navali nel golfo di Finlandia. Nel corso di queste operazioni navali, venne deciso di occupare le piccole isole della porzione orientale del golfo di Finlandia, cadute in mani sovietiche nel 1940 dopo la conclusione della guerra d'inverno: Suursaari fu occupata dalle forze dell'Asse il 26 marzo 1942, seguita da Tyt\u00e4rsaari il 1\u00ba aprile. Le isole furono dotate di numerosi pezzi d'artiglieria costiera e contraerei, sia per impedire ai dragamine sovietici di aprire varchi nei campi minati, sia per ostacolare i bombardieri della \"Sovetskie Voenno-vozdu\u0161nye sily\" diretti su Helsinki e le citt\u00e0 della Finlandia meridionale; a tal fine, i tedeschi installarono su Suursaari anche una stazione radar.\nLa situazione sul fronte finlandese rimase invariata fin verso la met\u00e0 del 1944: le sconfitte tedesche patite a Kursk ed in Bielorussia facevano ormai volgere la situazione sul fronte orientale a vantaggio dei sovietici, ed il governo di Helsinki decise di avviare caute trattative diplomatiche per uscire dal conflitto. Queste manovre non ebbero per\u00f2 esito, ed il 10 giugno 1944 le forze sovietiche lanciarono l'offensiva Viipuri-Petroskoi, un massiccio attacco contro le posizioni finlandesi sull'istmo di Carelia e nella Carelia meridionale: il fronte finlandese fu rotto ed i territori conquistati nel 1941 perduti, ma l'attacco sovietico fu infine arrestato ai confini della Finlandia meridionale. Nonostante ci\u00f2, il governo finlandese era ormai pi\u00f9 che convinto che al conflitto bisognasse trovare una soluzione diplomatica: il 4 agosto il generale Carl Gustaf Emil Mannerheim, gi\u00e0 comandante delle forze finlandesi, fu nominato presidente della repubblica, ed avvi\u00f2 immediatamente contatti diplomatici con i sovietici, poi sfociati in un primo accordo di cessate il fuoco il 4 settembre, preludio alla sottoscrizione di un armistizio.\nL'accordo del 4 settembre imponeva ai finlandesi di chiedere il ritiro dei reparti tedeschi da tutto il loro territorio nazionale entro i successivi dieci giorni, pena il loro internamento; ci\u00f2 era possibile per le truppe schierate nella Finlandia meridionale, che furono subito evacuate via mare, ma la \"20. Gebirgs-Armee\" in Lapponia era semplicemente troppo numerosa per poter ripiegare in Norvegia entro lo scadere dell'ultimatum finlandese. Prevedendo una imminente ripresa dei combattimenti, l'alto comando tedesco decise di assicurarsi il controllo delle isole del golfo di Finlandia, onde poter continuare a mantenere operativi gli sbarramenti di mine ed impedire cos\u00ec le operazioni della Flotta del Baltico sovietica. Fu quindi elaborata l'operazione \"Tanne Ost\" (\"Abete Est\"): con la scusa di evacuare il personale della stazione radar, una flottiglia di unit\u00e0 leggere tedesche avrebbe sbarcato un contingente di truppe sull'isola di Suursaari, prendendone il controllo dai finlandesi; un'operazione gemella (\"Tanne West\") doveva essere diretta contro le isole \u00c5land, ma fu annullata all'ultimo minuto.\nL'attacco.\nLa forza d'attacco tedesca lasci\u00f2 il porto di Tallinn la sera del 14 settembre, facendo rotta su Suursaari a bordo di una serie di imbarcazioni leggere (principalmente dragamine, motozattere e motosiluranti). Alla mezzanotte del 15 settembre le prime unit\u00e0 tedesche arrivarono al largo dell'isola: un inviato del capitano Mecke, comandante del gruppo d'assalto, fu inviato al quartier genereale finlandese ad Haukkavuori per convincere il tenente colonnello Martti Miettinen a cedere Suursaari pacificamente; Miettinen respinse le offerte dei tedeschi, ed anzi ingiunse loro di lasciare l'isola entro 15 minuti. Allo scadere dell'ultimatum, le truppe tedesche iniziarono il loro attacco.\nGli sbarchi tedeschi si concentrarono sulla costa nord-orientale dell'isola, dove si trovavano gli approdi principali: il porto di Suurkyl\u00e4 fu catturato nel primo assalto e due pattugliatori finlandesi l\u00ec ancorati furono affondati, ma diversi tentativi di prendere le colline che dominavano il piccolo villaggio furono respinti dalla pronta reazione dei finlandesi, che aprirono un violento fuoco d'artiglieria sugli attaccanti. Allo spuntare del sole, intorno alle 6:00, i tedeschi controllavano una striscia di terreno sulla costa orientale lunga 3,5 km da nord a sud, ma profonda nel punto pi\u00f9 ampio appena 1 km. Con le prime luci, gli aerei della Flotta del Baltico arrivarono per attaccare le unit\u00e0 navali tedesche: alcune motozattere e motosiluranti furono affondate, mentre i sovietici lamentarono la perdita di tre aerei; i cacciabombardieri Ilyushin Il-2 \u0160turmovik lanciarono incursioni sui reparti tedeschi sbarcati sull'isola, mitragliando per errore anche le posizioni dei finlandesi. Le ripetute incursioni aeree convinsero i tedeschi a ritirare le unit\u00e0 navali che stazionavano davanti all'isola, come pure a rimandare lo sbarco della prevista seconda ondata di truppe.\nUn primo contrattacco dei reparti finlandesi fu lanciato intorno alle 6:00 contro Suurkyl\u00e4, anche se fu respinto dai tedeschi asserragliati sulla collina di Kotokallio; un secondo attacco riusc\u00ec ad impossessarsi della collina intorno alle 12:00, e la pressione sui reparti tedeschi pot\u00e9 riprendere. Informato via radio che gli attesi rinforzi non sarebbero arrivati, Mecke ordin\u00f2 di sospendere i combattimenti e si incontr\u00f2 con Miettinen intorno alle 18:45 per trattare la resa, entrata in vigore alle 21:00; i due comandanti percorsero quindi il litorale dell'isola per informare personalmente i combattenti dell'avvenuto \"cessate il fuoco\". Poco pi\u00f9 di 1.000 tedeschi furono fatti prigionieri: internati inizialmente in un campo provvisorio nei pressi del villaggio di Kiiskinkyl\u00e4, furono poi trasportati via mare in Finlandia, per poi essere consegnati ai sovietici il 19 settembre seguente.\nLo scontro di Suursaari segn\u00f2 l'inizio delle ostilit\u00e0 tra i due ex alleati, sfociate nella cosiddetta \"guerra di Lapponia\": con l'aiuto dei sovietici, le truppe finlandesi attaccarono i reparti tedeschi nel nord del paese, obbligandoli infine a ritirarsi in Norvegia sul finire del 1944 al termine di una dura lotta."}
{"id": "3544061", "revid": "474175", "url": "https://it.wikipedia.org/wiki?curid=3544061", "title": "Justo Jos\u00e9 de Urquiza", "text": "Fu diverse volte governatore della provincia di Entre R\u00edos e presidente della Confederazione Argentina tra il 1854 e il 1860.\nMassone, fu iniziato nella Loggia \"Jorge Washington \" n. 44 di Conception e poi fu membro della Loggia \"Union del Plata\". Fu insignito del 33\u00ba grado del Rito scozzese antico ed accettato.\nBiografia.\nOrigini.\nUrquiza nacque nel 1801 nel villaggio di \"Talar de Arroyo Largo\", odierno Arroyo Urquiza; il padre, Jos\u00e9 Narciso de Urquiza y Alzaga, era un immigrato basco che si era dedicato al commercio e all'amministrazione coloniale, mentre la madre, Mar\u00eda C\u00e1ndida Garc\u00eda y Gonz\u00e1lez, era una creola originaria di Buenos Aires.\nDopo aver studiato nel Collegio di San Carlo a Buenos Aires torn\u00f2 presto a Entre R\u00edos per dedicarsi anch'egli al commercio. A 19 anni nacque la sua prima figlia da una relazione extramatrimoniale; nel corso della sua vita Urquiza ebbe 11 figli dal suo matrimonio con Dolores Costa e ne riconobbe altri 12 nati da 7 madri diverse, che furono tutti seguiti nella loro educazione e nelle loro necessit\u00e0.\nNel 1826 fu eletto deputato al Congresso provinciale che rifiut\u00f2 di promulgare la Costituzione voluta da Bernardino Rivadavia; prima di dimettersi nel 1827 si fece notare per capacit\u00e0 amministrativa e interesse nello sviluppo dell'educazione pubblica.\nLa carriera politica e militare.\nNel mezzo delle lotte che contrapposero nell'Argentina di quegli anni gli \"unitarios\", sostenitori di uno stato centralizzato, ai \"federales\", che invece volevano una confederazione tra le diverse province, Urquiza si schier\u00f2 con questi ultimi, pur mantenendo con il loro capo indiscusso, Juan Manuel de Rosas, un rapporto complesso, guastato dall'orgoglio e dalle rivalit\u00e0 personali.\nDopo aver aderito alla fallita rivoluzione del 1830 a Entre R\u00edos, Urquiza fu nominato generale dell'esercito provinciale; al comando della cavalleria si distinse nella battaglia di Pago Largo (1839) e in quella di Sauce Grande (1840) durante le guerre civili che sconvolsero in quegli anni l'Argentina. Due anni dopo, nel 1842, fu eletto governatore provinciale.\nIl suo governo fu di carattere progressista; Urquiza protesse lo sviluppo di commercio e industria, diede impulso alle opere pubbliche, stabil\u00ec un controllo rigoroso delle finanze provinciali e istitu\u00ec l'istruzione gratuita e obbligatoria.\nLa sollevazione del governatore di Corrientes Pedro Ferr\u00e9, appoggiato dall'uruguaiano \"colorado\" Fructuoso Rivera e dal generale \"unitario\" Jos\u00e9 Mar\u00eda Paz lo spinse per\u00f2 presto a trovare un accordo con il generale uruguaiano \"blanco\" Manuel Oribe; uniti i loro eserciti, federalisti di Urquiza e \"blancos\" di Oribe sconfissero l'alleanza nemica nella battaglia di Arroyo Grande il 6 dicembre 1842.\nLa posizione geografica di Entre R\u00edos e il suo sviluppo commerciale e demografico avevano portato la provincia al centro delle lotte civili rioplatensi; posto tra la ribelle Corrientes, l'instabile Uruguay e le aspirazioni egemoniche di Buenos Aires, Urquiza riusc\u00ec a organizzare l'esercito pi\u00f9 preparato della regione. Dopo aver sconfitto gli uruguaiani di Rivera a India Muerta (1845) e ancora il generale Paz a Laguna Limpia (1846), pur sconfitto dalla Legione italiana nella battaglia di San Antonio (1846), il caudillo di Entre R\u00edos stipul\u00f2 un trattato con il nuovo governatore correntino Joaqu\u00edn Madariaga, che prevedeva l'adesione di quest'ultimo alle istanze federaliste proponendone tuttavia una serie di modifiche sostanziali. Il patto fu rigettato dal governatore di Buenos Aires Juan Manuel de Rosas, detentore delle deleghe provinciali agli affari esteri, che lo ponevano di fatto al vertice della Confederazione; Urquiza fu infine costretto dallo stesso Rosas a intervenire nel territorio di Corrientes, vincendo la battaglia di Vences e ponendo come governatore Benjam\u00edn Virasoro, uomo di sua fiducia.\nIl \"pronunciamiento\".\nLa fine del blocco navale anglo-francese nel R\u00edo de la Plata e il riconoscimento della navigazione fluviale come interna alla Confederazione Argentina avevano provocato seri danni all'economia di Entre R\u00edos, che doveva cos\u00ec dipendere per i suoi commerci dalla dogana di Buenos Aires; il prolungarsi della guerra civile in Uruguay, nella quale erano coinvolte anche le truppe di Rosas, aveva inoltre rinviato oltre misura l'adozione, richiesta dalle province, di una Costituzione argentina. In una situazione internazionale nella quale il governatore di Buenos Aires era rimasto isolato Brasile, Paraguay, la Provincia di Corrientes e i numerosi esuli \"antirosisti\" sparsi per il continente vedevano in Urquiza la sola persona in grado di spodestare Juan Manuel de Rosas.\nIl 1\u00ba maggio 1851 dalla citt\u00e0 di Concepci\u00f3n del Uruguay Justo Jos\u00e9 de Urquiza emise un proclama in cui formalmente accett\u00f2 la rinuncia di Juan Manuel de Rosas alla carica di governatore di Buenos Aires e alle deleghe per gli affari esteri. Il 16 luglio il \"caudillo\" attravers\u00f2 il fiume Uruguay al comando di 6.500 uomini provocando l'immediata capitolazione di Oribe, il cui esercito pass\u00f2 subito con gli insorti. La dichiarazione di guerra di Rosas all'Impero del Brasile del 18 agosto provoc\u00f2 le immediate dichiarazioni di guerra al governatore di Buenos Aires anche dall'Uruguay e da Entre R\u00edos.\nLa battaglia di Caseros.\nL'esercito di Urquiza, composto da 24.000 uomini e chiamato \"Esercito Grande\" dal suo comandante, attravers\u00f2 il fiume Paran\u00e1 il 25 dicembre 1851, invadendo la provincia di Santa Fe, il cui governatore fugg\u00ec per unirsi all'esercito di Rosas; il 3 febbraio 1852 nella battaglia di Caseros affront\u00f2 l'esercito di Buenos Aires, composto da 23.000 uomini per la maggior parte poco addestrati, sbaragliandolo. Juan Manuel de Rosas, ferito, fugg\u00ec per riparare in seguito in Inghilterra, dove rimase in esilio fino alla morte.\nLa Costituzione.\nDopo aver vinto militarmente la provincia di Buenos Aires e aver sfilato con i suoi alleati per le strade della capitale, a Urquiza si pose il problema di sostituire i vecchi equilibri con nuove regole. Il \"caudillo\" indisse una riunione tra tutti i governatori di provincia da tenersi a San Nicol\u00e1s de los Arroyos; l'accordo che ne scatur\u00ec tra i convenuti, firmato il 31 maggio, stabil\u00ec la convocazione di un Congresso costituente a Santa Fe nel quale ogni provincia doveva essere rappresentata da due deputati. Nell'accordo, inoltre, si diede allo stesso Urquiza il titolo di direttore provvisorio della Confederazione Argentina, con la delega agli affari esteri, il comando supremo dell'esercito di tutto il paese e l'autorit\u00e0 di regolamentare la navigazione fluviale.\nLa provincia di Buenos Aires, che aveva rigettato l'accordo ritenendolo lesivo dei propri interessi, fu agitata l'11 settembre da una rivoluzione che, preso facilmente il potere, proclam\u00f2 la secessione dalla Confederazione Argentina; dopo un primo tentativo di assedio, tuttavia, Urquiza si decise di non usare la forza per piegare la provincia ribelle.\nIl Congresso di Santa Fe promulg\u00f2 la Costituzione il 1\u00ba maggio 1853; il 9 giugno fu giurata in tutta la Confederazione con l'eccezione della provincia di Buenos Aires.\nLa presidenza.\nIl 20 febbraio 1854 Justo Jos\u00e9 de Urquiza fu eletto presidente della Confederazione Argentina; alla vicepresidenza fu designato Salvador Mar\u00eda del Carril. Vista l'ostilit\u00e0 di Buenos Aires, la capitale federale fu spostata a Paran\u00e1.\nSotto la sua presidenza fu installata la prima colonia agricola del paese. Urquiza cerc\u00f2 di favorire la nascita di industrie e rese navigabili alcuni fiumi secondari; sotto il suo impulso inoltre furono stanziati gli investimenti per la costruzione di una prima ferrovia, che doveva collegare Rosario con C\u00f3rdoba.\nIl problema maggiore che si present\u00f2 a Urquiza, tuttavia, fu il conflitto con Buenos Aires, che rimaneva il porto pi\u00f9 importante del Cono Sud ma dalla cui dogana la Confederazione non poteva ricavare alcuna entrata. Fallito il tentativo di elevare il porto fluviale di Rosario a principale scalo merci della regione, al presidente non rimase che riprendere il conflitto con l'ex capitale ribelle. Prendendo a pretesto l'uccisione dell'ex governatore di San Juan Nazario Benav\u00eddez, inviso ai ribelli, Urquiza affront\u00f2 e sconfisse il 23 agosto 1859 nella battaglia di Cepeda l'esercito di Buenos Aires, comandato da Bartolom\u00e9 Mitre. A seguito del conflitto si firm\u00f2 l'11 novembre il \"Patto di San Jos\u00e9 de Flores\" o \"Patto di Unione\", in base al quale Buenos Aires si impegn\u00f2 a discutere la Costituzione, proponendone sostanziali modifiche che furono accettate da un nuovo Congresso a Santa Fe nel settembre del 1860; nel frattempo il 6 febbraio dello stesso anno era stato eletto alla carica di presidente il successore di Urquiza Santiago Derqui.\nLa battaglia di Pav\u00f3n.\nRitiratosi nel suo palazzo di Concepci\u00f3n, Urquiza fu rieletto nell'aprile del 1860 governatore di Entre R\u00edos. Nel frattempo le pretese della provincia di Buenos Aires e una nuova crisi scoppiata in quella di San Juan riportarono presto allo scontro; l'esercito federale fu di nuovo affidato al \"caudillo\" di Entre R\u00edos, mentre Mitre si pose al comando dell'esercito \"porte\u00f1o\".\nLa battaglia di Pav\u00f3n ebbe luogo il 17 settembre 1861; nonostante l'esercito federale si trovasse in leggero vantaggio Urquiza abbandon\u00f2 il campo nel pieno della battaglia lasciando le sue truppe prive di ordini. Gli storici hanno molto dibattuto riguardo ai motivi di questo comportamento, arrivando a supporre un accordo previo tra i due generali.\nCome conseguenza di tale scontro Mitre riusc\u00ec progressivamente a conquistare il potere federale, arrivando a essere eletto presidente il 3 ottobre 1862; Urquiza da parte sua si rinserr\u00f2 indisturbato nella sua provincia.\nLa guerra della triplice alleanza.\nUrquiza si mantenne neutrale durante le rivolte scoppiate in Argentina nel periodo della presidenza di Mitre, cos\u00ec come non intervenne nella guerra civile uruguaiana, nonostante tra le file del suo esercito si parteggiasse apertamente per i \"blancos\" di Bernardo Prudencio Berro, soprattutto durante e dopo il bombardamento brasiliano di Paysand\u00fa, ben visibile dalla sponda destra del fiume Uruguay.\nAll'invasione paraguaiana di Corrientes, decisa dal presidente Francisco Solano L\u00f3pez, con il quale il \"caudillo\" di Entre R\u00edos aveva sempre mantenuto forti legami diplomatici, Urquiza si schier\u00f2 sorprendentemente con Mitre, stipulando allo stesso tempo un contratto con il governo imperiale brasiliano per la vendita di 30.000 cavalli di sua propriet\u00e0.\nLe due prime spedizioni organizzate a Entre R\u00edos per appoggiare gli eserciti argentino e brasiliano tuttavia fallirono a causa della sollevazione dei soldati; Urquiza riusc\u00ec infine a fornire all'esercito alleato due battaglioni di fanteria che dovette accompagnare di persona fino al fiume Uruguay e ai quali fece consegnare i fucili solo al momento dell'imbarco.\nLa morte.\nL'appoggio dato al governo federale argentino fece perdere prestigio al \"caudillo\" nei confronti degli uomini del suo esercito. Candidatosi alla presidenza argentina nel 1868, Urquiza fu inoltre sconfitto dal liberale Domingo Faustino Sarmiento.\nIn seguito a una sollevazione promossa da uno dei suoi aiutanti, Ricardo L\u00f3pez Jord\u00e1n, la sera dell'11 aprile 1870 una squadra di 60 uomini entr\u00f2 nella sua dimora a Palazzo San Jos\u00e9 per deporlo; Justo Jos\u00e9 de Urquiza fu ucciso mentre, imbracciato un fucile, tentava di difendersi."}
{"id": "3544069", "revid": "1305772", "url": "https://it.wikipedia.org/wiki?curid=3544069", "title": "Nadege Herrera", "text": " Nadege Herrera ha successivamente rappresentato Panama a Miss Mondo 2009 che si \u00e8 tenuto il 12 dicembre 2009 a Johannesburg, nel Sudafrica e classificandosi al sesto posto dietro la vincitrice, Kaiane Aldorino di Gibilterra\nIn precedenza la modella aveva partecipato ad una selezione locale del concorso Ford Models Supermodel of the World nel 2004 ed aveva vinto la competizione \"World Casting Tour\" nello stesso anno, vincendo un contratto con l'agenzia di moda Wilhelmina di New York. Grazie a quel contratto aveva accumulato diverse esperienze come modella, aveva partecipato ad altri concorsi di bellezza come Miss Model of the World a Hong Kong ed aveva preso parte al talent show Super Model Centroam\u00e9rica o \"Central America's Next Top Model\"."}
{"id": "3544084", "revid": "73843", "url": "https://it.wikipedia.org/wiki?curid=3544084", "title": "Gabriela Zavala", "text": "Ha rappresentato l'Honduras in occasione del concorso di Miss Terra 2004 che si \u00e8 tenuto il 24 ottobre 2005 a Quezon, dove la modella \u00e8 riuscita ad arrivare fra le otto finaliste, da cui poi \u00e8 uscita la vincitrice Priscilla Meirelles, e a ottenere il titolo di \"Best National Costume\".\nNel 2008 \u00e8 stata selezionata per rappresentare la propria nazione a Miss Mondo 2008, che si \u00e8 tenuto il 13 dicembre 2008 a Johannesburg, in Sudafrica. In questa occasione, per\u00f2, la modella non \u00e8 riuscita ad andare oltre alle fasi preliminari del concorso, che alla fine \u00e8 stato vinto da Ksenija Suchinova."}
{"id": "3544087", "revid": "1632387", "url": "https://it.wikipedia.org/wiki?curid=3544087", "title": "Silencing the Singing", "text": "Silencing the Singing \u00e8 il terzo EP del gruppo musicale norvegese di musica sperimentale Ulver, pubblicato nel 2001 dalla Jester Records.\nEdizioni.\nVerr\u00e0 riproposto insieme al precedente EP dello stesso anno \"Silence Teaches You How to Sing\" con il titolo \"Teachings in Silence\"."}
{"id": "3544091", "revid": "33689", "url": "https://it.wikipedia.org/wiki?curid=3544091", "title": "Lucio Valerio Settimio Basso", "text": "Due iscrizioni trovate nel Foro Romano ( e ) attestano che fu \"praefectus urbi\" sotto gli imperatori Graziano, Valentiniano II e Teodosio I, dunque tra il 379 (anno dell'ascesa al trono di Teodosio) e il 383 (anno dell'uccisione di Graziano).\nFu probabilmente nipote di Settimio Basso (\"praefectus urbi\" nel 317-319); \u00e8 possibile che abbia sposato una figlia di Clodio Celsino Adelfio (\"praefectus urbi\" nel 351) e abbia avuto Valerio Adelfio Basso, e che Valerio Faltonio Adelfio (console nel 451) fosse suo nipote."}
{"id": "3544092", "revid": "6923", "url": "https://it.wikipedia.org/wiki?curid=3544092", "title": "J\u00f3hanna Vala J\u00f3nsd\u00f3ttir", "text": "Ha vinto il titolo di Miss Islanda 2007, il 25 maggio 2007 presso il Broadway di Reykjav\u00edk, durante la diretta trasmessa da Skjareinn.\nHa quindi rappresentato l'Islanda a Miss Mondo 2007 a Sanya, in Cina, dove per\u00f2 non \u00e8 riuscita a superare le fasi preliminari del concorso, che ha visto vincere alla fine Zhang Zilin, delegata della Cina.\nAl momento dell'incoronazione, la modella islandese lavorava come assistente di volo."}
{"id": "3544100", "revid": "123471188", "url": "https://it.wikipedia.org/wiki?curid=3544100", "title": "Antonio Garau", "text": "Diverse compagnie teatrali in Sardegna, composte da grandi appassionati del teatro commediale di Antonio Garau, continuano oggigiorno a proporre, con grande successo di pubblico, le opere del commediografo oristanese.\nA lui \u00e8 intitolato il Teatro di Oristano.\nOpere.\nIs Campanas de Santu Sadurru.\nCommedia in tre atti del 1934.\nL'ambientazione di questa commedia in sardo-campidanese \u00e8 in un piccolo paese del Campidano di Oristano. Protagonista il barbiere-tabaccaio di Triagus che organizza una rappresentazione teatrale per raccogliere i fondi necessari al riacquisto delle campane della chiesa parrocchiale.\nPeppantiogu s'Arriccu.\nCommedia in tre atti del 1934.\nPeppantiogu, ricco possidente di Sant'Antonio Ruinas, recatosi a Roma per trovare un cugino si imbatte in diverse avventure. Divertenti i suoi tentativi di esprimersi in italiano coi i suoi interlocutori.\nPibiri Sardu.\nCommedia in tre atti del 1943.\nAmbientata ad Oristano nella casa di un modesto sarto-sacrista durante la seconda guerra mondiale. La commedia si incentra sull'interesse matrimoniale da parte di alcune ragazze del luogo, sostenuto dalla complicit\u00e0 delle madri, nei confronti di soldati del continente presenti in citt\u00e0. Il tutto condito da divertenti malintesi che nascono dall'incontro tra il sardo campidanese e l'italiano.\nSonnu Trumbullau.\nCommedia in tre atti del 1945. Racconta il rapporto tra una ragazza campidanese e un soldato giunto nell'oristanese a causa della guerra. La scena si complica e si movimenta perch\u00e9, per raccontare un sogno del padre della giovane, l'Autore trasferisce d'improvviso lo spettatore-lettore in una baracca messa in piedi su una spiaggia dell'Oristanese.\nBasciura.\nCommedia in tre atti del 1950. Garau ambienta questa commedia in un piccolo centro dell'Oristanese che, appunto perch\u00e9 collocato in una \"bassura\", soffre continuamente per lo straripare del vicino fiume. Gli amministratori hanno un motivo in pi\u00f9 per soffrire ed agitarsi.\nSa Professoressa.\nCommedia in tre atti del 1956. I protagonisti di questa commedia, Ciccittu e Filomena, coniugi di modeste condizioni, hanno messo tutto il loro impegno nel far studiare la loro figlia Pinuccia. Il risultato non sar\u00e0 quello che attendevano...\nGiuseppi e Maria.\nCommedia in tre atti del 1972.\nGiuseppe e Maria vivono in un paesetto dell'Oristanese e sono poveri come i loro omonimi del Vangelo. Maria spera di partorire un maschio perch\u00e9 questa \u00e8 la condizione per godere di un'eredit\u00e0: partorir\u00e0 nella capanna di un pastore, ma l'arrivo di una femmina metter\u00e0 un ostacolo al sogno dei coniugi.\nS'Urtima Xena.\nCommedia in un atto e tre tempi del 1972. Ambientata in un piccolo centro negli anni Cinquanta questa commedia narra di una famiglia numerosa che si riunisce per commemorare il capofamiglia caduto nell'ultima guerra. Le cose si movimentano con il suo inaspettato ritorno.\nSa Corona de Zia Belledda.\nCommedia in due atti del 1975.\nLa vicenda prende avvio dalla morte di un'anziana matrigna-padrona che ha reso difficile la vita dei due figliastri. La trama si dipana tra la rievocazione delle prepotenze della donna e il racconto di come i giovani cercano di riassestarsi nella riacquistata libert\u00e0.\nCicciu Fruschedda.\nCommedia in un atto del 1977.\nAmbientata nella casa di un vedovo: nonostante la povert\u00e0 di questa sua abitazione, i parenti si precipitano a frugarla, all'annunciarsi della sua morte, alla ricerca del testamento e dei suoi beni.\nSu Mundu de Ziu Bachis.\nCommedia in un atto del 1979.\nAccentrata sulla figura patetica e dolente di un novantenne che vive in un piccolo paese, con pochi legami col mondo contemporaneo e con tanti ricordi del suo passato e dell'amata moglie.\nMaria Concepita.\nCommedia in tre atti del 1980.\nAmbientata a Oristano in tempi recenti, quest'opera mostra il contrasto tra i modi di vivere e di pensare di due coniugi settantenni legati all'antica civilt\u00e0 contadina e il resto della citt\u00e0 che, divenuta capoluogo di provincia, presenta tutti i pregi e i difetti della modernit\u00e0.\nSu Segrestaneddu.\nCommedia in un prologo e quattro atti del 1983.\nUnendo momenti di comicit\u00e0 ad altri di riflessione, Garau, descrive la gente umile dell'immaginaria comunit\u00e0 di Aquafrida."}
{"id": "3544101", "revid": "1386670", "url": "https://it.wikipedia.org/wiki?curid=3544101", "title": "Teorema di Mozzi", "text": "Il teorema di Mozzi in cinematica afferma che l'atto di moto pi\u00f9 generale di un corpo rigido \u00e8 elicoidale.\nCompare per la prima volta nell'opera \"Discorso Matematico Sopra Il Rotamento Momentaneo Dei Corpi\" nel 1763, anche se viene da alcuni ascritto a Frisi.\nIn particolare un atto di moto degenere pu\u00f2 essere traslatorio o rotatorio.\nDimostrazione.\nLa dimostrazione del teorema fa leva sull'Equazione fondamentale della cinematica del corpo rigido, con cui per\u00f2 questo non va confuso.\nSiano Q e P due punti generici del corpo, \ne O un punto tale che:\nSi ha che :formula_3.\nSe ora applichiamo quanto ricavato per un generico P in particolare per O:\nMa allora:\nche \u00e8 appunto un atto di moto elicoidale per ogni punto P del corpo rigido.\nIn particolare se formula_6 il moto risulter\u00e0 traslatorio.\nSe invece formula_7 il moto risulter\u00e0 rotatorio."}
{"id": "3544102", "revid": "155634", "url": "https://it.wikipedia.org/wiki?curid=3544102", "title": "Torneo di Wimbledon 1878 - Singolare maschile", "text": "Patrick Francis Hadow ha battuto Lestocq Robert Erskine per 6\u20134, 6\u20134, 6\u20134 nella finale del torneo preliminare e ha battuto il detentore del titolo Spencer Gore 7-5, 6-1, 9-7 nel challenge round.\nTabellone.\nPrimi turni.\nSezione 1.\nIl match tra Clapham e Crum non si \u00e8 giocato."}
{"id": "3544104", "revid": "767487", "url": "https://it.wikipedia.org/wiki?curid=3544104", "title": "Giandomenico Ongaro", "text": "Ha vinto otto campionati italiani con l'Olimpia Milano.\nCarriera.\nCresciuto nelle giovanili dell'Olimpia, con cui vince un titolo nazionale juniores, ha militato per una decina d'anni nella massima serie, finch\u00e9 un grave infortunio al ginocchio non l'ha costretto al ritiro e a giocare in Serie B. Per sua ammissione, non ha mai giocato per professione, perch\u00e9 contemporaneamente ha lavorato. Nel 2008, dopo un periodo negli Stati Uniti, ha iniziato a collaborare con il Centro Schuster di Milano, occupandosi dei fondamentali per gli Under 15 e 17. Fino al 2012 ha allenato alcune squadre del Tumminelli Romana Basket Milano.\nHa esordito in Nazionale italiana il 28 gennaio 1962 (Jugoslavia-Italia 88-82) e in totale ha segnato 5 punti in 5 partite."}
{"id": "3544120", "revid": "110157", "url": "https://it.wikipedia.org/wiki?curid=3544120", "title": "Stadio Corona", "text": "L'Estadio Corona \u00e8 uno stadio di Torre\u00f3n, in Messico. Ospita le partite casalinghe del Santos Laguna. Conta all'incirca 30.000 posti a sedere ed \u00e8 stato inaugurato nel 2009. Prende il nome dalla famosa birra omonima esportata in tutto il mondo.\nOltre alle partite di calcio, \u00e8 stato pi\u00f9 volte utilizzato per concerti, tra questi Ricky Martin per l'inaugurazione nel 2009 e Luis Miguel nel 2011.\nStoria.\nCostruzione.\nIl progetto dello stadio \u00e8 nato nel 2007. I lavori portati avanti dalla compagnia HKS, sono partiti ufficialmente l'8 aprile 2008 con la prima colata di cemento. All'esterno della struttura \u00e8 stato inserito il logo dello sponsor.\nInaugurazione.\nL'Estadio Corona \u00e8 stato inaugurato l'11 novembre 2009 con una partita amichevole tra Santos Laguna e Santos, squadra di vertice del campionato brasiliano. Il match si \u00e8 concluso con il risultato di 2-1 per i locali, con reti di Mat\u00edas Vuoso, Yea e Carlos Ochoa. Prima della gara si sono esibiti il cantante portoricano Ricky Martin e i New Orleans Saints, squadra di football americano. All'evento erano presenti il presidente messicano dell'epoca Felipe Calder\u00f3n e quello FIFA, Joseph Blatter. Molteplici inoltre, gli ex calciatori invitati: Paolo Montero, Pel\u00e9, Gabriel Omar Batistuta, Franco Baresi, George Weah, Bebeto, Enzo Francescoli, Ren\u00e9 Higuita ed altri.\nAltri progetti.\nAltri progetti"}
{"id": "3544124", "revid": "1504506", "url": "https://it.wikipedia.org/wiki?curid=3544124", "title": "Giulio Giuseppe Mozzi", "text": "Biografia.\nNato da una famiglia aristocratica, ricevette un'educazione umanistica che lo motiv\u00f2 a diventare poeta. Nel 1756 scrisse infatti due componimenti brevi: \"Inno al Sole\" e \"Ode alla Noia\". Dignitario alla corte di Ferdinando III di Toscana, fu attratto come gi\u00e0 lo era stato Fermat dagli studi matematici: si un\u00ec quindi a Paolo Frisi all'Universit\u00e0 di Pisa.\nDopo un periodo da autodidatta, pubblic\u00f2 nel 1763 il \"Discorso matematico sopra il rotamento momentaneo dei corpi\", scritto in malattia per distrarsi, e da lui reputato di interesse molto limitato come si evince dall'introduzione; quindi abbandon\u00f2 la disciplina e viaggi\u00f2 per l'Europa per apprendere i nuovi sviluppi scientifici e politici.\nLa sua opera fu invece molto importante per la meccanica razionale, specialmente per la novit\u00e0 costituita dal teorema che oggi porta il suo nome, e dal concetto di coppia di forze e ad alcune sue propriet\u00e0 che saranno poi precisati da Poinsot, e in cui nasce la trattazione della forza impulsiva.\nIn seguito al matrimonio con Maria Francesca Buonguglielmi, acquis\u00ec alla famiglia anche il patrimonio di Francesco Veneri, che comprendeva anche quello della Compagnia Veneri &amp; Minerbetti. Nel 1793 Nelli e Calendi gli dedicarono la terza parte della Vita e commercio letterario di Galileo Galilei.\nDivenuto membro del governo senatorio instaurato dopo il crollo iniziale delle Repubbliche sorelle italiane nel 1799, fu nominato nel 1801 primo ministro del nuovo re d'Etruria Ludovico I di Borbone, poi della reggente Maria Luisa d'Austria, anche se come politico non fu sempre all'altezza dei gravi frangenti in cui si trovava. Caduto il regno nel 1808 fu nominato infine presidente generale dell'Accademia fiorentina."}
{"id": "3544131", "revid": "627593", "url": "https://it.wikipedia.org/wiki?curid=3544131", "title": "Statuto della Lombardia", "text": ""}
{"id": "3544133", "revid": "253269", "url": "https://it.wikipedia.org/wiki?curid=3544133", "title": "Nils Asther", "text": "Nato in Danimarca, ma di nazionalit\u00e0 svedese, Nils Asther lavor\u00f2 a Hollywood dal 1926 fino agli anni cinquanta. Per il suo fascino e la sua bellezza fu soprannominato \"un Greta Garbo maschile\" (\"the male Greta Garbo\").\nBiografia.\nNato nel 1897 a Copenaghen, crebbe a Malm\u00f6, una citt\u00e0 nel sud della Svezia. Ancora giovane, and\u00f2 a vivere a Stoccolma per studiare recitazione. La sua insegnante era una famosa attrice svedese, Augusta Lindberg. Nonostante i trent'anni di differenza di et\u00e0, i due diventarono amanti. L'attrice lo aiut\u00f2 a ottenere il primo ingaggio teatrale al Lorensbergsteatern di G\u00f6teborg. Nel 1916, Mauritz Stiller gli affid\u00f2 un ruolo in \"Vingarne\". Inizi\u00f2 cos\u00ec la sua carriera cinematografica che, dopo numerosi film danesi, svedesi e tedeschi, lo port\u00f2 nel 1927 oltre oceano: il suo primo film a Hollywood fu \"Topsy and Eva\" di Del Lord. Nel 1930, Asther spos\u00f2 Vivian, una delle due sorelle Duncan, le protagoniste del film. Dal matrimonio, nacque una figlia, Evelyn.\nIl suo bell'aspetto gli procur\u00f2 dei ruoli da protagonista a fianco di attrici famose quali Pola Negri, Marion Davies, Joan Crawford e Greta Garbo. Con quest'ultima, gir\u00f2 due film. Si fece crescere anche i baffetti per aumentare il suo fascino.\nCon l'avvento del sonoro, Asther prese lezioni di dizione per migliorare il suo accento straniero. Per aggirare il problema, gli vennero affidati dei ruoli come quello in \"L'amaro t\u00e8 del generale Yen\" (1934), dove interpretava il generale cinese.\nCon gli anni, calati gli impegni cinematografici, cerc\u00f2 di lavorare per la televisione fino a decidere di ritornare in Svezia alla fine degli anni cinquanta. Dopo alcuni lavori al cinema e sul piccolo schermo, decise di abbandonare la recitazione per dedicarsi alla pittura."}
{"id": "3544139", "revid": "256896", "url": "https://it.wikipedia.org/wiki?curid=3544139", "title": "Consob", "text": ""}
{"id": "3544144", "revid": "46931", "url": "https://it.wikipedia.org/wiki?curid=3544144", "title": "Kanamar\u00ed", "text": ""}
{"id": "3544145", "revid": "46931", "url": "https://it.wikipedia.org/wiki?curid=3544145", "title": "Kor\u00fabo", "text": ""}
{"id": "3544152", "revid": "536159", "url": "https://it.wikipedia.org/wiki?curid=3544152", "title": "Aeroporto Internazionale di Boryspil'", "text": ""}
{"id": "3544159", "revid": "536159", "url": "https://it.wikipedia.org/wiki?curid=3544159", "title": "Aeroporto Internazionale \u0160eremet'evo", "text": ""}
{"id": "3544171", "revid": "1529788", "url": "https://it.wikipedia.org/wiki?curid=3544171", "title": "Clinia", "text": "Biografia.\nSecondo Plutarco, Clinia faceva discendere la sua famiglia da Eurisace, figlio di Aiace Telamonio. Membro della famiglia degli Alcmeonidi, spos\u00f2 Dinomaca, figlia di Megacle.\nSi distinse nella battaglia di Capo Artemisio (480 a.C.) armando coi suoi soldi una nave e provvedendola di 200 uomini di equipaggio. Mor\u00ec nella battaglia di Coronea (447 a.C.).\nA Clinia \u00e8 attribuito il decreto di Clinia, che contribu\u00ec all'irrigidimento del processo di raccolta dei tributi nell'Impero ateniese; attribuendo questa iscrizione a questo Clinia (il padre di Alcibiade), ci\u00f2 lo colloca all'inizio degli anni 440 a.C., convenzionalmente nel 447 a.C., visto che Clinia mor\u00ec proprio quell'anno nella battaglia di Coronea."}
{"id": "3544175", "revid": "399", "url": "https://it.wikipedia.org/wiki?curid=3544175", "title": "Cannoniere (Crotone)", "text": ""}
{"id": "3544176", "revid": "92723", "url": "https://it.wikipedia.org/wiki?curid=3544176", "title": "J\u00e1n Botto", "text": "Biografia.\nNacque da una famiglia di contadini e rest\u00f2 orfano di madre a tredici anni. Ricevette l'istruzione elementare alla scuola evangelica di Ni\u017en\u00fd Sk\u00e1lnik, una scuola di un'unica classe con un precettore non qualificato che provvedeva solo ai primi rudimenti dell'istruzione. Il giovane J\u00e1n non era attratto da questa scuola e la marinava volentieri. Grazie al suo talento scelse tuttavia di proseguire gli studi. Fu ospitato nella fattoria di suo fratello, di undici anni pi\u00f9 vecchio di lui. Studi\u00f2 alla scuola latina di O\u017e\u010fany, una tipica scuola del tempo in cui si adottava un metodo di apprendimento meccanico e ripetitivo. Il 9 settembre 1843 si iscrisse al liceo evangelico di Levo\u010da.\nDopo gli studi a Levo\u010da, Botto scelse un'occupazione all'epoca poco comune, quella di ingegnere-geometra. Nel 1847 si iscrisse alla facolt\u00e0 tecnica di Pest. Nelle circostanze della rivoluzione tradusse di getto la poesia \"Nemzeti dal\" e le diede il titolo \"Pochod\" (\"La marcia\"). La poesia ebbe un grande successo e circol\u00f2 tracopiata a mano, per evitare il sequestro da parte della polizia. Il traduttore non si trov\u00f2, perch\u00e9 per tempo era tornato nel seno della sua famiglia, in vacanza dai suoi genitori. Durante le ferie del 1850 effettu\u00f2 il tirocinio con il geometra Ladislav Horv\u00e1th al catasto dei comuni di O\u017e\u010fany e di Husin\u00e1. Durante questo tirocinio \u00abpialla gli zoccoli di J\u00e1no\u0161\u00edk\u00bb, come scriver\u00e0 pi\u00f9 tardi nelle lettere a Pavol Dob\u0161insk\u00fd. Prosegu\u00ec nel semestre estivo del 1851, super\u00f2 rigorosi esami ed ottenne il titolo di studio legale.\nNel 1853 fu assunto con un regolare contratto dal geometra imprenditore Franti\u0161ek Filo per un lavoro nella regione di Turiec. Botto risiedette a Martin fino al termine del progetto nel 1854. Segu\u00ec un lungo periodo di disoccupazione, vissuto molto male da Botto, che nel 1855 \"fugge\" presso l'ingegner Bauer a Zvolen. Visse in questa citt\u00e0 dal mese di luglio e dal 1\u00ba agosto 1856 fu impiegato presso J\u00e1n Lupt\u00e1k fino al 1858. Botto avrebbe voluto ottenere un impiego presso l'amministrazione delle cave, boschi e patrimonio di Bansk\u00e1 \u0160tiavnica, ma non ci riusc\u00ec. Torn\u00f2 a vivere a Martin fino al 1860. All'inizio dello stesso anno a Bansk\u00e1 Bystrica ottenne un lavoro indipendente commissionato dai catasti e dai municipi di Po\u010d\u00favadlo, Dek\u00fd\u0161, Vysok\u00e1, Bansk\u00fd Studenec, \u017dak\u00fdl e Tepl\u00e1 nei dintorni di Bansk\u00e1 \u0160tiavnica. Dal 1\u00ba maggio visse in citt\u00e0 e incontr\u00f2 il suo amico di lunga data a compagno di studi a Levo\u010da, Pavol Dob\u0161insk\u00fd, che era professore al liceo cittadino. I due ferventi membri dell'associazione \"Jednota ml\u00e1de\u017ee slovenskej\" di Levo\u010da, si incontrarono di nuovo dopo anni di cordiale corrispondenza. Pavol Dob\u0161insk\u00fd inizi\u00f2 a pubblicare il giornale \"Sokol\", ma dopo due anni scolastici Dob\u0161insk\u00fd lasci\u00f2 la citt\u00e0 per una povera parrocchia.\nBotto il 10 luglio 1861 invi\u00f2 \"Smr\u0165 J\u00e1no\u0161\u00edkovu\" (\"La morte di J\u00e1no\u0161\u00edk\") fresco di stampa a Jozef Karol Viktorin per la seconda annata dell'almanacco \"Lipa\", in cui nel 1862 la poesia fu pubblicata per la prima volta. Alla fine del 1868 Botto ottenne dall'amministrazione pubblica di Bansk\u00e1 Bystrica un importante lavoro nell'alta valle dello Hron e verso la fine del 1870 si ritir\u00f2 a Bansk\u00e1 \u0160tiavnica. Un anno prima della morte il poeta raccolse quasi tutta la sua opera in \"Spevy\" (\"Canti\"), in cui present\u00f2 una nuova versione di \"Smr\u0165 J\u00e1no\u0161\u00edkova\".\nAttivit\u00e0 culturale e letteraria.\nJ\u00e1n Botto \u00e8 annoverato accanto a Samo Chalupka, Andrej Sl\u00e1dkovi\u010d e Janko Kr\u00e1\u013e fra i poeti pi\u00f9 celebri del romanticismo slovacco. Fu il poeta pi\u00f9 giovane della cerchia di \u013dudov\u00edt \u0160t\u00far e l'unico di loro a non aver studiato a Presburgo, l'odierna Bratislava, dove gli altri membri del gruppo si erano riuniti attorno alla cattedra di lingua e letteratura cecoslovacche del professor Juraj Palkovi\u010d. Fu a Levo\u010da che incontr\u00f2 le idee della giovent\u00f9 di Presburgo, sotto la guida di J\u00e1n Francisci-Rimavsk\u00fd. In tutta la sua vita profuse sforzi per la Patria e la cultura della Slovacchia. Fu un attivista della \"Matica slovensk\u00e1\". Con la sottoscrizione di duecento \"Gulden\" fu tra i fondatori e benefattori del liceo slovacco di Rev\u00faca.\nAttinge alla poesia popolare, ai suoi soggetti, raffigurazioni e simboli. Proietta un quadro della Slovacchia del suo tempo in un mondo allegorico di leggende, e con i suoi soggetti fiabeschi fornisce un sottofondo ai temi patriottici. Attraverso la figura dell'eroe popolare affronta i problemi e le situazioni della vita nazionale del suo tempo, rende attuali le tradizioni popolari e ne estrae valori morali accettati anche nella sua epoca. Dalla tradizione popolare sfrutta anche soggetti per le sue ballate, che non attualizza, rispettando invece i canoni di questo genere letterario. Si ispira anche alla poesia popolare slovacca, che adatta liberamente. Ottiene il successo pi\u00f9 ampio con la poesia \"Smr\u0165 J\u00e1no\u0161ikova\".\nSi rivolge anche alle questioni sociali del suo tempo. Scrive poesie patriottiche e d'occasione, in cui reagisce alla situazione politica del tempo. In esse rende omaggio anche ad importanti personalit\u00e0 della cultura, come J\u00e1n Koll\u00e1r e Andrej Sl\u00e1dkovi\u010d. Oltre alla propria poesia e alla raccolta di racconti popolari \u00e8 anche traduttore di poesie dalle altre lingue slave e dall'ungherese."}
{"id": "3544177", "revid": "399", "url": "https://it.wikipedia.org/wiki?curid=3544177", "title": "Salica", "text": ""}
{"id": "3544178", "revid": "767487", "url": "https://it.wikipedia.org/wiki?curid=3544178", "title": "Orchidea selvaggia (film 1929)", "text": "Orchidea selvaggia (\"Wild Orchids\") \u00e8 un film del 1929 diretto da Sidney Franklin.\nTrama.\nJohn Sterling, uomo d'affari di mezza et\u00e0, porta con s\u00e9 in Oriente la giovane moglie Lillie. Durante il viaggio sulla nave la coppia fa amicizia con un attraente principe giavanese, che \u00e8 affascinato da Lillie. Il principe ospita la coppia nel suo palazzo. John si assenta per i suoi impegni e il principe e Lillie iniziano una relazione amorosa. Quando John ritorna si accorge di quanto \u00e8 successo ma tace. C'\u00e8 poi una caccia alla tigre in cui Lillie vive momenti di suspense temendo che il marito possa uccidere il principe. Invece John, con grande \"fair play\", non solo salva il principe dall'assalto di una tigre, ma offre a Lillie il divorzio purch\u00e9 sia felice. Ma lei rifiuta, ha capito di amare ancora il marito e resta con lui. La donna fatale si \u00e8 ravveduta.\nProduzione.\nIl film fu prodotto dalla Metro-Goldwyn-Mayer (MGM) con un budget stimato di 322.000 dollari. Venne girato dal 22 ottobre al 23 novembre 1928.\nIl copione s'intitolava originariamente \"Heat\" (\"Calore\"), ma la MGM si rese conto che lo slogan \"Greta Garbo in Calore\" non era di certo proponibile per la fare la pubblicit\u00e0 al film.\nDurante la lavorazione, a Stoccolma moriva Mauritz Stiller. Alla Garbo fu impedito di lasciare il set per andare al suo funerale, un fatto che la Garbo non perdon\u00f2 mai alla MGM.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche USA il 23 febbraio 1929. Al botteghino, incass\u00f2 negli USA 622.000 dollari e nel resto del mondo 543.000 dollari.\nI giornali scrivono: \"Il ruolo della protagonista non era facile, visto la banalit\u00e0 del copione, ma la Garbo \u00e8 riuscita a interpretarlo con grande finezza\"."}
{"id": "3544179", "revid": "399", "url": "https://it.wikipedia.org/wiki?curid=3544179", "title": "Bucchi (Crotone)", "text": ""}
{"id": "3544190", "revid": "478814", "url": "https://it.wikipedia.org/wiki?curid=3544190", "title": "Santuario di Sumiyoshi", "text": ""}
{"id": "3544191", "revid": "135491", "url": "https://it.wikipedia.org/wiki?curid=3544191", "title": "Mourir \u00e0 30 ans", "text": ""}
{"id": "3544192", "revid": "478814", "url": "https://it.wikipedia.org/wiki?curid=3544192", "title": "Sumiyoshi Taisha", "text": ""}
{"id": "3544194", "revid": "287204", "url": "https://it.wikipedia.org/wiki?curid=3544194", "title": "Mike Alessi", "text": "Carriera.\n\u00c8 diventato un pilota professionista all'et\u00e0 di sedici anni ma la sua ascesa ebbe inizio nei ranghi amatoriali e all'et\u00e0 di sei anni vinse il suo primo Campionato Nazionale di Loretta Lynn a Nashville nel Tennessee.\nDivent\u00f2 professionista nel 2004 gareggiando nella classe delle 250 cm\u00b3: la sua prima gara fu allo Spring Creek Motocross Park di Millville nel Minnesota dove arriv\u00f2 trentesimo assoluto. Tre settimane dopo, allo Steel City Raceway di Delmont in Pennsylvania riusc\u00ec a cogliere un terzo posto assoluto alle spalle di Ricky Carmichael e Kevin Windham nella sua seconda gara professionistica.\nNon partecip\u00f2 nel 2005 alla stagione Supercross al fine di prepararsi per la sua prima stagione completa come pilota professionista di motocross: gareggi\u00f2 nella classe 125 (attualmente classe Lites) collezionando due vittorie e quattro podi e arrivando terzo assoluto.\nAll'inizio del 2006 ha partecipato alla sua prima stagione di Supercross. Ha cominciato a trovare il suo ritmo verso la fine della stagione arrivando nei primi cinque posti nelle ultime cinque gare della serie, con il 3\u00ba posto a San Francisco e a Anaheim. Alessi fin\u00ec il campionato statunitense dell'ovest al 4\u00ba posto e nell'ultima gara della stagione al Las Vegas Lites East di West Shootout arriv\u00f2 secondo assoluto.\nNella stagione successiva sembrava destinato a vincere il campionato; apr\u00ec la serie con un primo posto assoluto al Motocross Hangtown Classic di Sacramento in California, continuando con una serie di otto podi. Questi risultati non bastarono per\u00f2 a superare il rivale Ryan Villopoto e Alessi fin\u00ec la stagione con un secondo posto.\nAll'inizio del 2007 aveva annunciato che era pronto al cambio di classe per passare nel Motocross classe regina nella AMA Motocross. Dopo aver terminato le prime due gare appena all'interno della top ten, Alessi registr\u00f2 sei piazzamenti sul podio e fin\u00ec al secondo posto assoluto nell'AMA motocross series 2007, alle spalle di Grant Langston.\nLa sua stagione 2008 \u00e8 stata interrotta a San Diego durante la sesta prova del Monster Energy AMA Supercross Championship: durante la seconda sessione ha avuto un incidente con il risultato di una clavicola rotta. Dopo un recupero di sette settimane ha deciso di saltare il resto della stagione della Supercross; nella classifica finale arriv\u00f2 al diciassettesimo posto.\nNon fu quello l'unico incidente serio in cui incorse, ve ne furono altri anche l'anno successivo, al termine del quale si piazz\u00f2 al nono posto del campionato Monster Energy AMA Supercross.\nNel 2010 si \u00e8 classificato al quinto posto del Lucas Oil AMA PRO Motocross Championship."}
{"id": "3544197", "revid": "41504354", "url": "https://it.wikipedia.org/wiki?curid=3544197", "title": "Franchia", "text": ""}
{"id": "3544199", "revid": "2182759", "url": "https://it.wikipedia.org/wiki?curid=3544199", "title": "Sumiyoshi Sanjin", "text": " \u00e8 una mitologica triade di divinit\u00e0 shintoiste (Kami) protettrici del mare e della navigazione, composta da:\nNel periodo medievale della storia giapponese i Sumiyoshi divennero anche i numi tutelari dei poeti.\nOrigini mitologiche.\nI Sumiyoshi Sanjin vengono descritti negli , e nella , nei quali si narra che siano nati assieme ad un'altra triade di Kami del mare, i , quando il Kami della creazione Izanagi comp\u00ec il rito purificatorio dell' in mare al suo ritorno dall', lavandosi per rimuovere le scorie della morte. Sokotsutsu no O no Mikoto ed il suo corrispondente Watatsumi nacquero quando si lav\u00f2 nel fondo del mare, Nakatsutsu no O no Mikoto ed il referente Watatsumi nacquero quando Izanagi si lav\u00f2 tra i fondali e la superficie, mentre Uwatsutsu no O no Mikoto e l'ultimo Watatsumi si materializzarono mentre si risciacquava in superficie. Secondo un'altra ipotesi i tre Sumiyoshi furono soffiati fuori da Izanagi mentre faceva le abluzioni in mare.\nOriginariamente i Sumiyoshi Sanjin e i Watatsumi Sanjin erano considerati un tutt'uno, ma in seguito si separarono quando nell'antichit\u00e0 il trono imperiale fu spostato da Ky\u016bsh\u016b all'odierna regione del Kansai grazie al contributo dei Sumiyoshi Sanjin, che a loro volta si insediarono nella nuova area, mentre i Watatsumi Sanjin rimasero a Ky\u016bsh\u016b. La relazione tra i Sumiyoshi ed i Watatsumi \u00e8 stata celebrata nel santuario Sumiyoshi-taisha di Osaka, con l'inserimento di una cappella dedicata ai Watatsumi.\nSantuari.\nI Sumiyoshi Sanjin vengono talvolta associati con il Kami dell'imperatrice consorte Jing\u016b, la mitica condottiera che guid\u00f2 l'esercito giapponese nell'invasione della Corea, e che nel 211 d.C., al ritorno dalla spedizione, fece costruire ad Osaka il in loro onore per averla protetta nell'impresa. L'unione dei quattro Kami viene chiamata , e viene celebrata in quel santuario, che \u00e8 il pi\u00f9 antico fra tutti quelli dedicati alla triade.\nAlle tre divinit\u00e0 sono consacrati pi\u00f9 di 2.000 santuari shinto in Giappone, tra i pi\u00f9 antichi vi sono i Sumiyoshi Jinja del distretto Hakata-ku a Fukuoka e di Iki, nella prefettura di Nagasaki, ed il Moto Sumiyoshi Jinja a K\u014dbe, nella prefettura di Hy\u014dgo.\nNella tradizione shinto il mare \u00e8 l'origine della vita, e per estensione i suoi Kami possono proteggere le persone in tutte le loro attivit\u00e0. Quotidianamente i santuari Sumiyoshi vengono visitati da fedeli che invocano la protezione degli dei per i loro familiari, per i raccolti agricoli, per il successo negli affari o negli studi etc.\nEtimologia.\nGli ideogrammi , , e significano rispettivamente dimora, buon augurio, tre e Kami, e rispecchiano la funzione originale di queste tre divinit\u00e0, che fu quella di portare fortuna a chi viaggiava in mare.\nGli ideogrammi , e che compongono i nomi dei tre Kami, significano rispettivamente fondo, centro e superficie.\nL'ideogramma ha una relazione con i pianeti, secondo una tradizione shinto i tre Sumiyoshi Sanjin sono la deificazione delle tre stelle che compongono la cintura di Orione. Nell'antichit\u00e0 la costellazione di Orione veniva usata dai naviganti per orientarsi nel corso dei viaggi. Le tre stelle vengono identificate in Giappone anche con le locazioni di Tsutsu e di Tsutsuki che si trovano nelle due isole di Tsushima e di Iki, nella prefettura di Nagasaki, e nella localit\u00e0 Tsutsuki nell'ex distretto di Itoshima della prefettura di Fukuoka.\nAltra ipotesi astronomico-marittima identifica Venere, che in giapponese viene chiamata Y\u016bzutsu, come il referente dell'ideogramma Tsutsu. Un'ulteriore versione vuole che \"tsutsu\" sia la composizione dell'antico genitivo giapponese \"tsu\" con l'omonimo \"tsu\" che significa baia o estuario, oppure che la doppia \"tsu\" rappresenti il plurale baie o estuari.\nL'ideogramma rappresenta il titolo onorifico con cui sono riveriti i Kami in genere, e significa letteralmente \"parola onorabile\"."}
{"id": "3544202", "revid": "343572", "url": "https://it.wikipedia.org/wiki?curid=3544202", "title": "Riserva naturale integrale Isola di Lachea e Faraglioni dei Ciclopi", "text": ""}
{"id": "3544204", "revid": "343572", "url": "https://it.wikipedia.org/wiki?curid=3544204", "title": "Riserva naturale integrale Complesso Speleologico Villasmundo - S. Alfio", "text": ""}
{"id": "3544211", "revid": "1907174", "url": "https://it.wikipedia.org/wiki?curid=3544211", "title": "La valigia dei sogni (programma televisivo)", "text": "La valigia dei sogni \u00e8 un programma televisivo italiano trasmesso su LA7 dal 2002 al 2013 e dedicato all'approfondimento di alcuni film trasmessi dalla rete. Durante il programma, che precedeva o seguiva la messa in onda di un determinato film, il conduttore si recava sui luoghi delle riprese raccontando aneddoti e retroscena, inoltre venivano proposte interviste ad attori, registi o altri personaggi legati al film.\nNegli anni \u00e8 stato condotto da Alberto Crespi, Cecilia Dazzi, Sabrina Impacciatore, Massimiliano Rossi e dal 2008 al 2013 da Simone Annicchiarico. Il critico Alberto Crespi analizzava alcuni aspetti del film, l'influenza culturale e l'accoglienza dell'epoca.\nIl programma prendeva il nome dal film omonimo di Luigi Comencini del 1953. \nLogo e design della sigla della prima e seconda edizione sono stati realizzati dagli art director Alberto Traverso e Elena Andreoli.\nLa musica della sigla della prima edizione \u00e8 il brano Isobel di Bj\u00f6rk.\nLa musica della sigla della terza edizione 2008 \u00e8 stata composta da Daniele Carmosino."}
{"id": "3544217", "revid": "183976", "url": "https://it.wikipedia.org/wiki?curid=3544217", "title": "Boris Leonidovi\u010d Pasternak", "text": ""}
{"id": "3544220", "revid": "834", "url": "https://it.wikipedia.org/wiki?curid=3544220", "title": "Medaglie d'Onore (Giappone)", "text": ""}
{"id": "3544227", "revid": "380453", "url": "https://it.wikipedia.org/wiki?curid=3544227", "title": "Brasil V\u00f4lei Clube", "text": "Il Brasil V\u00f4lei Clube \u00e8 una societ\u00e0 pallavolistica brasiliana, con sede a Campinas.\nStoria.\nIl Brasil V\u00f4lei Clube nasce nell'estate del 2009. Dopo la chiusura dell'Esporte Clube Banespa, a causa della perdita del main sponsor, i vertici della societ\u00e0 decisero di creare un nuovo club nella citt\u00e0 di Campinas, patrocinato dall'azienda farmaceutica Medley, seguendo il progetto dell'ex pallavolista Maur\u00edcio de Lima, originario proprio della citt\u00e0 di Campinas, nominato poi direttore tecnico. Nel 2009 il club \u00e8 subito protagonista del Campionato Paulista, arrendendosi solo in finale contro il Servi\u00e7o Social da Ind\u00fastria SP."}
{"id": "3544230", "revid": "28592", "url": "https://it.wikipedia.org/wiki?curid=3544230", "title": "Cucina inglese", "text": ""}
{"id": "3544232", "revid": "600229", "url": "https://it.wikipedia.org/wiki?curid=3544232", "title": "Nazioni europee", "text": ""}
{"id": "3544233", "revid": "28592", "url": "https://it.wikipedia.org/wiki?curid=3544233", "title": "Spaghetti alla bolognese", "text": ""}
{"id": "3544234", "revid": "28592", "url": "https://it.wikipedia.org/wiki?curid=3544234", "title": "Lasagne alla bolognese", "text": ""}
{"id": "3544239", "revid": "28592", "url": "https://it.wikipedia.org/wiki?curid=3544239", "title": "Leonida Moguy", "text": ""}
{"id": "3544249", "revid": "122471378", "url": "https://it.wikipedia.org/wiki?curid=3544249", "title": "Alexandra Klineman", "text": "Giocava nel ruolo di schiacciatrice.\nCarriera.\nAlexandra Klineman inizia a giocare a pallavolo nella squadra del suo liceo, il Mira Costa High School, con cui vince tre campionati dello Stato della California. Durante questo periodo fa parte delle nazionali giovanili americane, con cui vince la medaglia d'oro al campionato nordamericano Under-18 2004 e la medaglia d'oro al campionato nordamericano Under-20 2006. Nel 2007 inizia la carriera universitaria con la Stanford University, con cui disputa due finali della NCAA Division I, nelle edizioni 2007 e 2008. Nel 2008 debutta in nazionale maggiore, disputando la Coppa panamericana ed un torneo amichevole in Cina.\nNella stagione 2011-12 inizia la carriera da professionista, ingaggiata dalla Robursport Volley Pesaro, mentre nella stagione successiva si trasferisce al Gruppo Sportivo Oratorio Pallavolo Femminile Villa Cortese. Nella stagione 2013-14 passa all'Imoco Volley di Conegliano: tuttavia nel mese di dicembre, senza che l'atleta fosse scesa almeno una volta in campo, la societ\u00e0 comunica lo scioglimento del contratto e l'atleta viene sanzionata per doping.\nDopo la squalifica rientra in campo per la stagione 2014-15, sempre in Italia, con l'AGIL Volley di Novara, vincendo la Coppa Italia; con la nazionale vince la medaglia d'oro alla Coppa panamericana 2015. Nel campionato 2015-16 si trasferisce in Brasile vestendo la maglia del Praia Clube.\nTerminata la carriera \"indoor\", dal 2017 si cimenta come giocatrice di beach volley, ottenendo in coppia con April Ross un secondo posto ai campionati mondiali 2019 e l'oro alle Olimpiadi di Tokyo nel 2021."}
{"id": "3544250", "revid": "1573940", "url": "https://it.wikipedia.org/wiki?curid=3544250", "title": "Chiesa dei Santi Giacomo e Filippo (Lavizzara)", "text": "La chiesa parrocchiale dei Santi Giacomo e Filippo \u00e8 situata a Menzonio, frazione di Lavizzara in Canton Ticino.\nStoria.\nFu edificata nel 1506 e trasformata verso la fine del XVI secolo; il campanile \u00e8 del 1644. Fu restaurata una prima volta nel 1905. \nDescrizione.\nLa chiesa ha una navata unica con coro quadrato. La facciata principale conserva gli affreschi raffiguranti i due \"Santi titolari\" dipinti nel 1874 da Giacomo Antonio Pedrazzi.\nAll'interno, il soffitto della navata presenta tre dipinti dello stesso autore. La parete del coro ha affreschi della fine del secolo XVI. L'altare maggiore in marmi policromi \u00e8 della met\u00e0 del XVIII secolo.\nLa cappella della Madonna del Carmine, eretta nel 1640, conserva stucchi della met\u00e0 del XVII secolo, affreschi della stessa epoca di Giovanni Finale e una statua lignea della \"Madonna\" del XVII secolo. Nella cappella delle Stigmate, dell'inizio del XVIII secolo, sull'altare marmoreo del 1758 \u00e8 collocata la tela con \"San Francesco d'Assisi\" di Luigi Faini, dell'inizio del XX secolo. Il fonte battesimale del XVI secolo; la cantoria \u00e8 del 1901."}
{"id": "3544251", "revid": "2565", "url": "https://it.wikipedia.org/wiki?curid=3544251", "title": "Rhodonite", "text": ""}
{"id": "3544257", "revid": "729019", "url": "https://it.wikipedia.org/wiki?curid=3544257", "title": "Friedrichshafen FF 49", "text": "Il Friedrichshafen FF 49 era un idrovolante a scarponi da ricognizione biplano sviluppato dall'allora azienda tedesco imperiale Flugzeugbau Friedrichshafen GmbH negli anni dieci del XX secolo e prodotti, oltre che dalla stessa, su licenza in Norvegia dalla A/S Aero.\nStoria.\nLa necessit\u00e0 di integrare e rimpiazzare velocemente la flotta aerea che la Kaiserliche Marine, la marina militare tedesco imperiale, aveva a disposizione per il controllo dello spazio aereo sul Mar Baltico sugger\u00ec alla Friedrichshafen di sviluppare un nuovo modello basato sul Friedrichshafen FF 33. Il nuovo velivolo, al quale venne assegnata la designazione aziendale FF 49, riprendeva l'aspetto generale del suo predecessore ma beneficiava di una cellula irrobustita, necessaria per l'installazione di un motore di maggior potenza, e che permise anche l'installazione di un'apparecchiatura radio ricetrasmittente."}
{"id": "3544259", "revid": "61051", "url": "https://it.wikipedia.org/wiki?curid=3544259", "title": "Friedrichshafen FF.49", "text": ""}
{"id": "3544261", "revid": "85798040", "url": "https://it.wikipedia.org/wiki?curid=3544261", "title": "Cadillac Sixteen", "text": "La Cadillac Sixteen \u00e8 una concept car presentata nel 2003 dalla Cadillac.\nIl contesto.\nPer la creazione della Sixteen, i progettisti della Cadillac si sono ispirati alla Cadillac V16 del 1930 e alla Eldorado del 1967. Ulteriori spunti sono stati presi da un concorso indetto dal vice presidente della General Motors Robert Lutz.\nLa vettura non \u00e8 mai entrata in produzione di serie, ma alcune versioni della Cadillac CTS hanno preso spunto dalla Sixteen.\nIl veicolo \u00e8 equipaggiato con un motore V16 a 32 valvole di 13,6 litri abbinato con un cambio automatico a quattro marce e ad un controllo elettronico della trazione. Nonostante manchi qualsiasi tipo di induzione forzata, il propulsore raggiunge una potenza di 1000 CV. Il peso \u00e8 di 2270\u00a0kg.\nLa vettura sfrutta la tecnologia Active Fuel Management per impiegare la giusta quantit\u00e0 di carburante in base alla situazione.\nSul volante del veicolo \u00e8 presente il logo Cadillac realizzato in cristallo e sul cruscotto \u00e8 stato inserito un orologio Bulgari."}
{"id": "3544268", "revid": "767487", "url": "https://it.wikipedia.org/wiki?curid=3544268", "title": "Canaan (New York)", "text": "Canaan \u00e8 una citt\u00e0 nella contea di Columbia (New York), Stati Uniti. La popolazione conta 1.820 persone al censimento del 2000.\nLa citt\u00e0 si trova nella parte nord-est della contea.\nStoria.\nI primi coloni arrivarono nel 1759. Nel 1772 fu fondata ufficialmente la citt\u00e0 come \"Distretto del Re\". Il nome fu cambiato in \"Canaan\" nel 1788. Una delle parti pi\u00f9 vecchie della citt\u00e0 \u00e8 Frisbie Street, costruita nel 1770 da Gideon Frisbie, che arriv\u00f2 da Canaan (Connecticut). Frisbie Street incontra quella che era la via per le diligenze che andava da Albany a Boston.\nGeografia fisica.\nSecondo lo United States Census Bureau, la citt\u00e0 una superficie di 95.7\u00a0km\u00b2, di cui 95.1\u00a0km\u00b2 di terra e 0.6\u00a0km\u00b2 (0.65%) di acqua.\nA est confina con il Massachusetts e viene attraversata dalla Interstate 90. Si trova alla fine del Massachusetts Turnpike e l'inizio del New York State Thruway. \u00c8 la citt\u00e0 pi\u00f9 a est dello Stato di New York e si trova ai piedi delle Montagne Berkshire.\nSociet\u00e0.\nEvoluzione demografica.\nSecondo il censimento del 2000, in citt\u00e0 ci sono 1.820 persone, 643 case e 414 famiglie residenti. La densit\u00e0 della popolazione \u00e8 di 19.1 persone al km\u00b2. La popolazione si distribuisce in questo modo: 87.80% di bianchi, l'8.63% di afro-americani, lo 0.33% di nativi americani, lo 0.66% di asiatici, l'1.21% di altre razze e l'1.37% di razza mista. Gli ispanici sono il 2.25% della popolazione.\nCi sono 643 unit\u00e0 abitative, nel 27.1% dei casi sono presenti bambini di et\u00e0 inferiore a 18 anni, nel 55.5% dei casi sono coppie sposate, mentre per il 5.4% c'\u00e8 un capofamiglia donna e il 35.5% sono non-famiglie. Il 28.6% di tutte le famiglie sono formate da un unico individuo e l'11.7% delle famiglie ha persone sopra i 65 anni. La media del numero di persone per famiglia \u00e8 di 2.34.\nIn citt\u00e0 la suddivisione della popolazione in base all'et\u00e0 \u00e8 cos\u00ec distribuita: il 34.2% ha meno di 18 anni, il 4.3% ha tra i 18 e i 24, il 20.9% ha dai 25 ai 44 anni, il 26.5% da 45 a 64 anni, e il 14% che ha pi\u00f9 di 65 anni. L'et\u00e0 media \u00e8 di 38 anni. Ogni 100 donne ci sono 137.3 uomini. Per ogni donna sotto i 18 anni ci sono 103.2 uomini.\nIl reddito medio per una famiglia \u00e8 di 62.656 dollari. Gli uomini hanno un reddito medio di $44.063 contro i $37.083 delle donne. Il reddito pro capite \u00e8 di $28.209. Circa il 2.7% delle famiglie, ovvero il 5.1% della popolazione, si trova al di sotto della soglia di povert\u00e0, tra cui un 4.1% di ragazzi sotto i 18 anni e un 5.4% di persone sopra i 65 anni."}
{"id": "3544271", "revid": "599013", "url": "https://it.wikipedia.org/wiki?curid=3544271", "title": "Nazionalismo rivoluzionario", "text": "Il nazionalismo rivoluzionario, o nazionalismo radicale, \u00e8 considerata una variante delle posizioni rivoluzionarie che ha come base ideologica il nazionalismo. \nSi pone l'obiettivo di unire una comunit\u00e0 nazionale tramite un progetto e destino unico. \nStoria.\nLe origini intellettuali del nazionalismo radicale sono l'Italia e Francia all'inizio del XX secolo e la maggior parte dei movimenti presero vita nella prima met\u00e0 del secolo; gli esempi pi\u00f9 famosi furono il nazionalismo, il fascismo e l'ideologia del \"Kuomitang\" durante la guerra civile cinese.\nDescrizione e caratteristiche.\nI partiti con questa ideologia si propongono l'intento di modificare la societ\u00e0 nazionale creando uno \"Stato-societ\u00e0\" fondato sul popolo, in una sorta di correzione ideologica della rivoluzione francese e del suo \"Stato-popolo\", profondamente diverso anche dallo \"Stato-classe\" attuato dalla rivoluzione russa."}
{"id": "3544274", "revid": "148107", "url": "https://it.wikipedia.org/wiki?curid=3544274", "title": "Pentacloruro di antimonio", "text": "Il pentacloruro di antimonio \u00e8 il composto inorganico di formula SbCl5. In questo composto l'antimonio ha numero di ossidazione +5. In condizioni normali \u00e8 un liquido incolore fumante, di odore pungente, che reagisce violentemente con l'acqua. \u00c8 un composto corrosivo, tossico per l'ambiente.\nPropriet\u00e0 fisiche.\nIn condizioni normali il pentacloruro di antimonio puro \u00e8 un liquido incolore, ma \u00e8 spesso giallo per la presenza di cloro disciolto. La temperatura di ebollizione \u00e8 140\u00a0\u00b0C, ma gi\u00e0 a 70\u00a0\u00b0C inizia a decomporsi, formando cloro e tricloruro di antimonio.\nStruttura.\nIl pentacloruro di antimonio \u00e8 un composto molecolare; allo stato liquido consta di molecole con struttura a bipiramide trigonale, con simmetria D3h, analoga a PF5. Questa struttura \u00e8 in accordo con la teoria VSEPR e viene mantenuta anche in fase solida fino a 219 K. Le distanze Sb\u2013Cl assiali risultano di 233 pm e quelle equatoriali di 227 pm (dati a 243 K). Al di sotto di 219 K nel solido si ha una variazione di struttura con formazione di dimeri; il processo \u00e8 reversibile:\nSintesi.\nIl pentacloruro di antimonio fu sintetizzato per la prima volta da Heinrich Rose nel 1825. La sintesi si effettua facendo passare cloro gassoso attraverso tricloruro di antimonio allo stato fuso:\nReattivit\u00e0.\nIl pentacloruro di antimonio \u00e8 un composto stabile, ma si idrolizza rapidamente in presenza di un eccesso di acqua formando pentossido di antimonio e acido cloridrico:\nIn presenza di quantit\u00e0 controllate di acqua si formano gli idrati &lt;chem&gt;SbCl5 \\cdot H2O&lt;/chem&gt; e &lt;chem&gt;SbCl5 \\cdot 4H2O&lt;/chem&gt;.\nIl pentacloruro di antimonio \u00e8 un acido di Lewis forte e uno dei pi\u00f9 energici accettori noti di ioni cloruro; con adatti donatori di Cl\u2013 forma composti ionici inusuali contenenti lo ione esacloroantimoniato, SbCl6\u2013:\nCome acido di Lewis, il pentacloruro di antimonio pu\u00f2 formare un gran numero di addotti, come ad esempio:\nUsi.\nIl pentacloruro di antimonio \u00e8 usato come catalizzatore di polimerizzazione e per la clorazione di composti organici.\nSicurezza.\nIl pentacloruro di antimonio \u00e8 un composto corrosivo e tossico per l'ambiente. Provoca ustioni alla pelle, agli occhi, e a tutte le mucose. Non ci sono dati sulle eventuali propriet\u00e0 cancerogene."}
{"id": "3544278", "revid": "287204", "url": "https://it.wikipedia.org/wiki?curid=3544278", "title": "SbCl5", "text": ""}
{"id": "3544282", "revid": "436907", "url": "https://it.wikipedia.org/wiki?curid=3544282", "title": "See My Friends (Ray Davies)", "text": "See My Friends \u00e8 il sesto album in studio del cantante britannico Ray Davies, pubblicato il 1\u00ba novembre 2010 dalla Universal Records.\nDescrizione.\nLe tracce presenti nell'album sono nuove registrazioni di precedenti composizioni di Ray Davies mentre era ancora membro dei The Kinks. Alla realizzazione dell'album hanno partecipato vari artisti, tra cui Bruce Springsteen, Jon Bon Jovi e Metallica."}
{"id": "3544284", "revid": "104265", "url": "https://it.wikipedia.org/wiki?curid=3544284", "title": "Sheinwoodiano", "text": "Nella scala dei tempi geologici, lo Sheinwoodiano rappresenta il primo dei due stadi stratigrafici o et\u00e0 in cui \u00e8 suddiviso il Wenlock, la seconda epoca del periodo Siluriano, che a sua volta \u00e8 il terzo dei sei periodi in cui \u00e8 suddivisa l'era del Paleozoico.\nLo Sheinwoodiano \u00e8 compreso tra 428,2 \u00b1 2,3 e 426,2 \u00b1 2,4 milioni di anni fa (Ma), preceduto dal Telychiano e seguito dall'Homeriano.\nEtimologia.\nLo Sheinwoodiano deriva il suo nome dalla fattoria di Sheinwood, situata poco a nord del villaggio di Much Wenlock, nello Shropshire, in Inghilterra.&lt;br&gt;\nLa denominazione fu proposta nel 1975 da un gruppo di geologi inglesi coordinati da Michael G. Bassett. \nDefinizioni stratigrafiche e GSSP.\nLa base dello Sheinwoodiano, non ancora esattamente definita, si trova tra la base della biozona 5 degli Acritarchi e il livello di scomparsa dei conodonti della specie \"Pterospathodus amorphognathoides\". Il limite \u00e8 probabilmente anche in prossimit\u00e0 della base della zona dei graptoliti della specie \"Cyrtograptus centrifugus\". \nIl limite superiore, nonch\u00e9 base del successivo Homeriano, \u00e8 fissato alla prima comparsa dei graptoliti della specie \"Cyrtograptus lundgreni\".\nGSSP.\nIl GSSP, il profilo stratigrafico di riferimento della Commissione Internazionale di Stratigrafia, \u00e8 stato identificato nel ruscello Hughley Brook, alla base della Buildwas Formation, circa 200 metri a sud-ovest delle poche case di Leasows e 500 metri a nord-ovest della chiesa di Hughley, ad Apedale nello Shropshire, in Inghilterra. \nIl limite non coincide con la base della biozona del \"Cyrtograptus centrifugus\", come era stato ipotizzato al momento della sua definizione. Gli studi pi\u00f9 recenti raccomandano un livello conodontico pi\u00f9 elevato e pi\u00f9 correlabile, (Ireviken datum 2), che coincide approssimativamente con la base della biozona dei graptoliti della specie \"Cyrtograptus murchisoni\". "}
{"id": "3544287", "revid": "404137", "url": "https://it.wikipedia.org/wiki?curid=3544287", "title": "Lista dei venti italiani", "text": ""}
{"id": "3544289", "revid": "686936", "url": "https://it.wikipedia.org/wiki?curid=3544289", "title": "Mark Andrews", "text": ""}
{"id": "3544302", "revid": "182291", "url": "https://it.wikipedia.org/wiki?curid=3544302", "title": "Radio Tele International (Crotone)", "text": ""}
{"id": "3544309", "revid": "538762", "url": "https://it.wikipedia.org/wiki?curid=3544309", "title": "Alex Huber", "text": ""}
{"id": "3544314", "revid": "300067", "url": "https://it.wikipedia.org/wiki?curid=3544314", "title": "El\u012bna Babkina", "text": "Alta 173 cm, gioca come playmaker."}
{"id": "3544315", "revid": "369049", "url": "https://it.wikipedia.org/wiki?curid=3544315", "title": "Babkina", "text": ""}
{"id": "3544316", "revid": "287204", "url": "https://it.wikipedia.org/wiki?curid=3544316", "title": "Elina Babkina", "text": ""}
{"id": "3544320", "revid": "1428919", "url": "https://it.wikipedia.org/wiki?curid=3544320", "title": "Valmarana (Altavilla Vicentina)", "text": "Valmarana \u00e8 una frazione del comune di Altavilla Vicentina, in provincia di Vicenza.\nOrigini del nome.\nIl toponimo \u00e8 di origine latina e deriverebbe da \"Valles Mariana\": \"valles\" ricorda come l'abitato originario non sorgesse sui colli, ma sulla pianura sottostante, mentre \"Mariana\" \u00e8 un prediale derivato da un certo \"Marius\".\nStoria.\nCome testimonia lo stesso toponimo, Valmarana sorse in epoca romana. In origine l'abitato non si arroccava sui colli, ancora coperti da boschi, ma si collocava sulla sottostante pianura dove fu edificata la chiesa di San Desiderio (oggi scomparsa).\nDopo il XI secolo, a causa delle frequenti inondazioni che devastavano la zona (memorabile fu quella del 1084), la popolazione si spost\u00f2 sui rilievi andando a formare l'attuale paese, ma continu\u00f2 a frequentare la pianura per svolgervi le attivit\u00e0 agricole."}
{"id": "3544321", "revid": "2229001", "url": "https://it.wikipedia.org/wiki?curid=3544321", "title": "AISI 304", "text": "L'AISI 304 \u00e8 un acciaio inox austenitico amagnetico, composta da un tenore di cromo tra il 18% e il 20% e di nichel tra l'8% e l'11%; la sua densit\u00e0 \u00e8 pari a 7,9\u00a0kg/dm3.\nIl 304L \u00e8 contraddistinto da un pi\u00f9 basso tenore di carbonio (C), fino allo 0,03%; Il 304H ammette un range tra lo 0.04 e lo 0.1%, mentre il 304 ammette fino a 0,080% (alcuni acciai possono avere doppia certificazione 304 / 304H).\n\u00c8 un acciaio inossidabile magro: il suo indice di inossidabilit\u00e0 (numero PREN) \u00e8 infatti compreso in genere tra 17 e 22. \nLa designazione data \u00e8 quella di uso pi\u00f9 generale, e origina dall'American Iron and Steel Institute (AISI), poi recepita dall'ASTM con norma ASTM A 240; designazioni alternative sono:\nQuesto acciaio \u00e8 anche noto in Italia come \"acciaio inox 18-10\", e sotto questo nome costituisce l'inox pi\u00f9 usato in Italia per pentole e servizi di posate; l'espressione \"pentole in diciotto-dieci\" \u00e8 entrata ormai nell'uso quotidiano. Siccome questo materiale \u00e8 non magnetico, le pentole in 18-10 non sono adatte alle piastre a induzione.\nL'AISI 304 \u00e8 stato usato per coniare monete italiane; in questo contesto \u00e8 un membro della classe di leghe denominata Acmonital."}
{"id": "3544322", "revid": "1281965", "url": "https://it.wikipedia.org/wiki?curid=3544322", "title": "Ordine di Hussein ibn' Ali", "text": "L'Ordine di Hussein ibn' Ali \u00e8 il primo ordine cavalleresco del regno di Giordania.\nStoria.\nEsso venne fondato il 22 giugno 1949 dal re Abd Allah I di Giordania con lo scopo di ricompensare con benevolenza i capi di Stato stranieri. La classe di Gran Cordone venne introdotta dal re Hussein il 23 settembre 1967.\nClassi.\nL'Ordine dispone delle seguenti classi di benemerenza:"}
{"id": "3544326", "revid": "144796", "url": "https://it.wikipedia.org/wiki?curid=3544326", "title": "Ordine di Hussein ibn Ali", "text": ""}
{"id": "3544327", "revid": "1632387", "url": "https://it.wikipedia.org/wiki?curid=3544327", "title": "Burzum/Aske", "text": "Burzum/Aske \u00e8 una compilation dei Burzum contenente le tracce dell'album \"Burzum\" pi\u00f9 quelle dell'EP \"Aske\"."}
{"id": "3544329", "revid": "123531045", "url": "https://it.wikipedia.org/wiki?curid=3544329", "title": "AISI 316", "text": "L'AISI 316 (designazione americana) (acciaio 18/8/3, designazione originaria italiana) o X5CrNiMo17-12-2 (designazione europea) - numero DIN 1.4401 (designazione tedesca) \u00e8 una lega di acciaio inox austenitica composta da un tenore di cromo tra il 16% ed il 18%, di nichel tra l'11% e il 14% e di molibdeno tra il 2% ed il 3%.\n\u00c8 nato come modifica dell'acciaio X5CrNi1810 per aggiunta del 2,5% di molibdeno, utile per migliorare la resistenza alla corrosione elettrolitica (pitting) da cloruri, che per il 304 \u00e8 molto scarsa.\n\u00c8 un acciaio inossidabile standard: il suo indice di inossidabilit\u00e0 (numero PREN) \u00e8 infatti compreso in genere tra 25 e 28. \u00c8 adatto all'impiego per edilizia all'esterno, e all'esercizio per un periodo limitato in ambienti interessati da acqua di mare e in alcune applicazioni navali non pesanti.\nNe esiste anche una versione 316L (designazione EN X2CrNiMo17-12-2 numero 1.4404), cio\u00e8 con tenore di carbonio inferiore allo 0,035% (il 316 ammette fino a 0,080%) utile a impedire la precipitazione dei carburi di cromo e quindi la corrosione.\nLa presenza in analisi del Molibdeno rende ottima la resistenza alla corrosione della marca in tutti gli ambienti naturali: acque ed atmosfere rurali, urbane, ed industriali anche in presenza di moderata concentrazione di cloruri e acidi. Il 316/316L trova impiego nel settore alimentare ed agroalimentare ed in numerosi ambienti chimici acidi (acido solforico, acido fosforico, acidi organici) e clorurati, in condizioni per\u00f2 di temperature e concentrazione al di sotto di una certa soglia, oltre la quale subentrano materiali superiori.\nMolto buona \u00e8 la resistenza alla corrosione intergranulare, anche dopo saldatura."}
{"id": "3544330", "revid": "1543377", "url": "https://it.wikipedia.org/wiki?curid=3544330", "title": "Chiesa dei Santi Fabiano e Sebastiano (Lavizzara)", "text": "La chiesa parrocchiale dei Santi Fabiano e Sebastiano, a Prato, frazione comunale di Lavizzara in Canton Ticino, \u00e8 stata consacrata la prima volta 1487 e poi riconsacrata nel 1761 dopo la ricostruzione del 1730.\nDescrizione.\nEsterno.\nL'edificio a navata unica presenta quattro nicchie laterali. Il coro \u00e8 a pianta quadrata. La facciata principale presenta degli affreschi del secolo XIX dei due santi. Il campanile in stile barocco \u00e8 del 1787. La chiesa \u00e8 stata restaurata negli anni 1875 e 1955.\nInterno.\nL'aula \u00e8 sormontata da volte a botte lunettate.\nNel coro abbiamo:\nSulla pareti laterali:\nNelle altre cappelle: \nA sinistra della navata:\nSulla parete destra:"}
{"id": "3544340", "revid": "767487", "url": "https://it.wikipedia.org/wiki?curid=3544340", "title": "Volo RusAir 9305", "text": ""}
{"id": "3544344", "revid": "1543377", "url": "https://it.wikipedia.org/wiki?curid=3544344", "title": "Campionati italiani di ciclismo su strada 2011", "text": "I Campionati italiani di ciclismo su strada 2011 (\"Settimana Tricolore 2011\") si sono svolti in Sicilia dal 18 al 26 giugno 2011."}
{"id": "3544345", "revid": "1543377", "url": "https://it.wikipedia.org/wiki?curid=3544345", "title": "D20 Modern", "text": "d20 Modern \u00e8 un gioco di ruolo sviluppato da Bill Slavicsek, Jeff Grubb, Rich Redman e Charles Ryan. \u00c8 stato pubblicato da Wizards of the Coast nel novembre del 2002, e usa il d20 System. Il gioco fornisce regole e strumenti per ambientare le campagne in vari scenari moderni.\nSistema.\nIl \"d20 Modern\" \u00e8 basato sul \"d20 System\", con le seguenti aggiunte e modifiche:\nPersonaggi.\nIl \"d20 Modern\" offre sei classi: Strong Hero (Eroe Forte), Fast Hero (Eroe Veloce), Tough Hero (Eroe Robusto), Smart Hero (Eroe Intelligente/Acuto), Dedicated Hero (Eroe Esperto) e Charismatic Hero (Eroe Carismatico). Queste classi base corrispondono ai sei punteggi di caratteristica usati nel d20 System. Le classi base sono aperte, flessibili e generiche, al contrario delle pi\u00f9 focalizzate e ristrette di \"Dungeon and Dragons\".\nUn personaggio di \"d20 Modern\" pu\u00f2 successivamente, soddisfacendo certi requisiti, prendere livelli in classi avanzate. Esse sono pi\u00f9 focalizzate e specifiche, come Soldier (Soldato), Field Medic (Medico di Campo) e Techie (Tecnico).\nCi sono anche classi di prestigio; esse hanno requisiti esigenti, che vengono raggiunti tramite almeno una classe avanzata, e sono pi\u00f9 strettamente specializzate nelle loro regole, ma non si trovano nel manuale base.\nInoltre il \"d20 Modern\" include animali dotati di intelligenza come razze del personaggio, ovvero un gruppo di creature antropomorfe con benefici e difetti individuale.\nPunti Azione.\nOgni personaggio guadagna un numero prefissato di punti, chiamati 'Action Points' ('Punti Azione'). Questi punti possono essere spesi durante il gioco per aumentare l'effetto di un singolo lancio di dado o per fare uso di certe abilit\u00e0 ottenute dai personaggi eroici lungo il loro percorso di avanzamento di livello.\nAbilit\u00e0 e Talenti.\nQuando salgono di livello, i personaggi guadagnano punti che sono usati per comprare gradi in varie abilit\u00e0. Queste abilit\u00e0 quantificano in termini di gioco la competenza del personaggio in alcune azioni fuori dal combattimento, come nuotare, negoziare, guidare o usare il computer.\nI talenti sono speciali abilit\u00e0 che un personaggi ottiene. Sono meno facili da descrivere per l'assoluta variet\u00e0 di benefici che concedono al personaggio. Al contrario delle abilit\u00e0, i talenti non hanno \"punti abilit\u00e0\", ma sono invece un singolo \"potenziamento\" ottenibile che garantisce qualche sorta di bonus. Un talento potrebbe permettere a un personaggio di eseguire speciali mosse di combattimento, migliorare l'uso di una o pi\u00f9 abilit\u00e0 o avere qualche altro effetto insolito.\nEquipaggiamento.\nUn personaggio pu\u00f2 comprare o comunque ottenere un qualsiasi oggetto preso dai numerosi inclusi nelle liste del manuale, o quelli che il game master reputa opportuno includere, usando una meccanica basata sul prezzo dell'oggetto. Il d20 Modern usa un sistema molto astratto per lo scambio di beni, inteso a semplificare l'economia moderna senza includere carte di credito, debiti, tassi di cambio, investimenti e le altre innumerevoli fonti di denaro della societ\u00e0 moderna.\nScenari.\nIl \"d20 Modern\" presenta tre campagne di esempio. Questi scenari, al contrario del resto del libro, includono il soprannaturale.\nShadow Chasers (Cacciatori di Ombre).\nIn questo scenario mostri malvagi, di solito provenienti da universi paralleli, vagano liberamente per il mondo. Ciononostante la maggior parte delle persone non vede queste creature, vedendone invece una vaga approssimazione ancora plausibile nelle loro convinzioni riguardo alla realt\u00e0. Per esempio un ogre potrebbe apparire a queste persone come un uomo molto corpulento. I personaggi giocanti sono in qualche modo in grado di vedere attraverso questa illusione e solitamente si prendono la responsabilit\u00e0 di difendere l'umanit\u00e0 dai mostri. Questo scenario \u00e8 apparso originalmente come minigioco in \"Polyhedron\" numero 150.\nAgents of Psi (Agenti di Psi).\nIn questo scenario la magia (almeno nel senso tradizionale del termine) non esiste, ma capacit\u00e0 psichiche dette \"psioniche\" s\u00ec. I personaggi giocanti lavorano in genere per un'agenzia investigativa governativa e/o usano questa forza quasi soprannaturale, ma \u00e8 solo un suggerrimento e non \u00e8 strettamente richiesto dalle regole. Un racconto ambientato in questo scenario \u00e8 stato pubblicato nel sito della WotC.\nUrban Arcana (Arcani Urbani).\nIn questo scenario i draghi dominano nelle sale del potere e i bugbears controllano le strade. \u00c8 un mondo dove i mostri e la magia esistono ma la psiche umana semplicemente non pu\u00f2 comprenderli ignora qualsiasi evento soprannaturale. Alcuni comunque rompono questa barriera e diventano consapevoli del mondo attorno a loro; aiutano quindi Maghi, Accoliti e altri personaggi magici a combattere contro i mostri provenienti da un altro reame. Questo scenario combina aspetti dei due precedenti (\"Shadow Chasers\" e \"Agents of Psi\") e richiede che tutti gli scenari coesistano nella stessa campagna (almeno in \"Urban Arcana\").\nAltri scenari.\nDark\u2022Matter: Shades of Grey.\n\"Dark\u2022Matter: Shades of Grey\" \u00e8 un minigioco \"d20 Modern\" di suspense e cospirazioni pubblicato sul numero 167 di \"Polyhedron Magazine\" (abbinato a \"Dungeon Adventures\" numero 108) e poi in un singolo manuale, \"Dark Matter\", nel settembre 2006. \u00c8 un remake dell'ambientazione omonima per \"Alternity\". Usa concetti dal manuale base e dai supplementi \"Urban Arcana\" e \"d20 Menace Manual\", che sono raccomandati per ottenere il massimo dallo scenario.\nMecha Crusade.\nMecha Crusade era uno scenario per un minigioco basato sul \"d20 System\" pubblicato nel numero 154 di \"Polyhedron Magazine\" (\"Dungeon Adventures\" numero 95).\nLo scenario prende spunto da serie anime basate sui mecha, come \"Mobile Suit Gundam\" o \"Macross\".\nPulp Heroes.\nPulp Heroes nacque come minigioco nel numero 149 di \"Polyhedron Magazine\" (\"Dungeon Adventures\" numero 90). Su \"Polyhedron Magazine\" numero 161 (\"Dungeon Adventures\" numero 102) venne poi pubblicato un aggiornamento del minigioco al d20 Modern.\nLo scenario permette di ambientare il gioco nella famosa Pulp Era della letteratura, piena di antichi dinosauri, gangster assetati di potere, vendicativi vigilanti, fantastici supereroi, malvagi Nazisti, bizzarre invenzioni, mistici psionici, detective incalliti, esperti maestri di arti marziali, curiosi esploratori, inquietanti alieni e vari altri luoghi, persone e cose fantastiche.\nScenari come quelli di \"Miti di Cthulhu\" di H. P. Lovecraft e di \"Il mondo perduto\" di Sir Arthur Conan Doyle, e famosi personaggi come Jules Verne, H. G. Wells, \"Doc Savage\", \"Tarzan\" e \"Indiana Jones\" sono un perfetto esempio di quest'era..\nMolti elementi di \"Pulp Heroes\" sono stati adattati e inclusi successivamente nel supplemento \"d20 Past\".\nThunderball Rally.\nThunderball Rally fu il secondo minigioco di una breve serie di anteprime del \"d20 Modern\" che apparve nei primi numeri della terza e ultima edizione di \"Polyhedron Magazine\", che venne pubblicata nel retro di \"Dungeon Magazine\".\nThunderball Rally, distribuito come anteprima di \"d20 MODERN RPG\" nel numero 152 di \"Polyhedron\", \u00e8 un minigioco basato sul \"d20 System\" centrato sulle corse automobilistiche negli Stati Uniti d'America nel 1976. Il gioco crea un'immaginaria corsa automobilistica che attraversa gli Stati Uniti e usa le regole del \"d20 System\" per la guida dei veicoli. Queste ultime sono anche consigliate per giocare al minigioco Shadow Chasers.\nIn Thunderball Rally, i personaggi giocanti parteciperanno a una delle pi\u00f9 grandi, pi\u00f9 illegali e pi\u00f9 redditizie corse di rally in America. Esempi del genere includono \"The Gumball Rally\", \"Cannonball (film)\" (e il suo successivo remake \"Cannonball Run\"), \"The Blues Brothers\", \"Death Race 2000\" e \"Smokey and the Bandit\", e personaggi iconici come Boss Hogg con la sua Generale Lee. Nel numero 153 di Polyhedron vennero pubblicate le regole per un personaggio orangotango come omaggio al film del 1978 \"Filo da Torcere\"."}
{"id": "3544353", "revid": "228587", "url": "https://it.wikipedia.org/wiki?curid=3544353", "title": "San Vigilio (disambigua)", "text": ""}
{"id": "3544365", "revid": "110157", "url": "https://it.wikipedia.org/wiki?curid=3544365", "title": "Ykk\u00f6nen 2010", "text": "La Ykk\u00f6nen 2010 fu la sedicesima edizione della seconda serie del campionato finlandese di calcio come Ykk\u00f6nen. Il campionato, con il formato a girone unico e composto da quattordici squadre, venne vinto dal RoPS, che venne promosso in Veikkausliiga.\nStagione.\nNovit\u00e0.\nDalla Ykk\u00f6nen 2009 venne promosso in Veikkausliiga l'Oulu, mentre vennero retrocessi in Kakkonen il TP-47, l'Atlantis e il Kiisto. Dalla Veikkausliiga 2009 venne retrocesso il RoPS, mentre dal Kakkonen vennero promossi l'MP, l'Espoo e l'OPS-jp.\nFormula.\nLe quattordici squadre si affrontavano due volte nel corso del campionato, per un totale di 26 giornate. La prima classificata veniva promossa direttamente in Veikkausliiga, mentre la seconda classificata affrontava la tredicesima classificata in Veikkausliiga in uno spareggio promozione/retrocessione. Le ultime tre classificate venivano retrocesse direttamente in Kakkonen.\nClassifica finale.\nLegenda:\nNote:"}
{"id": "3544377", "revid": "123992402", "url": "https://it.wikipedia.org/wiki?curid=3544377", "title": "Gran Premio d'Europa 2011", "text": "Il Gran Premio d'Europa 2011 si \u00e8 corso domenica 26 giugno 2011 sul Circuito urbano di Valencia ed \u00e8 stata l'ottava prova della stagione del Campionato mondiale di Formula 1. La gara \u00e8 stata vinta dal tedesco Sebastian Vettel su Red Bull Racing-Renault, al suo sedicesimo successo nel mondiale. Vettel ha preceduto sul traguardo lo spagnolo Fernando Alonso su Ferrari ed il suo compagno di squadra, l'australiano Mark Webber.\nVigilia.\nSviluppi futuri.\nLa \"F1 Commission\", a seguito di una riunione tenuta presso l'aeroporto di Heatrow il 22 giugno propone di posticipare al l'introduzione dei nuovi motori turbo, al posto degli aspirati da attualmente in funzione. I nuovi motori dovrebbero avere sei cilindri, contro i quattro inizialmente previsti. Tre dei quattro fornitori di propulsori presenti in Formula 1, ovvero la Ferrari, la Mercedes e la Cosworth, si erano opposti, nelle settimana precedenti, all'introduzione gi\u00e0 dal del nuovo tipo di motore, mentre la Renault aveva minacciato di abbandonare la F1 qualora il motore turbo non fosse stato reintrodotto.\nLa proposta dovr\u00e0 essere ratificata dal Consiglio Mondiale della FIA.\nAspetti tecnici.\nLa Pirelli, fornitore unico degli pneumatici, porta per questa gara coperture di tipo \"morbido\" e \"medio\".\nInizialmente la casa italiana aveva deciso di fornire gomme \"morbide\" e \"supermorbide\", come sui circuiti cittadini di Monaco e Montr\u00e9al. La pista spagnola presenta per\u00f2 delle caratteristiche molto differenti da questi due circuiti a causa della presenza di curve veloci e tratti di piena accelerazione. Ci\u00f2 sollecita enormemente gli pneumatici, tanto che la Pirelli passa a una tipologia di coperture pi\u00f9 dure. Per le gomme \"medie\" \u00e8 l'esordio nel mondiale.\nLa FIA vieta la possibilit\u00e0 di modificare la mappatura del motore tra le qualifiche e la gara. In tal modo il settaggio della mappatura utilizzata in qualifica dovr\u00e0 ora essere usata alla partenza, e la prima opportunit\u00e0 di modificare le mappature sar\u00e0 il primo \"pitstop\".\nCome nel Gran Premio del Canada sono due le zone nelle quali i piloti possono attivare il DRS in gara. Il punto nel quale verr\u00e0 calcolato il distacco tra le vetture viene fissato poco prima della \"curva 8\", mentre le due zone dove i piloti potranno sfruttare l'ala mobile sono localizzate tra la \"curva 10\" e la \"curva 12\", e successivamente tra la \"curva 14\" e la \"curva 17\".\nVengono migliorate le barriere di protezione delle curve 12 e 17, dove, nella stagione precedente, Mark Webber e il pilota della GP2 Series Josef Kr\u00e1l ebbero dei brutti incidenti.\nAspetti sportivi.\nIl 23 novembre 2010, il quotidiano spagnolo \"El Peri\u00f3dico\" aveva annunciato che la citt\u00e0 di Valencia, non era pi\u00f9 disposta a pagare le spese annuali per l'organizzazione del gran premio. Il contratto con la FOM prevede che il gran premio sia assicurato fino al 2014, ma Francisco Camps, il presidente della Comunit\u00e0 Valenzana, aveva sottolineato come le spese annuali per il gran premio ammontassero a , mentre gli incassi fossero pari solo a 10 milioni, e di come gli spettatori fossero passati dai 112\u00a0000 del 2008 ai 75\u00a0000 nel 2010.\nLe possibilit\u00e0 di chiudere anzitempo il contratto vennero per\u00f2 escluse da Bernie Ecclestone; Valencia avrebbe potuto liberarsi del gran premio solo proponendo un'alternativa, tanto che vennero intavolate delle discussioni sia con il Circuito di Portim\u00e3o, in Portogallo, che col Circuito d'Alca\u00f1iz in Aragona.\nPochi giorni dopo le dichiarazioni di Francisco Camps, Paula S\u00e1nchez de Le\u00f3n, portavoce del governo valenciano, afferm\u00f2 che non vi fossero in vista delle modifiche in merito alla tenuta della gara e di come il contratto sarebbe stato rispettato almeno fino alla scadenza naturale.\nLa presenza del gran premio a Valencia \u00e8 stata successivamente messa in dubbio dallo stesso Bernie Ecclestone, sia per la poca spettacolarit\u00e0 del tracciato che per la presenza in Spagna di un altro gran premio. Ecclestone ha spesso affermato che lo stesso Paese non pu\u00f2 ospitare due gran premi nella stessa stagione.\nJorge Mart\u00ednez Aspar, organizzatore del gran premio a Valencia, ha affermato di essere fiducioso sul mantenimento della gara: \u00c8 appoggiato in questo dal presidente della Federazione Automobilistica Spagnola, Carlos Gracia, che ha assicurato sulla permanenza di due gare nel suo Paese: \nLa FIA nomina l'ex pilota tedesco Heinz-Harald Frentzen commissario aggiunto per il gran premio. Aveva gi\u00e0 svolto questa funzione durante l'edizione del 2010.\nLa Renault ha nominato John Wickman nuovo direttore sportivo; l'inglese ha gi\u00e0 avuto esperienze in F1 quale proprietario del team Spirit negli anni ottanta.\nSergio P\u00e9rez torna alla guida della Sauber-Ferrari dopo che nel gran premio precedente era stato sostituito da Pedro de la Rosa a causa di alcuni problemi fisici, dovuti all'incidente patito nelle qualifiche del Gran Premio di Monaco. Nella prima sessione di prove del venerd\u00ec Nico H\u00fclkenberg ha preso il posto di Paul di Resta alla Force India-Mercedes, Daniel Ricciardo quello di S\u00e9bastien Buemi alla STR-Ferrari e Karun Chandhok quello di Jarno Trulli alla Lotus-Renault.\nProve.\nResoconto.\nNella prima sessione Mark Webber della RBR-Renault fa segnare il miglior tempo davanti a Vitaly Petrov e Fernando Alonso. Nico H\u00fclkenberg compie solo sei giri prima di andare a sbattere contro il muro, mentre Karun Chandhok, per problemi al cambio, compie due sole tornate, senza fare segnare tempi validi.\nNella seconda sessione del venerd\u00ec il miglior tempo \u00e8 fatto segnare da Fernando Alonso, davanti a Lewis Hamilton e Sebastian Vettel. Il tedesco aveva fatto segnare il miglior tempo con le gomme \"medie\", davanti a Webber e Alonso, che avevano fatto segnare tempi molto vicini.\nCon le gomme \"morbide\" il primo a far segnare un tempo \u00e8 Nick Heidfeld, ben un secondo e mezzo in meno rispetto al miglior tempo fatto segnare con le gomme \"medie\". Successivamente il tempo \u00e8 stato migliorato da Webber, poi da Vettel, Hamilton e infine da Alonso. Jaime Alguersuari \u00e8 stato costretto a rinunciare alla sessione per un problema al propulsore della sua monoposto. Paul di Resta ha potuto girare solo negli ultimi 10 minuti della sessione, in quanto la vettura necessitava di riparazioni per l'incidente della mattina con H\u00fclkenberg alla guida.\nNella sessione del sabato il miglior tempo \u00e8 fatto da Sebastian Vettel davanti alle due Ferrari. Le due monoposto italiane avevano fatto segnare i migliori tempi nella prima fase della sessione. Successivamente il loro tempi sono stati battuti da Vettel prima, e da Nico Rosberg, con gomme \"morbide\". Dopo aver montato le coperture pi\u00f9 morbide le due Ferrari si sono riposizionate in seconda e terza piazza, dietro a Vettel.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima fase il miglior tempo \u00e8 fatto segnare da Felipe Massa che negli ultimi secondi monta gomme morbide per non rischiare l'eliminazione. Oltre ai soliti 6 piloti di Lotus-Renault, Virgin-Cosworth e HRT-Cosworth viene eliminato Jaime Alguersuari della STR-Ferrari.\nIn Q2, quando mancano circa otto minuti al termine, Pastor Maldonado della Williams-Cosworth ha dei problemi al cambio. Per rimuovere la vettura ferma sulla pista \u00e8 necessario l'intervento degli steward; viene cos\u00ec esposta la bandiera rossa. Il miglior tempo \u00e8 fatto segnare da Sebastian Vettel su RBR-Renault. Vengono eliminate le due Williams, le due Sauber-Ferrari, S\u00e9bastien Buemi, Paul di Resta e Vitalij Petrov. Ben cinque piloti tedeschi passano alla Q3.\nNell'ultima fase Fernando Alonso fa segnare il miglior tempo all'inizio, battuto poi da Lewis Hamilton e da Sebastian Vettel. Mark Webber, col secondo tentativo, riesce a inserirsi al secondo posto, mentre gli altri piloti di testa non migliorano i loro tempi. Per Vettel \u00e8 la \"pole\" numero 22, la settima su otto gare nell'anno. Nick Heidfeld e Adrian Sutil non effettuano nemmeno un giro nella Q3 per preservare un treno di gomme in pi\u00f9 per la gara.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAlla partenza Sebastian Vettel mantiene la testa, subito dietro Felipe Massa passa sia Lewis Hamilton che Fernando Alonso. Alla prima frenata Mark Webber resta all'interno bloccando Massa che viene sfilato sulla sinistra da Alonso che cos\u00ec passa anche Hamilton. Nei primi giri l'unico sorpasso nelle zone di testa \u00e8 quello di Jenson Button che coglie il sesto posto passando Nico Rosberg alla prima curva del sesto giro.\nTra il 12\u00ba e 14\u00ba giro vi \u00e8 il primo giro di \"pit stop\" per i battistrada. Hamilton al giro 13 passa Michael Schumacher; il tedesco al giro seguente danneggia l'ala anteriore per un contatto con Petrov. Guida sempre Vettel, davanti a Webber, Alonso, Hamilton, che grazie all\u2019undercut ha sopravanzato Massa, lo stesso brasiliano e Button.\nAl 20\u00ba giro, dopo avergli messo grande pressione per alcuni giri, Fernando Alonso passa Mark Webber sul lungo rettilineo del circuito spagnolo, usufruendo del DRS. Lo spagnolo mantiene la posizione fino al secondo \"pit stop\". Webber anticipa di un giro Alonso e, quando il ferrarista esce dai box, \u00e8 dietro all'australiano della RBR. Problemi al cambio gomme per Massa a causa di un dado che non si avvita bene costringono il pilota brasiliano ad una sosta pi\u00f9 lunga di circa sei secondi e che lo costringe alla quinta posizione, distanziato di oltre dieci secondi da Hamilton.\nComanda sempre Vettel, davanti al compagno di scuderia Webber, Alonso, Hamilton, Massa e Jenson Button che sconta dei problemi al KERS. I primi tre restano racchiusi in 4\u201d fino al quarantesimo giro, prima che Vettel inizi ad allungare un po\u2019. Al giro 42 Webber e a Hamilton iniziano l\u2019ultima tornata di stop, montando la mescola pi\u00f9 dura. Al 45\u00ba giro viene la volta di Alonso, che riesce a tornare davanti a Webber grazie al ritmo poco brillante dell\u2019australiano con le dure. \nSebastian Vettel vince cos\u00ec per la sedicesima volta in carriera, come Stirling Moss, e si porta in vantaggio di 75 punti sui pi\u00f9 diretti inseguitori, Jenson Button e Mark Webber. Tutte e 24 le vetture raggiungono il traguardo stabilendo un nuovo primato per un gran premio valido per il mondiale di Formula 1. Il record precedente, di 23 vetture, apparteneva al Gran premio di Cina dello scorso 17 aprile. Era dal Gran Premio d'Italia 2005 che tutte le vetture tagliavano il traguardo senza ritiri e curiosamente in entrambe le occasioni si \u00e8 classificato ultimo l'indiano Karthikeyan che con questo 24\u00ba posto stabilisce il record di peggiore posizione mai raggiunta al traguardo per un pilota.\nRisultati.\nI risultati del gran premio sono i seguenti:"}
{"id": "3544386", "revid": "599013", "url": "https://it.wikipedia.org/wiki?curid=3544386", "title": "Dan Harding", "text": "Caratteristiche tecniche.\nNasce come terzino sinistro, ma nel corso della carriera \u00e8 stato impiegato anche a centrocampo e sulla corsia opposta."}
{"id": "3544388", "revid": "101411", "url": "https://it.wikipedia.org/wiki?curid=3544388", "title": "Il Teatro Degli Orrori", "text": ""}
{"id": "3544391", "revid": "1543377", "url": "https://it.wikipedia.org/wiki?curid=3544391", "title": "Climatiiformes", "text": "I Climatiiformes (Berg, 1940) sono un ordine di pesci estinti della classe degli Acantodi.\nTassonomia.\nL'ordine, che alcuni studiosi ritengono polifiletico, si divide in due sottordini e varie famiglie:\nOrdine Climatiiformes\nLa specie pi\u00f9 rappresentativa dell'ordine \u00e8 \"Climatius\", dal quale peraltro esso prende il nome (Climatiiformes = \"dalla forma simile a \"Climatius\"\").\nDescrizione.\nGli appartenenti a quest'ordine vissero in un periodo compreso fra il tardo Siluriano e l'inizio del Carbonifero (390-350 milioni di anni fa): essi sono accomunati da una piccola taglia (dimensioni comprese fra i 4 e i 10 centimetri), un corpo allungato ma munito di una testa grossa e tondeggiante, la presenza di spine appuntite disposte in file lungo il corpo ed un'armatura ossea nella porzione posteriore del cranio."}
{"id": "3544393", "revid": "287204", "url": "https://it.wikipedia.org/wiki?curid=3544393", "title": "Ya'qub ibn al-Layth al-Saffar", "text": "D'origine modesta, tanto che alla sua professione di calderaio nell'est dell'Iran sembra riferirsi il suo \"laqab\" di \"\u1e62aff\u0101r\" (: \"ramaio, ottonaio\").\nOscuri anche i suoi primi anni di attivit\u00e0 da adulto, tanto che si pensa sia stato uno dei componenti delle bande di kharigiti che angariavano le popolazioni iraniche del S\u012bst\u0101n (S\u012bgist\u0101n per gli Arabi), la cui pi\u00f9 rilevante rivolta era da loro stata condotta sotto la guida di \u1e24amza b. \u0100dharak (m. 828). \nSembra che l'esperienza fatta nell'uso delle armi e nella conduzione di uomini lo abbia poi convinto a organizzare una propria formazione armata in grado di offrire i suoi servizi di protezione ai cittadini e ai contadini nei confronti delle bande di cui egli stesso sembra avesse fatto parte.\nDivenne una sorta di \"signore della guerra\" e assunse il controllo del S\u012bst\u0101n, all'incrocio delle attuali frontiere del Pakistan, dell'Afghanistan e dell'Iran, da cui mosse poi per conquistare la maggior parte dell'Iran, minacciando le regioni a est e a ovest.\nNell'871, passando per Balkh, raggiunse B\u0101miy\u0101n, che saccheggi\u00f2, dando fuoco ai tempi buddisti e asportandone le statue per umiliare i seguaci di quella religione, ancora abbastanza numerosi nella regione. Marci\u00f2 poi su Kabul, da dove espulse gli Hindu-Shahi, che controllavano le attuali province afghane di Kapissa, Kabul, Laghm\u0101n e, senza dubbio, di Nangarh\u0101r e dell'antica Aracosia (Kandahar).\nAlla sua morte nell'879, Ya\u02bfq\u016bb b. al-Layth s'era impadronito del Khorasan, mettendo in tal modo fine alla dinastia regionale dei Tahiridi, conquistando inoltre qualche parte dell'India settentrionale e dell'ovest iranico, puntando anche verso Baghdad, costringendo l'\"uomo forte\" al-Muwaffaq - fratello del califfo abbaside al-Mu\u02bftamid - a mobilitare le truppe califfali, distogliendole dal fronte del Sawad iracheno, dove era in corso la pericolosa e tutt'altro che effimera rivolta servile dei Zanj. \nSuo fratello \u02bfAmr b. al-Layth gli succedette ma l'impero saffaride non dur\u00f2 troppo a lungo, visto che alcuni principati riuscirono a recuperare la loro autonomia, prima di essere nuovamente assoggettati al nascente impero dei Ghaznavidi."}
{"id": "3544397", "revid": "767487", "url": "https://it.wikipedia.org/wiki?curid=3544397", "title": "Gazzetta di Milano (1816-1875)", "text": "La Gazzetta di Milano era un quotidiano stampato a Milano dal 1816 al 1875. Ebbe anche i titoli di Gazzetta privilegiata di Milano e Gazzetta ufficiale di Milano.\nStoria.\nNel 1815 nasce il Regno Lombardo-Veneto. Il Regno \u00e8 un dominio dell'Impero austriaco. Gli austriaci chiudono il \"Giornale di Milano\", il quotidiano ufficiale pubblicato durante la dominazione francese della Lombardia.\nAl suo posto nasce la \"Gazzetta di Milano\". Sostituisce il precedente sia come unico giornale che riporta le informazioni ufficiali, sia come il solo che ha accesso alle fonti governative. La direzione viene inizialmente affidata all'abate Vincenzo Butti. Nel 1817 l'appalto governativo della \"Gazzetta\" \u00e8 affidato alla direzione di Francesco Pezzi. Il giornale usciva nel pomeriggio.\nDal 1\u00ba gennaio 1830 il quotidiano esce con il nome di \"Gazzetta privilegiata di Milano\". Nel 1848, dopo le Cinque giornate, ritorna alla denominazione originale \"Gazzetta di Milano\". Nel periodo 1848-1859 fu il quotidiano di maggior diffusione in Lombardia.\nIl 4 giugno 1859, giorno della battaglia di Magenta, il giornale cessa le pubblicazioni. Appena due giorni dopo esce la nuova \"Gazzetta di Milano\". Il regime politico \u00e8 cambiato: la Lombardia \u00e8 stata annessa al Regno di Sardegna. Lo stato sabaudo ha gi\u00e0 una gazzetta ufficiale, la \"Gazzetta piemontese\". La \"Gazzetta di Milano\" perde quindi ogni appoggio pubblico.\nIl nuovo quotidiano viene finanziato da quattro privati: Vittorio Pezzini, Antonio Caccianiga, Raffaele Sonzogno e Giuseppe Rovani. Riccardo Sonzogno \u00e8 il direttore \"de facto\" della Gazzetta fino al 1870. Sonzogno pubblica una coraggiosa inchiesta sulle corruttele per la costruzione della Galleria Vittorio Emanuele e il rifacimento di Piazza del Duomo.\nNel 1874 lo storico quotidiano, in perdita, viene rilevato da Edoardo Sonzogno, gi\u00e0 proprietario del concorrente \"Il Secolo\". L'anno successivo l'editore decide la fusione delle due testate per incorporazione.\nBibliografia.\nClaudio Chiancone, \"Francesco Pezzi veneziano. Gli esordi di un giornalista nella Milano napoleonica\", Societ\u00e0 e Storia, Franco Angeli Ed., 110/2005."}
{"id": "3544398", "revid": "1851848", "url": "https://it.wikipedia.org/wiki?curid=3544398", "title": "Nikolaj D\u017eurmongaliev", "text": "Sarebbe uno dei peggiori killer dell'ex area sovietica insieme ad Andrej Chikatilo e Gennadij Michasevi\u010d. Avrebbe commesso circa 47 o 50 omicidi a sfondo cannibalistico.\nMetal Fang.\nLe origini.\nNikolaj Dzhurmongaliev (in cirillico: \u041d\u0438\u043a\u043e\u043b\u0430\u0439 \u0414\u0436\u0443\u043c\u0430\u0433\u0430\u043b\u0438\u0435\u0432 o \u0416\u04b1\u043c\u0430\u0493\u0430\u043b\u0438\u0435\u0432), nacque come \u201cD\u017ehumagaliev\u201d nel 1952 nella zona di Alma-Ata, in Kazakistan; fino al 1989, anno della caduta del Muro di Berlino, lo stato kazako apparteneva all'URSS e non era uno stato a s\u00e9.Il padre era kazako e la madre era russa; non si conosce nulla della sua infanzia.Nel corso degli anni perse alcuni denti dell'arcata anteriore e se ne fece impiantare alcuni finti in metallo bianco: da qui gli deriva il soprannome \u201c\"Metal Fang\"\u201d. Prest\u00f2 il servizio militare e viaggi\u00f2 in Europa e nelle zone del Circolo Polare Artico; torn\u00f2 infine nel paese natale.Era conosciuto come una persona educata, solitaria, con una calma insolita e un'aria di quiete; aveva una buona parlantina e curava molto il suo aspetto esteriore ed il suo vestiario. In poche parole, era un gentiluomo. Ma, se veniva provocato, era in grado di sferrare colpi con molta violenza. Sottolineava la sua superiorit\u00e0 agli altri facendosi chiamare come \"un discendente del Gengis Khan\".Faceva molte passeggiate in un parco vicino alla riva di un fiume ed entrava in relazione con molte donne che incontrava.\nOmicidi.\nComp\u00ec il suo primo omicidio nel 1970: smembr\u00f2 una vittima e ne butt\u00f2 i pezzi in un barile; l'anno dopo comp\u00ec il secondo: la vittima stava tornando a casa dopo le preghiere serali e venne trovata morta con dei grossi tagli sul corpo. Venne arrestato e trascorse almeno un anno in cella; la polizia era al corrente solo del secondo omicidio. L'esame di un istituto psichiatrico lo descrisse come uno schizofrenico ed un folle.Dopo la scarcerazione inizi\u00f2 a lavorare come operaio in un sito vicino ad Alma-Ata.Tutti gli altri partirono dal 1980 e terminarono al suo arresto avvenuto un anno dopo, nel 1981: era il periodo della Guerra Fredda e dei Giochi Olimpici di Mosca. La zona colpita fu la Repubblica del Kirghizistan. Le sue vittime erano donne che venivano avvicinate in un parco locale quando faceva buio; l\u00ec le stuprava e le uccideva con un'ascia o un coltello che portava sempre con s\u00e9; erano scelte in base a quanto fossero attraenti secondo lui. Il cadavere veniva poi macellato e alcune sue parti le metteva in un sacco per portarsele a casa; ci cucinava dei piatti etnici che mangiava oppure offriva agli amici durante alcune cene che organizzava con un'alta frequenza; spesso avvenivano poco tempo dopo l'omicidio. Pare che il fatto di vedere delle persone ignare che mangiavano la carne umana lo eccitasse sessualmente.Avrebbe ucciso perch\u00e9 detestava fin da piccolo le donne e le prostitute; pensava che fossero \u201c\"la radice di ogni male e cosa sbagliata presente nel mondo\"\u201d; in particolare detestava quelle europee, che conobbe nel periodo in cui fece il militare: gli sembravano \u201c\"troppo libere e sciolte a differenza di quelle del suo paese e molto diverse dai suoi ideali\"\u201d. Non si conosce il movente del suo cannibalismo.\nAlcuni documenti ufficiali descrissero in modo abbastanza preciso un suo delitto: in quest'occasione, si nascose dietro a delle rocce in attesa che qualcuno gli passasse vicino; trovata la vittima ideale, salt\u00f2 fuori e la uccise con una coltellata sul collo. Dopo che ne bevve il sangue la port\u00f2 in una discarica e, lontano da occhi indiscreti, ebbe un rapporto sessuale con il cadavere. Quando fin\u00ec, lo smembr\u00f2 in vari pezzi; una parte la seppell\u00ec; l'altra parte la port\u00f2 con s\u00e9 per cucinarla.\nL'arresto.\nNel 1981 due ubriachi, che il killer invit\u00f2 in casa con la promessa di dargli da mangiare \u201cuno spuntino\u201d, si recarono in cucina e trovarono nel frigorifero la testa decapitata di una donna ed il suo intestino. Scapparono dalla casa in stato di confusione ed allertarono subito la polizia, che lo arrest\u00f2 il giorno successivo. Durante l'arresto, aggred\u00ec il colonnello Yuri Dubyagin \u201c\"con le tecniche delle arti marziali\"\u201d visti i suoi trascorsi militari . Gli abitanti del villaggio rimasero sconvolti quando seppero che con loro era vissuto un cannibale; molti si infuriarono perch\u00e9 non riuscivano ad accettare il fatto.\nVenne collegato a 100 omicidi e divenne fortemente sospettato di almeno 47 o 50 di questi; lui stesso ammise di avere compiuto degli omicidi e atti di cannibalismo. Disse anche che \u201c\"da due donne si potrebbe ottenere abbastanza carne delicata per sopravvivere una settimana\"\u201d.Una seconda perizia psichiatrica lo descrisse come una persona diventata irresponsabile a causa della sua insanit\u00e0 mentale, che gli fu gi\u00e0 accreditata anni prima.Al processo gli vennero accertati 7 dei 47 omicidi di primo grado e fu confinato in un istituto mentale a Tashkent; il giudice aveva stabilito che aveva bisogno di cure mediche obbligatorie in quanto malato di mente. Il killer prov\u00f2 a suicidarsi due volte perch\u00e9 non sopportava il fatto di essere confinato in quel luogo.\nL'evasione.\nDopo alcuni anni, una visita medica conferm\u00f2 che il suo stato mentale stava migliorando costantemente; non era pi\u00f9 un pericolo per la societ\u00e0: lo si poteva trasferire in un altro istituto; non essendo pi\u00f9 un pericolo, non gli sarebbe stata affiancata una scorta.\nNel 1989, proprio durante il trasferimento, scapp\u00f2 dalla custodia, composta unicamente da un infermiere. Le autorit\u00e0 russe, forse per non diffondere il panico, continuarono a negare che il killer fosse evaso. Nel frattempo vag\u00f2 per le montagne; pare si fosse spacciato per uno straniero, un cinese.Nell'agosto 1991 venne nuovamente arrestato a seguito della segnalazione di una donna mentre si trovava a Fergana, in Uzbekistan; la polizia di Mosca stava cercando gi\u00e0 da tempo un \u201cfantomatico cinese\u201d."}
{"id": "3544402", "revid": "253269", "url": "https://it.wikipedia.org/wiki?curid=3544402", "title": "Frank Gorshin", "text": "Biografia.\nI primi anni.\nCattolico di origine slovena, Gorshin nacque a Pittsburgh, Pennsylvania, figlio di Frank Gorshin Sr, dipendente delle ferrovie, e della moglie Frances. All'et\u00e0 di 15 anni intraprese un lavoro part-time come uscere di cinema al Sheridan Square Theatre, dove ebbe modo di studiare la recitazione delle grandi star dello schermo. Gorshin frequentava ancora le scuole superiori quando riusc\u00ec ad ottenere il primo impiego pagato che gli assicur\u00f2 anche la vittoria, nel 1951, di un concorso per talenti a Pittsburgh, che gli procur\u00f2 l'ingaggio per una settimana al night club di Jackie Heller a New York, il Carousel. All'inizio di questo nuovo impiego il giovane Gorshin era gi\u00e0 titubante in quanto i genitori erano rimasti soli dalla sera prima, quando un'auto aveva investito e ucciso il figlio minore, di appena 15 anni, ma alla fine venne convinto ad accettare l'incarico e partire alla volta della \"Grande Mela\".\nDopo il diploma alla Peabody High School, Gorshin frequent\u00f2 il Carnegie Tech School of Drama (oggi Carnegie Mellon University) di Pittsburgh. Quando non studiava, lavorava nei nightclub. Nel 1953 Gorshin venne arruolato nell'esercito americano e venne stanziato in Germania dove prest\u00f2 servizio anche per breve tempo nei servizi speciali. Sotto le armi, Gorshin conobbe Maurice Bergman, che in seguit\u00f2 lo presenter\u00e0 ad un agente di Hollywood, Paul Kohner. L'intero carteggio del servizio militare di Frank Gorshin verr\u00e0 distrutto nell'incendio del National Personnel Records Center del 1973.\nLa carriera.\nQuando Gorshin lasci\u00f2 l'esercito, torn\u00f2 agli spettacoli in pubblico e dal 1956 inizi\u00f2 a recitare per numerosi film, quali \"Giovani delinquenti\" (1956), \"Dragstrip Girl\" (1957) e \"Invasori dall'altro mondo\" (1957). Il suo primo ruolo da protagonista lo ebbe per\u00f2 in \"I diavoli del Pacifico\" (1956). Apparve anche in televisione, oltre ad essere ospite per dodici volte all\"'The Ed Sullivan Show\" (apparendo per la prima volta con i Beatles e con Davy Jones nel 1964). L'8 aprile 1957, Gorshin spos\u00f2 Christina Randazzo, da cui ebbe un figlio, Mitchell.\nNel 1957, mentre era alla guida della sua auto per tornare a Los Angeles da Pittsburgh, in un viaggio di 39 ore, ebbe un terribile incidente causato da un colpo di sonno. Nello schianto, riport\u00f2 una frattura del cranio e trascorse quattro giorni in coma; un giornale di Los Angeles annunci\u00f2 prematuramente la sua morte senza che questa fosse poi veramente avvenuta. Il suo viaggio era dettato dall'esigenza di girare il film \"Mare caldo\" (1958), in un ruolo di coprotagonista che and\u00f2 poi a Don Rickles.\nRimessosi dall'incidente, nel 1960 Gorshin venne scritturato per le commedie \"Susanna agenzia squillo\" e \"La spiaggia del desiderio\". Ottenne una nomination per un Emmy (come miglior attore non protagonista in una serie commedia) per il suo ruolo dell'Enigmista nella serie tv \"Batman\", che lo consacr\u00f2 al grande pubblico. Nel 1968 recit\u00f2 nella commedia di Otto Preminger \"Skidoo\", mentre l'anno successivo ebbe un ruolo memorabile in \"Star Trek\", nell'episodio \"Sia questa l'ultima battaglia\" (1969).\nApparve anche nei musical \"Jimmy\" (1970) e \"Guys and Dolls\" (1971). Nel 2002, interpret\u00f2 l'attore e commediografo George Burns nello show \"Say Goodnight, Gracie\".\nGorshin fece altre apparizioni televisive in \"Grave Danger\", episodio della serie TV \"CSI - Scena del crimine\" diretto da Quentin Tarantino e che usc\u00ec due giorni dopo la sua morte.\nL'ultimo spettacolo di Gorshin si tenne a Memphis (Tennessee) nello show \"Say Goodnight, Gracie\". Finito lo spettacolo si rec\u00f2 in aereo a Los Angeles ma al momento stesso dell'atterraggio venne raggiunto dall'ambulanza che lo port\u00f2 all'ospedale dove mor\u00ec il 17 maggio 2005, all'et\u00e0 di 72 anni, per un cancro alla gola aggravato da enfisema polmonare e polmonite.\n\u00c8 stato sepolto nel cimitero cattolico di Pittsburgh, il Calvary Cemetery, nella sessione Hazelwood.\nDoppiatori italiani.\nDa doppiatore \u00e8 sostituito da:"}
{"id": "3544408", "revid": "916580", "url": "https://it.wikipedia.org/wiki?curid=3544408", "title": "Luciano Albertini (attore)", "text": "Biografia.\nCulturista, dopo aver prestato servizio alla Regia Marina, si trasfer\u00ec prima in Francia e poi in Germania, dove nel 1905 divenne acrobata al Circo Busch di Berlino, guadagnando fama e notoriet\u00e0 in molti paesi. In seguito form\u00f2 una propria troupe che divenne famosa in tutta Europa.\nNel 1913 fu assunto dalla \"Pasquali Film\" di Torino, e debutt\u00f2 con il film \"Spartaco\". Qualche anno pi\u00f9 tardi fu scritturato dall'\"Ambrosio\", dove inizi\u00f2 nel 1917 con \"La spirale della morte\", il cui titolo fu tratto da una delle sue mosse acrobatiche all'epoca della sua attivit\u00e0 circense.\nChiamato alle armi nel corso della prima guerra mondiale, riprese l'attivit\u00e0 cinematografica nel 1918, e tornato alla Pasquali, ripart\u00ec con \"Sansone contro i Filistei\", primo film della serie Sansone, forzuto personaggio che Albertini interpret\u00f2 successivamente in altre pellicole fino al 1920, che gli diedero notevole popolarit\u00e0. Accanto a lui, come membri della \"famiglia Sansonia\", c'erano la moglie \"Sansonette\" (Linda Albertini) e due piccoli acrobati e attori bambini, Arnold e Aldo Mezzanotte, nella parte dei loro \"figli\".\nNel 1919 diede vita all'\"Albertini Film\", casa di produzione cinematografica le cui attivit\u00e0 ebbero breve durata, e che tra l'altro produsse quello che da molti \u00e8 ritenuto il primo film horror italiano, \"Il mostro di Frankenstein\" (1921), interpretato dallo stesso attore romagnolo. Successivamente emigr\u00f2 in Germania, dove svolse un'intensa e importante attivit\u00e0 cinematografica, sia come produttore (a Berlino cre\u00f2 l'\"Albertini-Film GmbH\") che come interprete, fino al 1932.\nNel 1924 gir\u00f2 anche un film negli Stati Uniti, dal titolo \"The Iron Man\" diretto da Jay Marchant e prodotto dalla \"Universal\", ma il successo oltreoceano fu molto modesto.\nLa sua carriera si concluse agli inizi degli anni trenta, e ci\u00f2 fu dovuto principalmente a problemi di salute generati da una dipsomania. Afflitto da problemi economici e psichici, Albertini torn\u00f2 in Italia, e trascorse i suoi ultimi anni di vita ricoverato in un ospedale psichiatrico di Budrio, nel Bolognese, dove mor\u00ec nel 1945. "}
{"id": "3544410", "revid": "2130303", "url": "https://it.wikipedia.org/wiki?curid=3544410", "title": "Chiesa di Santa Maria Assunta (Maggia)", "text": "La chiesa parrocchiale di Santa Maria Assunta \u00e8 un edificio religioso che si trova a Giumaglio, frazione di Maggia in Canton Ticino.\nStoria.\nLa struttura viene citata per la prima volta in documenti storici risalenti al 1407, anche se all'epoca era dedicata alla Beata Vergine delle Grazie e a San Maurizio. L'attuale dedica risale al 1703. Nel XVII secolo venne trasformata in stile barocco. Nel 1876 venne prolungata la navata e ricostruita la facciata.\nDescrizione.\nLa chiesa ha una pianta adm unica navata sovrastata da una volta a schifo e da una volta a crociera."}
{"id": "3544421", "revid": "176990", "url": "https://it.wikipedia.org/wiki?curid=3544421", "title": "Agios Georgios (Macedonia Centrale)", "text": "Agios Georgios () \u00e8 un ex comune della Grecia nella periferia della Macedonia Centrale di 5.466 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Volvi."}
{"id": "3544422", "revid": "530184", "url": "https://it.wikipedia.org/wiki?curid=3544422", "title": "Scrubs Interns", "text": ""}
{"id": "3544424", "revid": "176990", "url": "https://it.wikipedia.org/wiki?curid=3544424", "title": "Agios Pavlos", "text": "Agios Pavlos () \u00e8 un ex comune della Grecia nella periferia della Macedonia Centrale di 7.978 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Neapoli-Sykies."}
{"id": "3544428", "revid": "521302", "url": "https://it.wikipedia.org/wiki?curid=3544428", "title": "Villas Boas", "text": ""}
{"id": "3544430", "revid": "767487", "url": "https://it.wikipedia.org/wiki?curid=3544430", "title": "Ampelokipoi", "text": "Ampelokipoi () \u00e8 un ex comune della Grecia nella periferia della Macedonia Centrale di 40.959 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Ampelokipoi-Menemeni."}
{"id": "3544432", "revid": "111319", "url": "https://it.wikipedia.org/wiki?curid=3544432", "title": "Contea di Chongming", "text": "La contea di Chongming () \u00e8 un'isola vicino a Shanghai, la contea di Chongming comprende anche 2 altre piccole isole vicino a Pudong, a Chongming sorger\u00e0 una citt\u00e0 eco sostenibile, la citt\u00e0 si chiamer\u00e0 Dongtan o in inglese Ecocity. La citt\u00e0 sar\u00e0 Hi-tech e ci saranno anche dei grattacieli. La copia uguale della zona verde di Manhattan."}
{"id": "3544433", "revid": "984922", "url": "https://it.wikipedia.org/wiki?curid=3544433", "title": "Nea Apollonia", "text": "Nea Apollonia (), vicino all'antica citt\u00e0 di Apollonia (Migdonia), \u00e8 un ex comune della Grecia nella periferia della Macedonia Centrale di 4.137 abitanti secondo i dati del censimento 2001.\n\u00c8 stato soppresso a seguito della riforma amministrativa, detta \"Piano Kallikratis\", in vigore dal gennaio 2011 ed \u00e8 ora compreso nel comune di Volvi (Macedonia Centrale)."}
{"id": "3544439", "revid": "176990", "url": "https://it.wikipedia.org/wiki?curid=3544439", "title": "Arethousa", "text": "Arethousa () \u00e8 un ex comune della Grecia nella periferia della Macedonia Centrale di 929 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Volvi."}
{"id": "3544440", "revid": "521302", "url": "https://it.wikipedia.org/wiki?curid=3544440", "title": "El Shaarawy", "text": ""}
{"id": "3544441", "revid": "767487", "url": "https://it.wikipedia.org/wiki?curid=3544441", "title": "So dove vado", "text": "So dove vado (\"I Know Where I'm Going!\") (anche conosciuto con il titolo \"So dove sto andando\") \u00e8 un film inglese del 1945 diretto da Michael Powell e Emeric Pressburger.\nTrama.\nJoan Webster \u00e8 una venticinquenne determinata e volitiva: lascia Manchester annunciando al padre, venuto a salutarla, che sta per partire per l'isola di Kiloran, nelle Ebridi, dove tutto \u00e8 pronto per le sue nozze con sir Robert Bellenger, un ricco - e maturo - magnate che ha il doppio della sua et\u00e0.\nLei sa dove vuole andare: ma le isole non sono cos\u00ec facilmente raggiungibili. Scesa dal treno e giunta senza problemi all'isola di Mull da cui potr\u00e0 raggiungere Kiloran via mare, resta bloccata dal maltempo. Nessuna barca viene a prenderla, com'era convenuto. E nessuno degli abitanti di Mull \u00e8 cos\u00ec pazzo da mettersi in mare con quel tempo. Per Joan \u00e8 giocoforza accettare l'aiuto del ruvido Torquil MacNeil, un ufficiale di marina conosciuto sulla nave che l'ha portata a Mull. Torquil, che \u00e8 originario di quei posti, le trova ospitalit\u00e0 presso una sua amica, Catriona che vive come una dea cacciatrice circondata da una muta di cani.\nIl tempo peggiora sempre di pi\u00f9 e il momento della partenza si allontana. Torquil porta Joan a visitare l'isola, mostrandole a Moy Castle una torre circonfusa di leggenda dove i signori del luogo non possono entrare a causa di una maledizione che li condanna. Lei vorrebbe entrare ma Torquil si rifiuta. Rivela a Joan di essere lui il discendente decaduto dei signori del luogo: Kiloran, infatti, non appartiene al ricco Bellenger come lei ha sempre creduto, ma a lui, che si \u00e8 visto costretto ad affittarla a Bellenger.\nJoan si rende conto che sta innamorandosi di Torquil e cerca di fuggire dall'atmosfera magica che sente intorno: gli isolani sono poveri, ma sembrano felici. Anche i signori, come Catriona e Torquil, pur se privi di mezzi, vivono pienamente e senza amarezze la loro condizione. Joan, che ha l'occasione di diventare ricca attraverso Bellenger, vuole scappare via e andare a sposare l'uomo potente che si \u00e8 scelta per marito. Ma il mare sempre infuriato la blocca. Cerca allora di convincere l'anziano Ruairidh Mh\u00f3r a fare la traversata, ma senza riuscirci. Quello che accetta, invece, \u00e8 il giovane Kenny, che ha bisogno del denaro promessogli da Joan per potersi sposare con la figlia di Ruairidh. Torquil cerca di dissuaderla da quella follia, ma Joan si dimostra irremovibile. L'ufficiale, allora, si imbarca con i due. Riuscir\u00e0 a salvarli, con la barca che sta per essere risucchiata nel gorgo di Corryvreckan, facendo ripartire il motore che si era spento.\nRitornati a Mull, il tempo si rasserena. Joan chiede a Torquil un bacio d'addio prima di lasciare l'isola. Torquil, allora, rimasto solo, decide di sfidare il destino: entra nella torre. Secoli prima, un suo antenato, sorpresa la moglie con l'amante, l'aveva legata a lui e li aveva gettati in acqua. Prima di morire, i due avevano lanciato la maledizione su di lui e i suoi discendenti: chiunque dei Lairds di Kiloran fosse entrato l\u00ec, sarebbe rimasto legato per sempre a una donna. Torquil, ormai avvinto dai lacci dell'amore, guardando fuori dalla torre, vede Joan che sta marciando decisa verso di lui.\nProduzione.\nIl film fu prodotto dalla The Archers (con il nome A Production of the Archers) e dalla The Rank Organisation. La storia nacque da un'idea che frullava da tempo in testa Emeric Pressburger: \"una ragazza vuole andare su un'isola. \u00c8 vicinissima, pu\u00f2 vedere la gente dall'altra parte, ma non pu\u00f2 raggiungerla\". Finite le riprese di \"Un racconto di Canterbury\", Powell e Pressburger avrebbero dovuto girare \"Scala al paradiso\", ma il materiale e i tecnici del technicolor non erano disponibili a causa della guerra. Cos\u00ec, per non farsi mandare al fronte, improvvisarono una nuova produzione prendendo spunto dall'idea di Pressburger. Si trasferirono nel cottage nel Devon di Powell, dove Pressburger scrisse la sceneggiatura completa in quindici giorni. Con la sceneggiatura finita, Powell si rec\u00f2 nelle Ebridi per trovare le location del film e, alla fine, scelse l'isola di Mull \"perch\u00e9 la sua desolata bellezza si adattava bene alla storia. Trovavo la parte di Pamela Brown particolarmente intrigante e la chiamai Catriona, dalla strega della leggenda.\nFu la terza produzione di Powell girata nelle isole scozzesi dopo \"Ai confini del mondo\" (1937) e \"La spia in nero\" (1939).\nDistribuzione.\nDistribuito dall'Eagle-Lion Distributors Limited e dalla General Film Distributors (GFD) (con il nome General Film Distributors Ltd.), il film usc\u00ec nelle sale cinematografiche il 17 dicembre dopo una prima tenuta a Londra il 16 novembre 1945. Distribuito in tutto il mondo, il film venne visto in Svezia (con il titolo \"Det h\u00e4nde i Skottland\") il 21 maggio 1946; in Germania (\"Ich wei\u00df wohin ich gehe\") il 26 luglio e in Austria nel settembre 1946; in Finlandia (\"Myrsky\u00f6it\u00e4\") il 31 gennaio 1947; in Danimarca (\"Det h\u00e6ndte i Skotland\") il 27 febbraio 1947; nei Paesi Bassi (\"Ik weet wat ik wil\") il 7 marzo 1947 ad Amsterdam e poi il 25 aprile 1947; negli USA - distribuito dall'Universal Pictures - il 9 agosto 1947; in Giappone il 1\u00ba luglio 1948; in Italia, il 9 dicembre 1949. Venne distribuito anche in Portogallo (30 ottobre 1950), Hong Kong (22 febbraio 1951) e Francia (27 febbraio 1952). Nel 1986, il film aveva fatto parte della retrospettiva Powell&amp;Pressburger inserita nel programma del Bergamo Film Meeting. Nel luglio 2010, \u00e8 stato presentato nella Repubblica Ceca nell'ambito del Festival di Karlovy Vary.\nCuriosit\u00e0.\nIl film viene citato nel romanzo \"L'uomo che cammina\" (\"The Man Who Walks\") di Alan Warner."}
{"id": "3544454", "revid": "767487", "url": "https://it.wikipedia.org/wiki?curid=3544454", "title": "Sansone contro i Filistei", "text": "Sansone contro i Filistei \u00e8 un film muto italiano del 1919 diretto da Domenico Gaido."}
{"id": "3544456", "revid": "767487", "url": "https://it.wikipedia.org/wiki?curid=3544456", "title": "Un racconto di Canterbury", "text": "Un racconto di Canterbury (\"A Canterbury Tale\") \u00e8 un film del 1944 diretto da Michael Powell e Emeric Pressburger.\nTrama.\nCanterbury \u00e8 da sempre meta di pellegrinaggi. Sulla via che porta alla citt\u00e0, si incontrano tre giovani: Bob Johnson, un soldato americano in licenza, Alison Smith, la commessa di un magazzino che si \u00e8 arruolata nel servizio civile, Peter Gibbs, un sergente inglese. Ognuno di loro ha una pena nel cuore: il soldato non riceve pi\u00f9 lettere dalla ragazza che ha lasciato a casa, la commessa ha perso il suo fidanzato in guerra, il sergente, un pianista, vorrebbe poter tornare a suonare. Ognuno, mosso da una ragione differente, scende dal treno nella piccola citt\u00e0 di Chillingbourne. Mentre stanno lasciando la stazione, un uomo misterioso getta della colla sui capelli di Alison. La ragazza chiede allora a Bob se vuole fermarsi un altro giorno in citt\u00e0 per aiutarla a scoprire il misterioso aggressore. Il giorno dopo, Alison incontra anche Peter e i tre, tutti insieme, si mettono a indagare su quello che sembra un maniaco seriale che di notte imbratta di colla le malcapitate che gli arrivano a tiro. Le indagini li portano a sospettare di Thomas Colpeper, un archeologo, colto e raffinato che, messo alle strette, confessa. Giunti finalmente a Canterbury, i tre nuovi amici ricevono balsamo per le loro ferite: Bob riceve finalmente una lettera dalla sua ragazza, scoprendo che si \u00e8 arruolata come ausiliaria e che si trova in Australia. Alison viene a sapere che il fidanzato creduto morto \u00e8 invece vivo e che il padre di lui, che ha sempre osteggiato la loro relazione, reputandola un pessimo partito, si \u00e8 ricreduto. Il pianista, prima di partire con il suo reparto, pu\u00f2 finalmente tornare alla musica, suonando l'organo della cattedrale.\nProduzione.\nIl film fu prodotto dalla The Archers (con il nome A Production of the Archers) e Independent Producers. Venne girato nel Kent, a Little Stour, Wickhambreaux, a Canterbury, a Chilham, a Fordwich, a Wingham, a Shottenden e negli Denham Studios, nel Buckinghamshire.\nDistribuzione.\nDistribuito dalla General Film Distributors (GFD), il film usc\u00ec nelle sale cinematografiche britanniche il 21 agosto 1944 presentato in prima. Negli Stati Uniti, venne distribuito il 21 gennaio 1949 dall'Eagle-Lion Films.Non \u00e8 stato mai distribuito in Italia; fu presentato tuttavia al Bergamo Film Meeting 1986."}
{"id": "3544457", "revid": "1347902", "url": "https://it.wikipedia.org/wiki?curid=3544457", "title": "Canzone del 22 giugno", "text": "La Canzone del 22 giugno \u00e8 un canto popolare sovietico nato durante la seconda guerra mondiale, che racconta dell'invasione tedesca dell'Unione Sovietica, l'operazione Barbarossa, iniziata il 22 giugno 1941. La canzone \u00e8 basata sulla musica di \"Il fazzoletto blu\" (\"\u0421\u0438\u043d\u0438\u0439 \u043f\u043b\u0430\u0442\u043e\u0447\u0435\u043a\"), un valzer composto prima della guerra da Jerzy Petersburski."}
{"id": "3544458", "revid": "767487", "url": "https://it.wikipedia.org/wiki?curid=3544458", "title": "Assiros", "text": "Assiros () \u00e8 un ex comune della Grecia nella periferia della Macedonia Centrale di 3.861 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Langadas."}
{"id": "3544460", "revid": "176990", "url": "https://it.wikipedia.org/wiki?curid=3544460", "title": "Axios (Macedonia Centrale)", "text": "Axios () \u00e8 un ex comune della Grecia nella periferia della Macedonia Centrale di 6.780 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Delta."}
{"id": "3544461", "revid": "767487", "url": "https://it.wikipedia.org/wiki?curid=3544461", "title": "Chalastra", "text": "Chalastra () \u00e8 un ex comune della Grecia nella periferia della Macedonia Centrale di 9.837 abitanti secondo i dati del censimento 2001.\n\u00c8 stato soppresso a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compreso nel comune di Delta."}
{"id": "3544476", "revid": "641174", "url": "https://it.wikipedia.org/wiki?curid=3544476", "title": "Tortel dols", "text": ""}
{"id": "3544480", "revid": "767487", "url": "https://it.wikipedia.org/wiki?curid=3544480", "title": "L'abisso della morte", "text": "L'abisso della morte (\"Die Schlucht des Todes\") \u00e8 un film muto tedesco del 1923 diretto da Luciano Albertini, Alberto-Francis Bertoni e Max Obal.\nProduzione.\nIl film venne prodotto dalla Albertini-Film GmbH e fu girato in Sassonia e in Brandeburgo.\nDistribuzione.\nDistribuito dalla Phoebus-Film AG con il visto di censura B.7225 che ne vietava la visione ai minori, fu presentato in prima a Berlino l'11 maggio 1923 all'Alhambra Kurf\u00fcrstendamm."}
{"id": "3544485", "revid": "1498232", "url": "https://it.wikipedia.org/wiki?curid=3544485", "title": "Nikon Coolpix S8000", "text": "La Nikon Coolpix S8000 \u00e8 una fotocamera non-SLR prodotta dalla Nikon, che fa parte della serie Nikon Coolpix.\nDispone di una memoria interna di 32 MB, espandibile con SD o SDHC. Pesa 183 g e pu\u00f2 fare filmati in HDTV (720p).\nColori.\nLa fotocamera \u00e8 disponibile nei seguenti colori: rosso, marrone (come nella foto), grigio e nero."}
{"id": "3544487", "revid": "1305772", "url": "https://it.wikipedia.org/wiki?curid=3544487", "title": "Copenaghen Open 1992 - Doppio", "text": "Il doppio del torneo di tennis Copenaghen Open 1992, facente parte dell'ATP Tour, ha avuto come vincitori Nicklas Kulti e Magnus Larsson che hanno battuto in finale Hendrik Jan Davids e Libor Pimek 6-3, 6-4."}
{"id": "3544489", "revid": "490801", "url": "https://it.wikipedia.org/wiki?curid=3544489", "title": "Coolpix S8000", "text": ""}
{"id": "3544491", "revid": "149727", "url": "https://it.wikipedia.org/wiki?curid=3544491", "title": "Ferrovia Sacile-Pinzano-Gemona", "text": ""}
{"id": "3544493", "revid": "486946", "url": "https://it.wikipedia.org/wiki?curid=3544493", "title": "Nabiki", "text": ""}
{"id": "3544494", "revid": "539613", "url": "https://it.wikipedia.org/wiki?curid=3544494", "title": "Unione Sportiva Trapanese 1911", "text": "Questa pagina raccoglie i dati riguardanti il Trapani Calcio nelle competizioni ufficiali della stagione 1911.\nStagione.\nNel 1911 l'attivit\u00e0 del \"foot-ball\" continuo' sempre alterntata da altre discipline sportive. L'ennesino derby con l\"'Erice\" da continuit\u00e0 alla pratica del calcio.\nMaglie.\nIl colore sociale dell'Unione Sportiva Trapanese \u00e8 il verde. "}
{"id": "3544495", "revid": "287204", "url": "https://it.wikipedia.org/wiki?curid=3544495", "title": "Lipton International Players Championships 1992 - Singolare maschile", "text": "Il singolare del Lipton International Players Championships 1992 \u00e8 stato un torneo di tennis facente parte dell'ATP Tour.\nJim Courier era il detentore del titolo, ma ha perso in semifinale contro Michael Chang.\nMichael Chang ha battuto in finale Alberto Mancini 7\u20135, 7\u20135.\nTeste di serie.\nTutte le teste di serie hanno ricevuto un bye per il 2\u00ba turno\nCollegamenti esterni.\nTabellone principale"}
{"id": "3544496", "revid": "1564499", "url": "https://it.wikipedia.org/wiki?curid=3544496", "title": "Stupida (copricapo)", "text": "Col termine stupida si indica un berretto militare con visiera, a calotta cilindrica o pi\u00f9 raramente semisferica, originariamente di colore kaki, oggi di colore verde. \n Il soprannome \u00e8 poi passato al berretto leggero verde in uso durante l'addestramento e le esercitazioni (detto anche \"berretto da fatica\").\nIl copricapo \u00e8 in uso a i corpi dell'Esercito Italiano e in diversi altri eserciti."}
{"id": "3544499", "revid": "111995018", "url": "https://it.wikipedia.org/wiki?curid=3544499", "title": "WebRTC", "text": "WebRTC \u00e8 una tecnologia open source nata il 1\u00ba giugno 2011 che consente ai browser di effettuare in tempo reale la videochat. \u00c8 basata su HTML5 e JavaScript.\nLa sua inclusione nel World Wide Web Consortium (W3C) standard \u00e8 supportata da Google, Microsoft, Mozilla e Opera.\n\u00c8 distribuito sotto la parziale licenza BSD e il codice si basa su prodotti di Global IP Solutions, azienda che Google ha acquisito nel maggio 2010 per 68 milioni di euro. WebRTC utilizza per l'audio il codec Opus e il codec VP8 per il video e si sta lavorando per migrare il plugin di Google Talk video chat per il quadro webRTC.\nTuttavia Microsoft ha preferito sviluppare ORTC, una propria versione delle stesse API, iniziando a supportare WebRTC solo nel nuovo browser Edge, introdotto nel 2015 con Windows 10."}
{"id": "3544513", "revid": "1442080", "url": "https://it.wikipedia.org/wiki?curid=3544513", "title": "Grand Prix Hassan II 1992 - Doppio", "text": "Il doppio del torneo di tennis Grand Prix Hassan II 1992, facente parte dell'ATP Tour, ha avuto come vincitori Horacio de la Pe\u00f1a e Jorge Lozano che hanno battuto in finale \u0122irts Dzelde e T. J. Middleton 1-6, 6-4, 7-6."}
{"id": "3544522", "revid": "599013", "url": "https://it.wikipedia.org/wiki?curid=3544522", "title": "Dale Santon", "text": "Biografia.\nMilitante per buona parte della sua carriera nei Boland Cavaliers, rappresent\u00f2 a livello professionistico i Bulls nel Super Rugby.\nGi\u00e0 nel giro della Nazionale dal 1997 ma mai schierato a livello di \"test match\", esord\u00ec a 34 anni negli \"Springbok\" nel corso del Tri Nations 2003 con tre incontri e successivamente disput\u00f2 un incontro di , che fu pure il suo ultimo impegno internazionale.\nL'anno successivo, dopo una stagione di Currie Cup negli Eagles, smise l'attivit\u00e0 agonistica."}
{"id": "3544524", "revid": "1305772", "url": "https://it.wikipedia.org/wiki?curid=3544524", "title": "South African Open 1992 - Doppio", "text": "Il doppio del torneo di tennis South African Open 1992, facente parte dell'ATP Tour, ha avuto come vincitori Pieter Aldrich e Danie Visser che hanno battuto in finale Wayne Ferreira e Piet Norval 6-4, 6-4."}
{"id": "3544527", "revid": "125972873", "url": "https://it.wikipedia.org/wiki?curid=3544527", "title": "Stazione di Asola", "text": "La stazione di Asola \u00e8 una stazione ferroviaria posta lungo la linea Brescia-Parma, a servizio dell'omonima citt\u00e0.\nStoria.\nCon le attivit\u00e0 di studio avviate nel 1860 e le relative discussioni sulla partecipazione economica, il Comune di Asola fu direttamente coinvolto nella realizzazione della ferrovia Parma-Brescia i cui lavori furono completati nel 1896 e portarono alla costruzione della stazione e della relativa strada d'accesso.\nL'impianto fu affidato alla Rete Adriatica con esercizio svolto a cura della Societ\u00e0 Meridionale, che svolse tale funzione fino al 1905, anno in cui la stazione pass\u00f2 alle neocostituite Ferrovie dello Stato cui subentr\u00f2, nel 2000, la societ\u00e0 Rete Ferroviaria Italiana.\nSotto tale gestione l'intera linea fu dotata del sistema d'esercizio con Dirigente Centrale Operativo; il relativo apparato ACEI di stazione fu attivato il 14 dicembre 2008.\nStrutture e impianti.\nIl fabbricato viaggiatori \u00e8 formato da un corpo centrale, a pianta rettangolare e a due livelli fuori terra, e da due ali a un unico piano.\nIl piazzale \u00e8 dotato di tre binari. I primi due sono adibiti al servizio viaggiatori; l'accesso da parte dell'utenza \u00e8 garantito da altrettante banchine.\nLo scalo merci risulta dismesso e i binari tronchi rimossi. Il magazzino, le cui forme e dimensioni sono simili alle altre strutture presenti sulla Brescia-Parma, \u00e8 impiegato come deposito per il materiale da utilizzare per i lavori di manutenzione della linea ferroviaria.\nMovimento.\nLa stazione di Asola \u00e8 servita dai treni regionali della relazione Brescia-Parma, eserciti da Trenord e cadenzati a frequenza oraria.\nInterscambi.\nIn passato la stazione offriva coincidenze con due tranvie extraurbane, la Cremona-Asola, attiva fra il 1929 e il 1955, e la Mantova-Asola, attiva fra il 1886 e il 1933."}
{"id": "3544538", "revid": "125160016", "url": "https://it.wikipedia.org/wiki?curid=3544538", "title": "Cole MacGrath", "text": "Cole MacGrath \u00e8 il protagonista dei due videogiochi sviluppati da Sucker Punch Productions \"Infamous\" del 2009 e \"Infamous 2\" del 2011, entrambi distribuiti da Sony Computer Entertainment esclusivamente per PlayStation 3.\nBiografia immaginaria.\nNon si sa molto sulla vita di Cole, ma lui afferma di aver abbandonato il college per fare il corriere, ma soprattutto per, come dice lui, \"far incazzare i miei genitori\". Inoltre sembra abbia frequentato un liceo dato che in una missione Zeke afferma \"Tu sei andato ad una scuola per secchioni, io all'istituto tecnico. Quindi... chi \u00e8 ora lo scemo?\" Sembra che abbia vissuto la maggior parte della sua vita ad Empire City.\nQuattro anni prima di \"Infamous\", Cole ha visitato New Marais per allenarsi nel parkour, approfittando dell'alluvione che aveva costretto molte persone ad abbandonare la citt\u00e0. Ha poi utilizzato queste capacit\u00e0 per trovare un lavoro ad Empire City. Le sue due relazioni pi\u00f9 importanti sono state con Trish Dailey, la sua ex-fidanzata, e con Zeke Dunbar, il suo migliore amico. Inoltre in \"Infamous\" la \"voce della sopravvivenza\" afferma anche che Cole ha avuto diversi problemi con la giustizia dicendo anche che ha commesso una rapina ma che i suoi genitori gli abbiano pagato la cauzione.\n\"Infamous\".\nUn giorno, mentre Cole svolgeva il suo lavoro, viene in possesso di un pacco, e gli viene ordinato di portarlo in un posto che poi sarebbe diventato \"Ground Zero\". Arrivato l\u00ec, riceve una telefonata da una persona che gli dice di aprire il pacco. Dopo averlo aperto, un'enorme esplosione devasta la citt\u00e0. Nel pacco, si scoprir\u00e0 in seguito, c'era una sfera chiamata \"Raggiosfera\", che ha catturato tutta l'energia delle persone investite dall'esplosione e l'ha convogliata in Cole. L'esplosione ha causato la morte di migliaia persone e la distruzione di vari quartieri.\nCole si risveglia dentro il cratere lasciato dalla Raggiosfera, e, una volta ripresa conoscenza, raggiunge il suo amico Zeke ad un blocco della polizia. Arrivato l\u00ec, Cole sprigiona tutti i suoi poteri distruggendo tutto il posto di blocco. Cole sviene, e si ritrova dopo in un ospedale insieme a Zeke e Trish.\nMentre Cole impara ad usare i suoi poteri elettrici, la citt\u00e0 viene messa in quarantena, e il caos incomincia a dilagare. Molte bande cominciano a formarsi, come i \"Mietitori\" e gli \"Spazzini\". Un giorno, un uomo trasmette all'intera citt\u00e0 un video in cui accusa Cole di essere un terrorista e responsabile della quarantena. Tutti incominciano a sospettare di lui, anche Trish, che lo accusa della morte di sua sorella. Cole e Zeke cercano di fuggire da Empire City, ma stanno per essere catturati dalla polizia. Zeke riesce a salvarsi, ma Cole viene catturato da un agente dell'FBI, Moya Jones, con cui fa' un accordo: tornare in citt\u00e0, trovare la Raggiosfera e l'agente John White, che aveva indagato sui \"Primogeniti\", una misteriosa organizzazione.\nI Mietitori, comandati da una pazza chiamata Sasha, cominciano a diffondere un liquido simile a catrame, con cui diffondono un'epidemia. In seguito, il catrame si riveler\u00e0 essere una sostanza che trasforma le persone in Mietitori al servizio di Sasha. Cole affronta Sasha e, dopo averla sconfitta, arrivano i Primogeniti e la portano via. Cole si sposta in un'altra isola, dove gli Spazzini, guidati da un uomo chiamato Alden, diffondono il terrore. Alden era all'inizio il capo dei Primogeniti, ma poi \u00e8 stato cacciato dal trono da Kessler, ossia il capo dei primogeniti. Alden, ormai logorato dalla vendetta, incolpa Cole e Kessler di ci\u00f2 che gli \u00e8 successo. Alden, con i suoi poteri, lancia il bus dell'ospedale con Trish dentro sopra un palazzo, ma Cole riesce a salvarla, ritornando fidanzati (solo nel caso in cui il suo orientamento Karmico sia buono; in caso contrario lei lo odier\u00e0 a morte accusandolo di non agire mai per il bene comune e pensare solo ai suoi interessi).\nAlden ha preso la Raggiosfera e l'ha portata sopra un enorme torre. Dopo una lunga battaglia, Cole sconfigge Alden, ma Zeke, che ha preso la Raggiosfera, tenta di ottenere anche lui i poteri, ma senza risultati. Kessler prende in mano la situazione, dicendo a Zeke che gli avrebbe dato i poteri, Zeke gli crede e lo segue sul suo elicottero; ma ben presto scoprir\u00e0 di essere stato ingannato. Pi\u00f9 tardi, Kessler rapisce Trish e costringe Cole a fare una scelta: salvare Trish o 6 medici. I medici e Trish sono legati sopra due palazzi, e, a seconda di chi sceglier\u00e0 Cole, gli altri moriranno. Cole decide di salvare i medici, e cos\u00ec Kessler fa' cadere Trish dal palazzo (nel caso in cui venga deciso di salvare Trish, si scopre che la ragazza legata non \u00e8 lei ma un'altra; Trish viene uccisa da Kessler insieme agli altri ostaggi). Cole la raggiunge ormai morente, e le sue ultime parole sono che \u00e8 stata fiera di ci\u00f2 che ha fatto Cole per la citt\u00e0 (nel caso abbia Karma malvagio gli dir\u00e0 che si vergogna di ci\u00f2 che \u00e8 diventato e che ha sprecato i suoi poteri). Dopo questo, Cole cambia obbiettivo: uccidere Kessler.\nGiorni dopo, John e Cole trovano la Raggiosfera. Cole riesce a distruggerla (si pu\u00f2 decidere di usarla, e questo accrescer\u00e0 i suoi poteri e far\u00e0 diventare il suo Karma Negativo in modo permanente), ma John muore durante il processo. Kessler chiama Cole, dicendogli che \u00e8 l'ora della resa dei conti, e di tornare dove tutto \u00e8 cominciato, a Ground Zero. Cole e Kessler si affrontano in una lunga battaglia. Dopo un certo punto arriva Zeke che cerca di dare una mano a Cole , ma viene scaraventato via da Kessler , allora Cole, con uno scatto di rabbia , va avanti a combattere e finisce il nemico con una tempesta di fulmini. Kessler, prima di morire, attraverso una visione, rivela a Cole la verit\u00e0: Kessler \u00e8 in realt\u00e0 Cole venuto dal futuro che aveva sposato Trish,con Zeke come testimone, ma poi arriv\u00f2 \"La Bestia\", un essere di grande potenza che devast\u00f2 il mondo. Kessler, che all'inizio avrebbe potuto fermarla, decise di scappare portando in salvo solo la sua famiglia e lasciando il resto del mondo a difendersi da solo. Quando la sua famiglia mor\u00ec, disperato, Kessler decise di tornare indietro nel tempo, creare la Raggiosfera e trasformare Cole in un essere abbastanza potente per sconfiggere La Bestia, facendolo diventare \"il salvatore che lui non era stato\". Dopo quanto accaduto, Cole star\u00e0 in solitudine per un po', e dopo qualche tempo riappacificher\u00e0 con Zeke.\n\"Infamous 2\".\nUn mese dopo gli eventi di \"Infamous\", a fare visita a Cole e Zeke arriver\u00e0 Lucy Kuo, un agente che sembra sapere tutto su La Bestia. Kuo rivela a Cole di conoscere un dottore chiamato Wolfe, che conosce il modo di uccidere La Bestia. Un attimo prima di partire per New Marais, avvengono una serie di esplosioni ad Empire City e poi, originatasi dal nulla, arriva La Bestia. Cole tenta di affrontarla e riesce a sconfiggerla. Mentre la nave \u00e8 in viaggio Zeke riesce a costruire una nuova arma per Cole,l'amplificatore,ma si scopre che La Bestia non \u00e8 morta, e che sta distruggendo ogni citt\u00e0 sulla costa, e presto raggiunger\u00e0 New Marais. Arrivati l\u00ec, la citt\u00e0 \u00e8 sotto il controllo della \"Milizia\", che a sua volta \u00e8 comandata da un uomo chiamato Bertrand. Lo scopo della Milizia \u00e8 trovare tutte le persone con dei poteri in citt\u00e0 e sterminarli. Wolfe dice a Cole che per uccidere La Bestia deve usare l'RFI, un oggetto che uccide tutti i \"conduit\" (persone con poteri), e che quindi eliminer\u00e0 anche La Bestia. Per attivarlo, Cole deve assorbire dei frammenti che gli daranno la forza per attivare l'RFI, insieme a qualche nuovo potere, tra cui la telecinesi (abbastanza potente da sollevare auto ed aggiungere un'esplosione elettrica) ed il laccio di fulmini (utile per viaggiare da un edificio all'altro).\nDurante quest'avventura, Cole conosce Nix, una conduit molto potente che vuole vendicarsi di Bertrand che ha ucciso la sua famiglia, Kuo viene trasformata in un conduit con poteri di ghiaccio, e si scoprir\u00e0 che Bertrand \u00e8 un conduit capace di trasformarsi in un enorme mostro. Inoltre, scopriremo che La Bestia \u00e8 in realt\u00e0 John, che \u00e8 sopravvissuto nel primo Infamous. In realt\u00e0 John \u00e8 diventato un conduit in grado di attivare i poteri delle persone che presentano il gene conduit curandole dall'epidemia, in quanto i conduit ne siano immuni, come una raggiosfera: purtroppo infatti quando utilizza i suoi poteri gli umani nei dintorni muoiono per attivare i conduit.\nIn questo secondo capitolo il karma, a differenza del primo, cambier\u00e0 molto gli eventi della storia, compreso il finale e il video alla fine del gioco:"}
{"id": "3544540", "revid": "767487", "url": "https://it.wikipedia.org/wiki?curid=3544540", "title": "Lorenzo Balestro", "text": "Carriera.\nGiocatore.\nClub.\n1973-1980: Juventus, Reggina e Bari.\nCresciuto prima nelle giovanili dello Speme e in seguito per tre anni in quelle della Juventus, Balestro viene portato in prima squadra nelle file della societ\u00e0 piemontese nel 1973-1974, anno in cui Balestro non riesce ad esordire in Serie A. Nell'ottobre del 1974 viene ceduto dalla squadra torinese alla , squadra che milita in Serie C. Balestro riesce a trovare un posto da titolare nella difesa dei calabresi e a fine torneo colleziona 30 presenze, con la Reggina che raggiunge il sesto posto in classifica. Nella stagione 1975-1976 il libero degli amaranto viene impiegato con minore frequenza: a fine stagione totalizza 17 gettoni. Nel campionato 1976-1977 gioca otto incontri di Serie C, con la squadra di Reggio Calabria che raggiunge i vertici del girone C.\nNel 1977 si trasferisce dalla Reggina al , squadra che ha appena vinto il terzo girone della Serie C, quello comprendente la Reggina; cos\u00ec facendo Balestro rimane nel Mezzogiorno. Nella prima stagione in Serie B viene impiegato con frequenza arrivando a totalizzare 21 incontri di campionato. I \"galletti\" concludono il campionato al tredicesimo posto, a pochi punti dalla zona retrocessione. Nel suo secondo anno nella serie cadetta, Balestro sfiora la retrocessione con i pugliesi che trovano la salvezza per due punti ai danni dei rivali del . Nella stagione 1979-80 il Bari raggiunge la salvezza matematica con due giornate d'anticipo. Questa \u00e8 l'ultima stagione per Balestro a Bari.\n1980-1988: Paganese, Casale, Derthona e Chievo Verona.\nNel 1980 si trasferisce alla Paganese, ritornando dopo tre anni in Serie C. Essendo la squadra di Pagani (Campania) Balestro ritrova la sua ex squadra, la Reggina; a torneo concluso la Paganese \u00e8 settima. Nel 1981 ritorna in una squadra piemontese, il neo-retrocesso in Serie C2. Dopo 34 giornate il Casale riesce a salvarsi per un solo punto dalla retrocessione in quarta divisione. Balestro decide nuovamente di cambiare, rimanendo un altro anno in Piemonte: infatti si accasa al Derthona. Nel primo anno con i bianconeri chiude il campionato ai vertici della graduatoria. Nella stagione 1983-1984 la squadra di Tortona finisce a centro classifica. Il campionato 1984-1985 vede il Derthona lottare per la vittoria del torneo ma la squadra si arrende a , e ai \"cugini\" dell'.\nBalestro scende nuovamente di categoria , in serie D, andando a giocare nella sua citt\u00e0 natale, per il Chievo Verona. I \"clivensi\" dopo 30 partite vincono il torneo davanti alle altre quindici squadre del girone C. Nelle successive stagioni in C2, 1986-1987 e 1987-1988 il Chievo Verona raggiunge due volte il quarto posto non riuscendo ad ottenere la promozione in Serie C1. In quest'ultima stagione Balestro gioca 23 partite senza realizzare marcature.\nIn carriera conta in tutto 204 presenze e 2 reti.\nAllenatore.\nDopo tre anni dal suo ritiro da calciatore, gli viene affidato l'incarico di allenare i Berretti del per la stagione 1990-1991. Nella stagione 1991-1992 viene richiamato a Verona per allenare gli Allievi del ChievoVerona. Nel 1992 passa dagli Allievi nuovamente ai Berretti che lascia dopo la stagione 1993-1994. Nella stagione 1994-1995 gli viene dato l'incarico di allenare la squadra Primavera dei \"clivensi\". Nella stagione 1996-1997 ritorna ad allenare gli Allievi dei gialloblu.\nIl 26 gennaio 1998 Balestro viene chiamato a sostituire lo squalificato Silvio Baldini, esordendo in Serie B da allenatore. Balestro schiera un inedito 3-4-3 e vince la sfida in rimonta sul Cagliari per 2-1. Il 15 dicembre 1998, dopo 12 punti in 14 partite di campionato, l'allenatore del Chievo Verona Domenico Caso viene esonerato, con Balestro che diviene il nuovo allenatore dei gialloblu. Il primo impegno di Balestro \u00e8 il Derby di Verona: l'Hellas \u00e8 al momento la capolista in Serie B, e la squadra riesce a portare a casa un pari a reti bianche. A causa di alcuni problemi con il patentino di prima categoria, dopo due partite Balestro \u00e8 affiancato da Luciano Miani. Da dicembre il Chievo Verona ottiene dodici punti in sei partite. La prima sconfitta per Balestro arriva alla ventiduesima giornata contro il per 3-0. Nelle restanti giornate il Chievo di Balestro raccoglie 23 punti (vincendo anche il derby contro il Verona per 2-0 e battendo 3-0 la , sua ex squadra da calciatore) e si salva con due giornate d'anticipo dalla retrocessione.\nNella stagione 1999-2000 il duo Balestro-Miani viene confermato. La prima parte di stagione \u00e8 altalenante: il Chievo raccoglie 26 punti nella prima parte di stagione, mentre nella seconda la squadra subisce un calo ottenendo 19 punti dopo altre 19 giornate, assicurandosi cos\u00ec la salvezza.\nPer la stagione successiva Balestro e Miani vengono sostituiti da Luigi Delneri, che porta il Chievo in Serie A proprio nel torneo 2000-2001.\nDal 2001 al 2019 ha lavorato nell'area tecnica del Chievo Verona, prima come osservatore e poi come coordinatore dei clivensi."}
{"id": "3544551", "revid": "481666", "url": "https://it.wikipedia.org/wiki?curid=3544551", "title": "Joseph Henabery", "text": " \nFirm\u00f2 6 sceneggiature, interpret\u00f2 22 film e ne diresse 196. Nel 1915, in \"La nascita di una nazione\" di D.W. Griffith fu assistente alla ricerca, montatore e attore ma anche aiuto regista. L'anno seguente, fu ancora aiuto regista di Griffith in \"\" dove fu anche regista della seconda unit\u00e0 a New York. Complessivamente, come aiuto regista appare in sette film.\nBiografia.\nNato nel Nebraska nel 1888, Henabery cominci\u00f2 la sua carriera come attore a 26 anni nel 1914. Nel 1915, riveste i panni di Abraham Lincoln in \"La nascita di una nazione\" di Griffith. L'ultimo film che interpreta \u00e8 \"Intolerance\", sempre di Griffith. Dal 1916 in poi, passa alla regia. Dirige Rodolfo Valentino e Nita Naldi in tre pellicole. A met\u00e0 degli anni venti, entra in conflitto con Louis B. Mayer della Metro-Goldwyn-Mayer e con Adolph Zukor della Paramount e, da quel momento, \u00e8 confinato a produzione di serie B, lavorando per alcune compagnie minori. La sua carriera di regista finisce nel 1948: il suo ultimo film \u00e8 \"Shades of Gray\", un cortometraggio di guerra girato per la U.S. Army Signal Corps.\nMuore nel 1976, a Woodland Hills (Los Angeles) all'et\u00e0 di 88 anni."}
{"id": "3544552", "revid": "767487", "url": "https://it.wikipedia.org/wiki?curid=3544552", "title": "Uncommon Women... and Others", "text": "Uncommon Women... and Others \u00e8 un film TV statunitense del 1979 diretto da Merrily Mossman e da Steven Robman. Il film \u00e8 tratto da uno spettacolo teatrale, di cui la sceneggiatrice \u00e8 la stessa."}
{"id": "3544553", "revid": "47767", "url": "https://it.wikipedia.org/wiki?curid=3544553", "title": "Birgir", "text": ""}
{"id": "3544554", "revid": "47767", "url": "https://it.wikipedia.org/wiki?curid=3544554", "title": "Birghir", "text": ""}
{"id": "3544555", "revid": "47767", "url": "https://it.wikipedia.org/wiki?curid=3544555", "title": "Borje", "text": ""}
{"id": "3544556", "revid": "47767", "url": "https://it.wikipedia.org/wiki?curid=3544556", "title": "B\u00f6rje", "text": ""}
{"id": "3544567", "revid": "729019", "url": "https://it.wikipedia.org/wiki?curid=3544567", "title": "Operazione Wintergewitter (1944)", "text": "Operazione Wintergewitter, anche detta offensiva di Natale o battaglia della Garfagnana (in tedesco \"Unternehmen Wintergewitter\", in inglese \"Battle of Garfagnana\"), era il nome in codice di un attacco lanciato dalle forze tedesche e della Repubblica Sociale Italiana contro le posizioni Alleate nella regione della Garfagnana, tra il 26 ed il 28 dicembre 1944, nell'ambito della campagna d'Italia della seconda guerra mondiale.\nL'operazione, l'unica azione offensiva lanciata congiuntamente dai reparti della Wehrmacht e dell'Esercito Nazionale Repubblicano nel corso della guerra, fu diretta contro i reparti statunitensi della 92nd Infantry Division, provocandone il ripiegamento e portando alla riconquista di alcuni villaggi della valle del Serchio; l'offensiva fu poi fermata dalla pronta reazione dei reparti Alleati e dalla mancanza di truppe di rinforzo, ed i reparti italo-tedeschi ritornarono sulle posizioni di partenza entro il 30 dicembre 1944.\nAntefatti.\nSul finire di ottobre del 1944, dopo il sostanziale fallimento dell'Operazione Olive sul settore del mare Adriatico e degli attacchi della 5\u00aa Armata americana verso La Spezia e Bologna, il fronte italiano si stabilizz\u00f2 alle spalle della Linea Gotica, dietro la quale erano ripiegati resistendo i reparti tedeschi del feldmaresciallo Albert Kesselring; a parte poche azioni minori, gli Alleati fermarono le operazioni offensive in vista dell'inverno, al fine di riorganizzare i reparti in previsione dei nuovi attacchi da lanciare lungo tutto il fronte non appena le condizioni meteo fossero migliorate. I generali Harold Alexander e Mark Wayne Clark concordarono di riprendere gli attacchi verso Bologna e la pianura padana a partire dal 24 dicembre, nonostante l'inizio dell'inverno, ma il 22 dicembre i servizi d'intelligence Alleati riferirono di preparativi offensivi tedeschi sul fronte della 5\u00aa Armata americana; i preparativi per la nuova offensiva furono sospesi e l'8th Indian Infantry Division del generale Dudley Russell fu posta in stato d'allerta per muovere in aiuto degli americani in caso di bisogno.\nGi\u00e0 dalla fine di ottobre i comandi tedeschi pensavano ad un'offensiva nella zona occidentale della linea Gotica, considerata un settore tranquillo e quindi debolmente presidiato dai reparti americani, allo scopo di allentare la pressione Alleata su Bologna: il piano incontr\u00f2 il pieno appoggio di Mussolini e del comandante delle forze della RSI, maresciallo Rodolfo Graziani, i quali chiesero che ad esso potessero partecipare le ricostituite divisioni regolari dell'ENR, da pochi mesi rientrate dall'addestramento in Germania ma fino ad allora impegnate in compiti secondari come la difesa costiera, la lotta antipartigiana ed il presidio della frontiera delle Alpi Occidentali; furono avanzati piani piuttosto ambiziosi che prevedevano l'impiego di almeno quattro divisioni (due tedesche e due della RSI) e con obiettivo finale lo sfondamento del fronte e la riconquista di Lucca e Livorno, ma ben presto ci si rese conto che simili idee erano irrealizzabili a causa della carenza di truppe oltre che di carri armati ed aerei.\nLa decisione finale sull'offensiva fu presa dal comandante della 14\u00aa armata tedesca, generale Kurt von Tippelskirch, il 10 dicembre: l'operazione fu ridotta ad una semplice \"ricognizione in forze\" contro le posizioni nemiche, in pratica un'incursione contro gli avamposti Alleati per indebolirne il fronte; come zona dell'attacco fu scelta la valle del Serchio, nella regione della Garfagnana, dove le posizioni avanzate della 92nd Infantry Division (composta in maggioranza da afroamericani) erano giudicate un obiettivo facile a causa dell'inesperienza della divisione, da poco giunta sul fronte. L'attacco fu affidato ad un \"kampfgruppe\" creato per l'occasione riunendo reparti prelevati dalla 148. Infanterie-Division tedesca e dalla 4\u00aa Divisione alpina \"Monterosa\" della RSI (a sua volta comprendente un battaglione distaccato dalla 3\u00aa Divisione fanteria di marina \"San Marco\"), il tutto sotto il comando del generale Otto Fretter-Pico, comandante della 148. Division. Per la data dell'attacco fu scelta la notte tra il 25 ed il 26 dicembre, onde sfruttare la tregua natalizia per completare gli ultimi preparativi; all'operazione fu dato il nome in codice di \"Wintergewitter\", \"tempesta invernale\".\nOrdine di battaglia.\nForze italo-tedesche ed americane al 26 dicembre 1944:\nL'offensiva.\nL'offensiva inizi\u00f2 alla mezzanotte del 26 dicembre 1944, senza fuoco preparatorio dell'artiglieria per mantenere fino all'ultimo l'effetto sorpresa. La prima a muoversi fu la terza colonna del \"Kampfgruppe\" Fretter-Pico, composta da reparti di \"Gebirgsj\u00e4ger\" (truppe da montagna tedesche): l'attacco si svilupp\u00f2 sul lato orientale del Serchio, contro l'ala destra del 370th Regimental Combat Team (\"gruppo da combattimento reggimentale\", l'equivalente americano di un \"Kampfgruppe\") della 92\u00aa divisione; si svilupparono subito feroci combattimenti per il possesso del villaggio di Sommocolonia, dove una compagnia del 2\u00ba Battaglione 366th Infantry Regiment ed alcuni partigiani italiani resistettero ai tedeschi dal mattino fino a sera, quando gli ultimi 18 superstiti si ritirarono dall'abitato. Nel frattempo il battaglione \"Gebirgsj\u00e4ger\" \"Mittenwald\" mise in sicurezza il fianco sinistro dell'attacco, occupando i villaggi di Bebbio e Scarpello dopo aver respinto gli avamposti del reparto da ricognizione della 92\u00aa divisione (92nd Cavalry Reconnaissance Troop); per le 14:00 i tedeschi avevano ormai ottenuto uno sfondamento sul fianco destro del 370th Regimental Combat Team, sospingendone i reparti verso sud e raggiungendo la linea compresa tra i paesi di Barga e Coreglia Antelminelli, che furono poi espugnati la mattina successiva al termine di duri combattimenti.\nLa mattina del 27 dicembre si mossero anche i reparti italiani della seconda colonna, che attaccarono le posizioni americane a sud di Castelnuovo di Garfagnana e sul lato occidentale del Serchio, sotto il fuoco dell'artiglieria della \"Monte Rosa\" e della 148. Infanterie-Division: pressati sul fronte e con il fianco destro sfondato, i reparti americani iniziarono una disordinata ritirata verso sud, incalzati anche dai due battaglioni della prima colonna tedesca, entrati in battaglia sulla scia delle altre due colonne. Entro sera i reparti italiani presero il paese di Gallicano, mentre sull'altro lato del Serchio i \"Gebirgsj\u00e4ger\" entrarono a Fornaci di Barga, sgomberato dai reparti americani; la penetrazione dei reparti italo-tedeschi copriva ormai un fronte di 20\u00a0km, con una profondit\u00e0 variabile tra gli 8 (al centro) ed i 2\u00a0km (ai lati). Ulteriori azioni si verificarono la mattina del 28 dicembre, quando unit\u00e0 tedesche si spinsero lungo il Serchio verso il villaggio di Calavorno mentre gli italiani si impossessavano del paese di Bolognana; pattuglie italo-tedesche continuarono ad avanzare verso sud, ma ormai l'azione and\u00f2 esaurendosi per mancanza di rimpiazzi e di unit\u00e0 corazzate con cui inseguire i reparti americani in piena ritirata.\nLa reazione della 5\u00aa armata americana fu rapida, e gi\u00e0 nei primi giorni elementi della 1\u00aa divisione corazzata e della 34\u00aa divisione fanteria americana affluirono nella zona dello sfondamento, rinforzati poi dall'8\u00aa divisione indiana; massiccio fu anche il supporto fornito dai cacciabombardieri del 22nd Tactical Air Command, che tra il 27 ed il 29 dicembre compirono quasi 4.000 missioni contro i reparti italo-tedeschi avanzanti. Il generale Dudley Russell si prepar\u00f2 per un contrattacco immediato, ma il comandante tedesco Fretter-Pico ritenne pienamente raggiunti gli obiettivi dell'operazione e, nonostante Graziani insistesse per proseguire, la sera del 28 dicembre diede ordine ai reparti di ripiegare sulle posizioni di partenza; per i due giorni seguenti ci furono ancora alcune scaramucce, ma gli Alleati non riuscirono a riagganciare i reparti italo-tedeschi che poterono cos\u00ec rientrare quasi indisturbati nelle loro linee originarie.\nConseguenze.\nL'operazione Wintergewitter non ebbe in pratica alcun risultato strategico: il poco terreno conquistato dal \"kampfgruppe\" Fretter-Pico non poteva essere tenuto contro le pi\u00f9 numerose forze Alleate, e fu ceduto praticamente senza combattere; in compenso gli italo-tedeschi ottennero un buon successo tattico, respingendo i reparti americani ed impossessandosi di armi ed equipaggiamenti, oltre a circa 250 prigionieri. Spostando truppe su un settore secondario, l'operazione ritard\u00f2 il lancio della nuova offensiva Alleata verso Bologna, che tuttavia era gi\u00e0 in discussione a causa della penuria di munizioni e delle pessime condizioni meteo; oltrepassata la data prestabilita per la cessazione delle operazioni offensive, Alexander sospese ogni ulteriore attacco, ordinando di mantenere le posizioni e di ammassare forze e rifornimenti in vista dell'offensiva finale di primavera. Il fronte della Garfagnana rimase inattivo fino alla fine del marzo 1945.\nPesanti critiche furono addossate agli afroamericani della 92\u00aa divisione per il loro sbandamento durante l'offensiva, anche se venne riconosciuto che ci\u00f2 era dipeso in gran parte dalle carenze dell'addestramento e dalla scarsa esperienza dei reparti; la divisione fu spostata in un settore tranquillo e riorganizzata, prendendo poi parte all'offensiva finale in Italia sul fronte di Massa e La Spezia."}
{"id": "3544580", "revid": "729019", "url": "https://it.wikipedia.org/wiki?curid=3544580", "title": "Hansa-Brandenburg W.29", "text": "L'Hansa-Brandenburg W.29 era un idrocaccia a scarponi ad ala bassa sviluppato dall'allora azienda tedesco imperiale Hansa und Brandenburgischen Flugzeugwerke GmbH negli anni dieci del XX secolo e prodotto, oltre che dalla stessa, su licenza in territorio nazionale dall'Albatros Flugzeugwerke GmbH, nell'Impero austro-ungarico dalla Ungarische Flugzeugfabrik, in Giappone da Aichi Tokei Denki KK e Nakajima Hik\u014dki KK, ed in Norvegia dalla A/S Aero.\nStoria del progetto.\nNei primi mesi del 1918 l'asso tedesco Friedrich Christiansen, che utilizzava con successo il Hansa-Brandenburg W.12 nel teatro del Mare del Nord, contatt\u00f2 l'Hansa-Brandenburg per richiedere lo sviluppo del modello in quanto le prestazioni dei velivoli in dotazione ai piloti avversari stavano sensibilmente aumentando e presto il W.12 non sarebbe stato pi\u00f9 in grado di essere competitivo. Sottoposto il problema al suo progettista, Ernst Heinkel, questi dichiar\u00f2 che, a causa dell'indisponibilit\u00e0 di motori atti allo scopo, era impossibile trovare unit\u00e0 di maggior potenza, ed era inoltre impossibile pianificare in tempi brevi lo sviluppo di un modello totalmente differente che potesse compensare nell'impostazione generale le prestazioni dell'idrocaccia biplano. Heinkel concluse allora che l'unica via praticabile era quella di derivarne un modello dalla configurazione alare monoplana, soluzione che avrebbe consentito di avere un modello dalla superficie frontale sostanzialmente inferiore, da cui un'inferiore resistenza aerodinamica che a parit\u00e0 di potenza significava una maggiore velocit\u00e0 massima raggiungibile. La soluzione avrebbe inoltre permesso di avere una maggiore visibilit\u00e0 per il pilota e un maggior campo di tiro per il mitragliere posteriore.\nCon la collaborazione di Hanns Klemm Heinkel avvi\u00f2 immediatamente un programma di conversione dal disegno del W.12 mantenendone la fusoliera, dalla struttura in legno ricoperta in tela trattata e dalla caratteristica impostazione che si innalzava verso coda, applicando il gruppo motoelica dei contemporanei W.27/W.32. L'unico intervento di rilievo fu la sostituzione dell'originale velatura biplana con una sola ala montata bassa sulla fusoliera, dalla struttura lignea bilongherone incrementata nell'apertura e nella corda per recuperare approssimativamente i valori della superficie totale della precedente. Inalterata anche la struttura tubolare che congiungeva l'originale ala inferiore ai due grandi galleggianti e che ora svolgeva anche la funzione di asta di controvento.\nIl prototipo venne portato in volo per la prima volta il 27 marzo 1918 a Brandenburg am Havel dallo stesso Christiansen, il quale se ne dichiar\u00f2 talmente entusiasta che insistette per poterlo condurre lui stesso a Zeebrugge il giorno seguente per poterlo gi\u00e0 utilizzare in ambito operativo. L'entusiasmo dell'asso tedesco fu preludio dell'avvio alla produzione in serie che si interruppe solamente per la conclusione della Prima guerra mondiale.\nTecnica.\nIl W.29 era un velivolo realizzato in legno e tela che univa l'impostazione classica dei modelli che lo avevano preceduto alla non convenzionale, per l'epoca, velatura monoplana pure realizzata in legno e tela che riproponeva un'impostazione convenzionale, sempre per l'epoca: idrovolante con configurazione a scarponi monomotore.\nLa fusoliera, realizzata con struttura in legno ricoperta da tela trattata e pannelli in compensato, era caratterizzata dalla presenza di due abitacoli aperti e separati, l'anteriore destinato al pilota ed il posteriore, di forma circolare e leggermente rialzato, al mitragliere di coda. Posteriormente proseguiva con un angolo acuto rispetto all'asse del velivolo per terminare in un impennaggio monoderiva caratterizzato dall'unico elemento orizzontale con i due equilibratori mobili montati in alto e quello verticale completamente rivolto verso il basso.\nLa configurazione alare era monoplana, montata bassa sulla fusoliera, collegata inferiormente ad una coppia di grandi scarponi in legno da un robusto castello tubolare che fungeva anche da controventatura essendo costituito anche da una coppia di montanti diagonali \"ad N\", uno per lato.\nLa propulsione era assicurata da un motore raffreddato a liquido posizionato all'estremit\u00e0 anteriore della fusoliera, normalmente il 6 cilindri in linea Benz Bz.IIIa da 165 PS (136 kW), racchiuso da un cofano metallico ed abbinato ad un'elica bipala in legno a passo fisso. In base alla motorizzazione mutavano posizione ed architettura degli impianti di raffreddamento, con il posizionamento del radiatore sulla parte centrale del bordo d'entrata dell'ala superiore, e di scarico.\nL'armamento era costituito da una o due mitragliatrici LMG 08/15 calibro 7,92 mm posizionate in caccia davanti alla cabina di pilotaggio, dotate di un dispositivo di sincronizzazione che permetteva di sparare senza danni attraverso il disco dell'elica, pi\u00f9 una Parabellum MG 14, anch'essa calibro 7,92 mm, montata su un supporto brandeggiabile a sua volta parte di un supporto ad anello che permetteva al secondo membro dell'equipaggio di spostarla anche di lato per ottenere un maggior campo di tiro.\nImpiego operativo.\nIl W.29 inizi\u00f2 ad equipaggiare i reparti da caccia della Kaiserliche Marine dalla primavera del 1918, incaricato di difendere lo spazio aereo attorno alle stazioni navali di Borkum e Zeebrugge sulla costa del Mare del Nord. Dato il suo minore raggio d'azione rispetto ai pi\u00f9 grandi W.19 era utilizzato congiuntamente ai W.12 rimanendo, quando le condizioni lo consentivano, sulla superficie del mare in attesa che i W.19 in avanscoperta riuscissero ad individuare degli obiettivi. A quel punto i W.12 ed i W.29 potevano alzarsi in volo ed il gruppo degli idrocaccia andare ad ingaggiare i velivoli avversari, normalmente i pi\u00f9 grandi idrovolanti britannici, come i Felixstowe F.2 ed i Curtiss America, che si spingevano fino alle coste meridionali del tratto di mare. Nella marina tedesca rimasero in servizio fino alla firma dell'Armistizio di Compi\u00e8gne."}
{"id": "3544585", "revid": "767487", "url": "https://it.wikipedia.org/wiki?curid=3544585", "title": "Coco Chanel &amp; Igor Stravinsky", "text": "Coco Chanel &amp; Igor Stravinsky \u00e8 un film del 2009 diretto da Jan Kounen.\nIl film \u00e8 stato scelto come film di chiusura del festival di Cannes 2009, ed \u00e8 stato proiettato il 24 maggio 2009.\nTrama.\nParigi, 1913. Coco Chanel vive con il suo grande amore Boy Capel mentre la sua fama nel mondo della moda sta consolidandosi. Una sera, al Th\u00e9\u00e2tre des Champs-\u00c9lys\u00e9es, assiste alla prima de \"La Sagra della Primavera\" composta da Igor Stravinsky. La musica e la coreografia sono troppo anticonformisti per il pubblico che affolla la sala ma Coco ne resta affascinata. Sette anni dopo la stilista \u00e8 all'apice del successo ma ha patito il trauma della morte di Boy mentre Igor ha dovuto rifugiarsi a Parigi in seguito alla rivoluzione bolscevica. I due cos\u00ec si incontrano e Coco propone al compositore di ospitare lui e la sua famiglia nella sua splendida villa di campagna a Garches. L\u00ec potr\u00e0 comporre in tutta tranquillit\u00e0. Stravinsky accetta e ben presto i due finiscono con l'avere una relazione.\nProduzione.\nDistribuito nello stesso periodo di \"Coco avant Chanel - L'amore prima del mito\" della regista Anne Fontaine con Audrey Tautou, il film \u00e8 basato sul romanzo di finzione del 2002 \"Coco &amp; Igor\" di Chris Greenhalgh, che ruota intorno ad una ipotetica relazione sentimentale fra Coco Chanel e Igor Stravinskij, avvenuta a Parigi nel 1920, l'anno in cui fu creato il profumo Chanel N\u00ba 5.\nGreenhalgh, autore del romanzo, ha anche curato la sceneggiatura del film, con il supporto di Chanel ed il suo attuale direttore artistico Karl Lagerfeld, che hanno concesso alla produzione l'accesso agli archivi dell'azienda ed all'appartamento di Coco Chanel al 31 di rue Cambon, a Parigi."}
{"id": "3544592", "revid": "1442080", "url": "https://it.wikipedia.org/wiki?curid=3544592", "title": "Singapore Open 1992 - Doppio", "text": "Il doppio del torneo di tennis Singapore Open 1992, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Grant Connell e Glenn Michibata 6-7, 6-2, 6-4."}
{"id": "3544593", "revid": "729019", "url": "https://it.wikipedia.org/wiki?curid=3544593", "title": "Salvatore Pucci", "text": "Biografia.\nSalvatore Pucci inizi\u00f2 a suonare nella banda di Nocera Inferiore all'et\u00e0 di otto anni e fu attivo come suonatore di Cornetta e Flicorno nei locali corpi di musica sino al 1950. Divenne poi capobanda militare e direttore di diverse orchestre civili.\nInsieme al fratello Alfredo Pucci fond\u00f2 nella citt\u00e0 natale la nota casa editrice Pucci, che fu successivamente trasferita a Portici.\nPubblic\u00f2 con queste, oltre alle sue composizioni, opere di compositori tra cui Giovanni Orsomando, Giuseppe Piantoni e Pasquale Quatrano. Cur\u00f2, inoltre, innumerevoli trascrizioni di musica sinfonica e operistica.\nFu inoltre presidente dell'Associazione Nazionale Bande Musicali Autonome (ANBIMA) della Campania."}
{"id": "3544597", "revid": "1305772", "url": "https://it.wikipedia.org/wiki?curid=3544597", "title": "Alta stagione", "text": ""}
{"id": "3544604", "revid": "1442080", "url": "https://it.wikipedia.org/wiki?curid=3544604", "title": "Estoril Open 1992 - Doppio", "text": "Il doppio del torneo di tennis Estoril Open 1992, facente parte dell'ATP Tour, ha avuto come vincitori Hendrik Jan Davids e Libor Pimek che hanno battuto in finale Luke Jensen e Laurie Warder 3-6, 6-3, 7-5."}
{"id": "3544608", "revid": "884077", "url": "https://it.wikipedia.org/wiki?curid=3544608", "title": "Eccellenza 2011-2012 (rugby a 15)", "text": "LEccellenza Super 10 2011-12 fu l'82\u00ba campionato nazionale italiano di rugby a 15 di prima divisione.\n e vide il ritorno in massima serie del , vincitore della serie A1 2010-11, a due anni dalla mancata iscrizione del club al Super 10 2009-10 e la riassegnazione in serie A2; il Calvisano prese il posto del , retrocesso nella stagione precedente.\nRispetto ai risultati conseguiti sul campo sopraggiunsero, prima dell'avvio della stagione, le seguenti variazioni:\nPer quanto riguarda la struttura del torneo, infine, la FIR istitu\u00ec prima della stagione 2011-12 la disputa della finale per il titolo in doppia gara, la prima delle quali da disputarsi in casa della squadra classificata ai play-off in posizione inferiore; in caso di parit\u00e0 dopo le due gare ne fu prevista una terza, in casa della migliore classificata nella stagione regolare.\nIn semifinale il capolista e neopromosso Calvisano affront\u00f2 il , finalista della stagione precedente: all'andata i veneti vinsero 14-8 mentre al ritorno i lombardi guadagnarono la qualificazione nei minuti di recupero con un calcio piazzato di Paul Griffen che permise al Calvisano di vincere di 7 punti; nell'altra semifinale, I Cavalieri di Prato vinsero entrambi i confronti contro Mogliano, 24-29 e 18-16.\nSconfiggendo sia all'andata che al ritorno i toscani, il Calvisano si aggiudic\u00f2 il suo terzo scudetto, divenendo, contestualmente, la prima squadra nella storia del rugby italiano a diventare campione nazionale dopo avere militato nell'anno precedente in seconda divisione."}
{"id": "3544615", "revid": "488739", "url": "https://it.wikipedia.org/wiki?curid=3544615", "title": "Cloruro di antimonio(V)", "text": ""}
{"id": "3544617", "revid": "235890", "url": "https://it.wikipedia.org/wiki?curid=3544617", "title": "Fattore giromagnetico", "text": ""}
{"id": "3544618", "revid": "106456", "url": "https://it.wikipedia.org/wiki?curid=3544618", "title": "Sanremo (disambigua)", "text": ""}
{"id": "3544623", "revid": "1442080", "url": "https://it.wikipedia.org/wiki?curid=3544623", "title": "Hong Kong Open 1992 - Doppio", "text": "Il doppio del torneo di tennis Hong Kong Open 1992, facente parte dell'ATP Tour, ha avuto come vincitori Brad Gilbert e Jim Grabb che hanno battuto in finale Byron Black e Byron Talbot 6-2, 6-1."}
{"id": "3544624", "revid": "110157", "url": "https://it.wikipedia.org/wiki?curid=3544624", "title": "Odhr\u00e1n", "text": "Origine e diffusione.\nSi basa sul termine irlandese \"odhra\", \"verde pallido\", \"giallognolo\", combinato con un suffisso diminutivo (come in Blaine), e significa quindi \"piccolo [uomo/individuo] verde pallido\". Era il nome di un santo che viaggi\u00f2 assieme san Columba in Scozia, il cui nome viene talvolta italianizzato in \"Otterano\".\nVa notato che una delle sue forme femminili anglicizzate, \"Orna\", \u00e8 condivisa anche dal nome ebraico \"Oren\".\nOnomastico.\nL'onomastico si pu\u00f2 festeggiare il 27 ottobre in memoria di sant'Odran di Iona (chiamato anche Odhran, Otteran, Otterano e Oran), compagno di san Columba. Un altro santo con questo nome, discepolo di san Patrizio e martire, \u00e8 ricordato il 19 febbraio."}
{"id": "3544629", "revid": "110157", "url": "https://it.wikipedia.org/wiki?curid=3544629", "title": "Oren", "text": "Origine e diffusione.\nVuol dire \"[albero di] pino\" in ebraico; fa quindi parte di quella gamma di nomi ispirati agli alberi, insieme con Olmo, Ilan, Ivo ed Egl\u0117 (quest'ultimo, in particolare, fa riferimento allo stesso albero).\nNon va confuso con Oran, nome irlandese di origine differente, con il quale fra l'altro condivide la forma femminile, \"Orna\".\nOnomastico.\nIl nome \u00e8 adespota, cio\u00e8 non \u00e8 portato da alcun santo, pertanto l'onomastico ricade il 1\u00ba novembre, giorno di Ognissanti."}
{"id": "3544630", "revid": "47767", "url": "https://it.wikipedia.org/wiki?curid=3544630", "title": "Odran", "text": ""}
{"id": "3544632", "revid": "767487", "url": "https://it.wikipedia.org/wiki?curid=3544632", "title": "Wonderland (film 1999)", "text": "Wonderland \u00e8 un film del 1999 diretto da Michael Winterbottom.\nLa pellicola venne presentata in concorso al 52\u00ba Festival di Cannes e vinse il premio per il miglior film ai British Independent Film Awards.\nAmbientata in una Londra dal fascino immortale, racconta una storia di solitudini e piccoli drammi familiari.\nTrama.\nLa vita di tre sorelle alle prese con i loro problemi personali, tra maturit\u00e0 e ricerca dell'uomo giusto."}
