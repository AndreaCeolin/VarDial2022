{"id": "3427282", "revid": "767487", "url": "https://it.wikipedia.org/wiki?curid=3427282", "title": "Pagine sparse", "text": "Pagine sparse \u00e8 un film muto italiano del 1914 diretto da Giuseppe De Liguoro."}
{"id": "3427283", "revid": "433605", "url": "https://it.wikipedia.org/wiki?curid=3427283", "title": "Terremoto della Calabria meridionale del 1894", "text": "Il terremoto del 16 novembre 1894 fu un evento sismico che colp\u00ec la Calabria meridionale e la Sicilia alle ore 17.52, con epicentro storicamente individuato nella citt\u00e0 di Palmi. L'intensit\u00e0 dell'evento, che rientra nel IX grado della scala Mercalli e che colp\u00ec maggiormente le localit\u00e0 del Circondario di Palmi, comport\u00f2 anche un violento maremoto che interess\u00f2 perfino le coste campane, con maggiori danni che vi furono a Capo Pezzo verso Palmi.\nCentri abitati interessati dal terremoto.\nI principali centri interessati dal terremoto del 1894, riportati per grado di scala Mercalli, sono i seguenti:"}
{"id": "3427284", "revid": "767487", "url": "https://it.wikipedia.org/wiki?curid=3427284", "title": "Passione ardente", "text": "Passione ardente (\"Dramatic School\") \u00e8 un film del 1938 diretto da Robert B. Sinclair.\nTrama.\nLouise Mauban vorrebbe diventare un'attrice e frequenta di la Scuola d'Arte Drammatica di Parigi. Per mantenersi, deve per\u00f2 lavorare in fabbrica. Le sue compagne di scuola cominciano a sospettare che le storie che lei racconta su una vita vissuta nel lusso, con un ricco e nobile fidanzato, siano solo fantasie che inventa per alleviare la mediocrit\u00e0 del suo quotidiano. Nana, allora, invita maliziosamente l'amica alla sua festa di compleanno, invitando pure il marchese Andr\u00e9, il supposto fidanzato di Louise. Ma Andr\u00e9, quando conosce la ragazza, ne resta incantato. La menzogna si trasforma cos\u00ec in realt\u00e0: il nobile comincia a fare la corte a Louise e la porta fuori ogni sera, riempiendola di regali. Per\u00f2 la loro storia finisce quando Andr\u00e9 si innamora di un'altra donna e rompe con Louise. Quando Nana lo viene a sapere, si intenerisce e la consola: le due giovani diventano amiche.\nIntanto, Madame Therese, un'attrice non pi\u00f9 giovane che insegna alla scuola, non ottiene il ruolo di Giovanna d'Arco in una nuova commedia, perch\u00e9 le viene rinfacciato di non avere pi\u00f9 l'et\u00e0 giusta. Amareggiata, ha uno scatto d'ira contro Louise quando questa arriva tardi in classe e minaccia di espellerla. Le due donne si ritrovano insieme fuori dalla classe e, con sorpresa di Therese, Louise la ringrazia: le dice che per diventare una buona attrice, dovr\u00e0 soffrire, coltivare ogni genere di emozione come del resto, \u00e8 successo alla stessa Madame quando era giovane. Therese annuncia allora che accetter\u00e0 un altro ruolo, pi\u00f9 maturo e pi\u00f9 adatto a lei: quello di Giovanna d'Arco andr\u00e0 a Louise. La sera del debutto, la giovane Giovanna ottiene un grandissimo successo e tutto il pubblico si alza in piedi, tributandole una standing ovation.\nProduzione.\nIl film fu prodotto dalla MGM.\nDistribuzione.\nDistribuito dalla MGM, il film usc\u00ec nelle sale il 9 dicembre 1938.\nData di uscita.\nIMDb\nAlias"}
{"id": "3427285", "revid": "1906976", "url": "https://it.wikipedia.org/wiki?curid=3427285", "title": "Stele", "text": "Per stele (dal greco , in latino \"stela\" o \"stele\") si intende genericamente un monolito oblungo elevato a scopo commemorativo e conseguentemente decorato, ad esempio con bassorilievi o epigrafi. Di altezza solitamente inferiore al metro, spesso le stele recano scolpita una delle facce con raffigurazioni pi\u00f9 o meno schematiche della persona umana. L'azione di scolpire il monolito \u00e8 di solito suggerita dalla originaria forma piatta. Spesso le stele erano usate come cippo di confine. In altri casi, la stele \u00e8 eretta in relazione ad una sepoltura ed \u00e8 detta \"stele funeraria\"; se eretta per lo sciogimento di un voto, \u00e8 detta \"stele votiva\".\nLargo utilizzo di stele \u00e8 riscontrabile in culture e luoghi diversissimi: ne realizzarono gli Egizi, cos\u00ec come altre popolazioni del Vicino Oriente antico, e se ne trovano nell'antica Grecia, in Sardegna, in Etiopia, in Cina (e in generale nell'Estremo Oriente, forse con qualche relazione con quelle d'Occidente). Del tutto indipendenti culturalmente risultano quelle mesoamericane (Olmechi e Maya).\nStele preistoriche.\nLe stele preistoriche pi\u00f9 significative sono quelle della valle del fiume Durance (Vaucluse) e sono ascrivibili alla cultura di Chassey (neolitico pieno europeo, diffuso nella Francia meridionale): in queste, lo stile \u00e8 fortemente geometrico e le linee del volto si associano ad altre linee di valore non figurativo. A quelle della Vaucluse vengono spesso associate quelle dell'H\u00e9rault, che hanno una forma pi\u00f9 tondeggiante e, presumibilmente, sono pi\u00f9 tarde.\nEsistono esemplari di stele in Spagna e Portogallo, ma un'associazione unica \u00e8 quella di Sion, dove sono state recuperate stele con decorazione geometrica e stele-menhir.\nIl termine \"stele\" viene usato anche per riferirsi ai menhir antropomorfi armoricani e ai megaliti della seconda et\u00e0 del ferro in Armorica.\nStele etrusche.\nNella civilt\u00e0 etrusca le numerose stele, da non confondere con i cippi, erano sostanzialmente usate come segnacoli. \nQuelle poste generalmente all'esterno delle tombe erano decorate ed ornate con epigrafi.\nLe stele erano anche utilizzate nell'agrimensura dove i confini dei terreni erano sacri ed inviolabili, tanto che chi le rimuoveva era passibile della pena di morte.\nStele fenicie.\nNella civilt\u00e0 fenicia, le stele venivano usate in santuari e necropoli ed erano quindi di tipo votivo o funerario. Le stele pervenuteci sono poche e presentano la caratteristica dei prototipi rispetto alla vasta testimonianza di stele cartaginesi come dimostrato dai recenti ritrovamenti nell'isola di Cipro.\nStele puniche.\nNella civilt\u00e0 punica, le stele erano di carattere votivo poste nei tofet ed accanto alle urne. Erano costituite da monoliti in pietra, con varie misure e decorazioni. Presentavano una base, un coronamento in alto a chiusura ed una nicchia ove era rappresentato spesso un idolo."}
{"id": "3427290", "revid": "84604", "url": "https://it.wikipedia.org/wiki?curid=3427290", "title": "Endellionite", "text": ""}
{"id": "3427291", "revid": "767487", "url": "https://it.wikipedia.org/wiki?curid=3427291", "title": "L'appuntamento (film 1914)", "text": "L'appuntamento \u00e8 un film muto italiano del 1914 diretto da Giuseppe De Liguoro."}
{"id": "3427298", "revid": "647919", "url": "https://it.wikipedia.org/wiki?curid=3427298", "title": "Terremoto del 16 novembre 1894", "text": ""}
{"id": "3427303", "revid": "767487", "url": "https://it.wikipedia.org/wiki?curid=3427303", "title": "La danza del diavolo (film 1914)", "text": "La danza del diavolo \u00e8 un film muto italiano del 1914 diretto da Giuseppe De Liguoro."}
{"id": "3427307", "revid": "48344", "url": "https://it.wikipedia.org/wiki?curid=3427307", "title": "Remotely operated vehicle", "text": ""}
{"id": "3427308", "revid": "1573940", "url": "https://it.wikipedia.org/wiki?curid=3427308", "title": "Yepoella", "text": "Yepoella \u00e8 un genere di ragni appartenente alla Famiglia Salticidae.\nDistribuzione.\nL'unica specie oggi nota di questo genere \u00e8 stata rinvenuta in Argentina\nTassonomia.\nA dicembre 2010, si compone di una specie:"}
{"id": "3427315", "revid": "121658", "url": "https://it.wikipedia.org/wiki?curid=3427315", "title": "DB's", "text": ""}
{"id": "3427316", "revid": "196390", "url": "https://it.wikipedia.org/wiki?curid=3427316", "title": "Lusosfera", "text": ""}
{"id": "3427320", "revid": "287204", "url": "https://it.wikipedia.org/wiki?curid=3427320", "title": "26664 Jongwon", "text": "26664 Jongwon \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5918330\u00a0UA e da un'eccentricit\u00e0 di 0,1192310, inclinata di 3,40407\u00b0 rispetto all'eclittica."}
{"id": "3427322", "revid": "83531", "url": "https://it.wikipedia.org/wiki?curid=3427322", "title": "Classica di San Sebasti\u00e1n 1998", "text": "La Classica di San Sebasti\u00e1n 1998, diciottesima edizione della corsa e valevole come prova della Coppa del mondo 1998, si svolse l'8 agosto 1998, per un percorso totale di 232\u00a0km. Fu vinta dall'italiano Francesco Casagrande, al traguardo con il tempo di 5h43'45\" alla media di 40,495\u00a0km/h.\nPartenza a San Sebasti\u00e1n con 192 corridori di cui 132 portarono a termine il percorso."}
{"id": "3427323", "revid": "486946", "url": "https://it.wikipedia.org/wiki?curid=3427323", "title": "Magick brother", "text": ""}
{"id": "3427324", "revid": "767487", "url": "https://it.wikipedia.org/wiki?curid=3427324", "title": "Il cavaliere senza paura (film 1915)", "text": "Il cavaliere senza paura \u00e8 un film muto italiano del 1915 diretto e interpretato da Giuseppe De Liguoro."}
{"id": "3427333", "revid": "287204", "url": "https://it.wikipedia.org/wiki?curid=3427333", "title": "26665 Sidjena", "text": "26665 Sidjena \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3975536\u00a0UA e da un'eccentricit\u00e0 di 0,1653013, inclinata di 2,53819\u00b0 rispetto all'eclittica."}
{"id": "3427335", "revid": "767487", "url": "https://it.wikipedia.org/wiki?curid=3427335", "title": "Patria mia!", "text": "Patria mia! \u00e8 un film muto italiano del 1915 diretto da Giuseppe De Liguoro."}
{"id": "3427336", "revid": "287204", "url": "https://it.wikipedia.org/wiki?curid=3427336", "title": "26666 Justinto", "text": "26666 Justinto \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2714363\u00a0UA e da un'eccentricit\u00e0 di 0,1534027, inclinata di 4,01128\u00b0 rispetto all'eclittica."}
{"id": "3427339", "revid": "110157", "url": "https://it.wikipedia.org/wiki?curid=3427339", "title": "Circondario di Bernburg", "text": "Il circondario di Bernburg (in tedesco Landkreis Bernburg) era un circondario della Sassonia-Anhalt di 64.372 abitanti, che aveva come capoluogo Bernburg.\nGi\u00e0 circondario durante la DDR, venne mantenuto tale (sebbene con un ritocco dei confini) anche dopo l'unificazione. Il 1\u00ba luglio 1994 ha subito un ampliamento territoriale, accorpando la citt\u00e0 di G\u00fcsten dal circondario di Sta\u00dffurt. Il 1\u00ba luglio 2007 \u00e8 stato poi unito con i circondari di Aschersleben-Sta\u00dffurt e Sch\u00f6nebeck, a formare il nuovo circondario del Salzland."}
{"id": "3427341", "revid": "287204", "url": "https://it.wikipedia.org/wiki?curid=3427341", "title": "26667 Sherwinwu", "text": "26667 Sherwinwu \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3739921\u00a0UA e da un'eccentricit\u00e0 di 0,1757121, inclinata di 4,45944\u00b0 rispetto all'eclittica."}
{"id": "3427347", "revid": "339392", "url": "https://it.wikipedia.org/wiki?curid=3427347", "title": "Classica di San Sebastian 2008", "text": ""}
{"id": "3427349", "revid": "287204", "url": "https://it.wikipedia.org/wiki?curid=3427349", "title": "26668 Tonyho", "text": "26668 Tonyho \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0746662\u00a0UA e da un'eccentricit\u00e0 di 0,1420529, inclinata di 7,84460\u00b0 rispetto all'eclittica."}
{"id": "3427350", "revid": "1305772", "url": "https://it.wikipedia.org/wiki?curid=3427350", "title": "Exapla", "text": "La Exapla o Esapla (, \"sestuplo\") \u00e8 un'edizione esegetica del Vecchio Testamento compilata prima del 245 da Origene di Alessandria.\nIl titolo indica che l'opera \u00e8 costituita da \"sei versioni\" della Bibbia, che erano disposte parallelamente su sei colonne affiancate: \nNel caso dei Salmi, l'edizione diventava un \"Octapla\", cio\u00e8 presentava altre due colonne con altrettante traduzioni supplementari.\nSpesso citata nei primi tempi del cristianesimo, aveva lo scopo di porre fine alle controversie che sorgevano continuamente tra ebrei e cristiani circa l'interpretazione dei Testi sacri.\nSi tratta di una vera e propria edizione critica della Bibbia redatta per offrire alle varie comunit\u00e0 un testo unitario ed attendibile, con un metodo non dissimile da quello filologico ellenistico, cui si richiamava anche per i segni con cui si indicavano parti notevoli o difficili del testo.\nVista la mole dell'opera, essa era disponibile in un solo esemplare ed era un lavoro di scuola a cui Origene fece da sovrintendente.\nLa quinta colonna.\nLa quinta colonna di Origene \u00e8 una eclettica versione critica della \"Septuaginta\" nella quale:\nEssa ho avuto una notevole influenza sui testi dell'Antico Testamento in molti importanti manoscritti, come il Codex Sinaiticus.\nNe esiste una traduzione in lingua siriaca del VII secolo, detta Siro-esaplare.\nI frammenti rimasti.\nL'opera originale \u00e8 andata perduta nel VII secolo ma grazie a scrittori successivi se ne conosce il piano, i frammenti rimasti sono stati raccolti in diverse edizioni da Montfaucon (1714), Bahrdt (Lipsia, 1769) e Frederick Field (1875).\nAttualmente una riedizione, arricchita con nuovi frammenti ritrovati successivamente, \u00e8 curata da un gruppo internazionale di esperti della \"Septuaginta\" nel quadro del \"\"."}
{"id": "3427352", "revid": "767487", "url": "https://it.wikipedia.org/wiki?curid=3427352", "title": "Baby l'indiavolata", "text": "Baby l'indiavolata ovvero My little baby ovvero L'educanda monella, regia di Giuseppe De Liguoro (1916)\u00e8 un film muto italiano del 1916 diretto da Giuseppe De Liguoro."}
{"id": "3427353", "revid": "339392", "url": "https://it.wikipedia.org/wiki?curid=3427353", "title": "Classica di San Sebastian 2007", "text": ""}
{"id": "3427357", "revid": "287204", "url": "https://it.wikipedia.org/wiki?curid=3427357", "title": "26671 Williamlopes", "text": "26671 Williamlopes \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3852692\u00a0UA e da un'eccentricit\u00e0 di 0,0662233, inclinata di 1,42992\u00b0 rispetto all'eclittica."}
{"id": "3427364", "revid": "767487", "url": "https://it.wikipedia.org/wiki?curid=3427364", "title": "La perla del cinema", "text": "La perla del cinema \u00e8 un film muto italiano del 1916 diretto e interpretato da Giuseppe De Liguoro."}
{"id": "3427367", "revid": "287204", "url": "https://it.wikipedia.org/wiki?curid=3427367", "title": "26672 Ericabrooke", "text": "26672 Ericabrooke \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3257677\u00a0UA e da un'eccentricit\u00e0 di 0,1128853, inclinata di 7,32569\u00b0 rispetto all'eclittica."}
{"id": "3427374", "revid": "767487", "url": "https://it.wikipedia.org/wiki?curid=3427374", "title": "Lacrymae rerum", "text": "Lacrymae rerum (titolo alternativo: Nel gorgo della vita) \u00e8 un film muto italiano del 1916 diretto da Giuseppe De Liguoro."}
{"id": "3427375", "revid": "729019", "url": "https://it.wikipedia.org/wiki?curid=3427375", "title": "Battaglia delle Colline", "text": "La battaglia delle Colline (in francese bataille des Monts), conosciuta anche come battaglia delle Colline della Champagne o terza battaglia della Champagne, fu uno scontro combattuto a fasi alterne nell'aprile 1917. Esso fu un attacco diversivo della seconda battaglia dell'Aisne.\nLa battaglia ebbe luogo a est di Reims, tra Prunay e Aub\u00e9rive, nella provincia della Champagne, lungo le alture di Moronvilliers: il monte Cornillet (206 m), il Mont-Blond (211 m), il Mont-Haut (257 m), il monte Perthuis (232 m), il monte Casque (246 m), il monte T\u00e9ton (237 m) e il Mont-Sans-Nom (210 m).\nNonostante i tedeschi avessero contrattaccato il 19 e il 23 aprile, la IVe arm\u00e9e fran\u00e7aise riusc\u00ec a mantenere le sue posizioni e avanz\u00f2 leggermente lungo le alture di Moronvilliers."}
{"id": "3427376", "revid": "125439808", "url": "https://it.wikipedia.org/wiki?curid=3427376", "title": "Futbol Club Barcelona 1988-1989", "text": ""}
{"id": "3427381", "revid": "126257", "url": "https://it.wikipedia.org/wiki?curid=3427381", "title": "Inalberato", "text": ""}
{"id": "3427383", "revid": "767487", "url": "https://it.wikipedia.org/wiki?curid=3427383", "title": "Odette (film 1916)", "text": "Odette \u00e8 un film muto italiano del 1916 diretto da Giuseppe De Liguoro, tratto dalla commedia \"Odette\" di Victorien Sardou."}
{"id": "3427384", "revid": "62004", "url": "https://it.wikipedia.org/wiki?curid=3427384", "title": "Fl\u00e8che braban\u00e7onne", "text": ""}
{"id": "3427391", "revid": "1904508", "url": "https://it.wikipedia.org/wiki?curid=3427391", "title": "Consorti dei sovrani portoghesi", "text": "Nel corso della sua storia, la monarchia portoghese ha avuto solo due regine regnanti: Maria I e Maria II del Portogallo (e, probabilmente, Beatrice per un breve periodo di tempo nel XIV secolo).\nLe altre donne che utilizzarono il titolo di Regina del Portogallo erano semplicemente regine consorti, mogli dei re portoghesi. Tuttavia, molte di loro sono stati molto influenti per la storia del paese, dopo aver governato come reggenti per i loro figli minori ed eredi, cos\u00ec come avere avuto una grande influenza sui loro coniugi.\nElisabetta d'Aragona, che aveva sposato Dionigi del Portogallo, fu proclamata santa dopo che si era parlato di miracoli compiuti dopo la sua morte.\nIl Portogallo ha anche avuto due consorti reali di sesso maschile - Auguste de Beauharnais, II duca di Leuchtenberg e Ferdinando II del Portogallo - entrambi consorti di Maria II del Portogallo. Il primo mor\u00ec lasciando la moglie senza figli e quindi non divent\u00f2 mai re del Portogallo poich\u00e9 il marito di una Regina regnante portoghese poteva ricevere il titolo di Re dopo la nascita di qualsiasi figlio da quel matrimonio. Il secondo marito di Maria II fu suo consorte fino alla nascita del loro primo figlio. Alla nascita dell'erede, Ferdinando cess\u00f2 di essere consorte divenendo, invece, jure uxoris re del Portogallo, come Ferdinando II."}
{"id": "3427393", "revid": "48344", "url": "https://it.wikipedia.org/wiki?curid=3427393", "title": "Nereus", "text": ""}
{"id": "3427395", "revid": "1501558", "url": "https://it.wikipedia.org/wiki?curid=3427395", "title": "Supercoppa UEFA 1998", "text": "La Supercoppa UEFA 1998 \u00e8 stata la ventitreesima edizione della Supercoppa UEFA.\nSi \u00e8 svolta il 28 agosto 1998 allo stadio Louis II di Monaco, dove si sono affrontate la squadra vincitrice della Champions League 1997-1998, ovvero gli spagnoli del , e la squadra vincitrice della Coppa delle Coppe 1997-1998, ossia gli inglesi del .\nA conquistare il titolo \u00e8 stato il Chelsea che ha battuto per 1-0 il Real Madrid con un gol di Gustavo Poyet."}
{"id": "3427396", "revid": "30753", "url": "https://it.wikipedia.org/wiki?curid=3427396", "title": "The CW Television Network", "text": ""}
{"id": "3427398", "revid": "619014", "url": "https://it.wikipedia.org/wiki?curid=3427398", "title": "Neusiedlersee", "text": ""}
{"id": "3427407", "revid": "119998093", "url": "https://it.wikipedia.org/wiki?curid=3427407", "title": "Regioni della Mauritania", "text": "Le regioni della Mauritania (in arabo: ,\u0648\u0644\u0627\u064a\u0629 traslitterato \"wilaya\") sono la suddivisione territoriale di primo livello del Paese e sono pari a 12; ad esse \u00e8 equiordinata la capitale, Nouakchott (suddivisa in tre zone: nord, ovest e sud). Ciascuna di esse si suddivide ulteriormente in dipartimenti (\u0645\u0642\u0627\u0637\u0639\u0629, traslitterato \"moughataas\") a loro volta suddivisi in comuni.\nLista.\nDurante l'occupazione del Sahara Occidentale (1975-79), la corrispondente regione (grosso modo la parte inferiore del territorio di R\u00edo de Oro) era chiamata Tiris al-Gharbiyya."}
{"id": "3427408", "revid": "767487", "url": "https://it.wikipedia.org/wiki?curid=3427408", "title": "Overtures", "text": "Gli Overtures sono un gruppo musicale heavy/power metal italiano, fondato nel 2003 a Gorizia.\nBiografia.\nLa band nasce nel 2003 a Gorizia. Nel 2005 realizza il primo demo, prodotto da Andrea Rigonat. Nel 2007 la band desta l'interesse della label italiana VideoRadio che distribuisce il primo album \"Beyond the Waterfall\". Il diritti del disco vengono poi acquistati dalla label tedesca Rock it Up Records nel 2008, lanciando cos\u00ec gli Overtures nel panorama internazionale. Nel 2009 la band partecipa al secondo tributo ufficiale ai Running Wild \"ReUnation\" con il brano \"Pirate Song\". Nel 2010 gli Overtures trovano un nuovo accordo discografico con la label Greca Sleaszy Rider Records che rilascia nello stesso anno il secondo album \"Rebirth\", dal quale viene estratto anche un videoclip per il brano \"Fly, Angel\". Il disco riceve un'ottima critica che porta, nel 2012, gli Overtures ad affrontare un tour Europeo. Di ritorno dall'esperienza Europea la band si mette subito al lavoro su una nuova release discografica. Nel Maggio 2013 esce, sempre sotto Sleaszy Rider Records \"Entering the Maze\", dal quale viene estratto anche un videoclip per il singolo \"Savior\". Il disco viene accolto in maniera entusiasta dalla critica del settore, e all'uscita dell'album seguono ben due tour Europei: il primo nel 2013 che vede gli Overtures supportare i brasiliani Almah e gli italiani Secret Sphere nel BrazItalian European Tour; il secondo nel 2014 che vede il quintetto goriziano come supporto diretto agli inglesi Threshold. La band affronta inoltre, sempre nel 2014 ed in promozione ad \"Entering the Maze\", due mini-tour dell'est-europa. Dal 2013 il management della band \u00e8 a carico dell'agenzia italiana Truck Me Hard. Nel 2016 pubblicano l'album \"Artifacts\". Nel 2017 lo storico chitarrista del gruppo Marco Falanga decide di lasciare il gruppo per motivi personali, al suo posto entra Massimiliano Pistore."}
{"id": "3427410", "revid": "392518", "url": "https://it.wikipedia.org/wiki?curid=3427410", "title": "Discografia dei Gotthard", "text": "La seguente \u00e8 una discografia comprensiva della rock band svizzera Gotthard.\nI Gotthard si sono formati nel 1992 a Lugano, nel canton Ticino, nella Svizzera italiana. Hanno esordito quello stesso anno con l'eponimo album \"Gotthard\", che ha ottenuto un buon successo stazionando per nove mesi nella classifica svizzera. Con il secondo album, \"Dial Hard\", il gruppo ha inaugurato una lunga serie di dischi giunti al numero 1 in patria. Il grande successo \u00e8 arrivato principalmente con \"Homerun\" nel 2001, grazie soprattutto al singolo \"Heaven\" che \u00e8 diventato il brano pi\u00f9 famoso del gruppo.\nIl 5 ottobre 2010 ha tragicamente preso la vita in un incidente stradale il cantante del gruppo Steve Lee. Dopo la morte di Lee, tutti gli album dei Gotthard sono ritornati in classifica e la band si \u00e8 ritrovata per un certo tempo fino a tredici album contemporaneamente nella top 100 svizzera. Dopo un breve periodo di indecisione, la band ha deciso di proseguire con un nuovo cantante, Nic Maeder, con il quale ha inciso 4 album, l'ultimo #13 uscito nel 2020.\nSi stima che la band abbia venduto circa 3 milioni di dischi nel mondo.\nVideografia.\nVideoclip.\nIl primo videoclip effettuato dal gruppo svizzero \u00e8 per All I Care For nel 1992.\nIn seguito ne sono stati registrati vari, alcuni con spezzoni di concerti, altri con video veri e propri realizzati in luoghi differenti.\nIl videoclip di \"Dream On\" \u00e8 la continuazione di quello di \"Anytime, Anywhere\" (il pi\u00f9 celebre della band con oltre 2 milioni di visualizzazioni su YouTube), per questo motivo tutti e due sono stati registrati in modo molto simile.Nel 2009 ne \u00e8 stato registrato uno a Zagabria, quello di \"Unconditional Faith\", come colonna sonora di un film.Il video musicale pi\u00f9 recente \u00e8 quello che corrisponde al singolo Missteria, pubblicato il 10 gennaio 2020."}
{"id": "3427418", "revid": "110157", "url": "https://it.wikipedia.org/wiki?curid=3427418", "title": "Circondario di Sch\u00f6nebeck", "text": "Il circondario di Sch\u00f6nebeck (in tedesco Landkreis Sch\u00f6nebeck) era un circondario della Sassonia-Anhalt di 70.912 abitanti, che aveva come capoluogo Sch\u00f6nebeck.\nGi\u00e0 circondario durante la DDR, venne mantenuto tale (sebbene con un ritocco dei confini) anche dopo l'unificazione. Il 1\u00ba luglio 1994 ha subito un ampliamento territoriale, raccogliendo parte del territorio del circondario di Sta\u00dffurt e della citt\u00e0 di Magdeburgo. Il 1\u00ba luglio 2007 \u00e8 stato poi unito con i circondari di Aschersleben-Sta\u00dffurt e Bernburg, a formare il nuovo circondario del Salzlandkreis."}
{"id": "3427421", "revid": "83531", "url": "https://it.wikipedia.org/wiki?curid=3427421", "title": "Classica di San Sebasti\u00e1n 1997", "text": "La Classica di San Sebasti\u00e1n 1997, diciassettesima edizione della corsa e valevole come prova della Coppa del mondo 1997, si svolse il 9 agosto 1997, per un percorso totale di 234\u00a0km. Fu vinta dall'italiano Davide Rebellin, al traguardo con il tempo di 5h47'22\" alla media di 40,418\u00a0km/h.\nPartenza a San Sebasti\u00e1n con 187 corridori di cui 95 portarono a termine il percorso."}
{"id": "3427453", "revid": "122246", "url": "https://it.wikipedia.org/wiki?curid=3427453", "title": "Palazzetto dello Sport (San Giustino)", "text": "PalaKemon era il nome sponsorizzato del palazzetto dello sport della citt\u00e0 di San Giustino. Conta una capienza di 2.200 posti a sedere e 2.700 complessivi.\n\u00c8 stato sede delle partite casalinghe delle squadra di pallavolo dell'Umbria Volley, dell'Altotevere San Giustino e dell'Altotevere Citt\u00e0 di Castello, tutte militanti nella Serie A1 di volley maschile.\nIl palazzetto prendeva il nome dall'azienda Kemon. Ristrutturato nel 2010, il nuovo impianto fu presentato ufficialmente il 18 novembre di quell'anno.\nAttualmente il nome del palazzetto dello sport \u00e8 \"PalaVolley\" ed sede del San Giustino Volley, squadra militante nel campionato nazionale di serie B1 femminile."}
{"id": "3427460", "revid": "1272592", "url": "https://it.wikipedia.org/wiki?curid=3427460", "title": "Verga dei giuramenti", "text": ""}
{"id": "3427466", "revid": "37401", "url": "https://it.wikipedia.org/wiki?curid=3427466", "title": "Stele-menhir", "text": ""}
{"id": "3427467", "revid": "174925", "url": "https://it.wikipedia.org/wiki?curid=3427467", "title": "K 511", "text": ""}
{"id": "3427471", "revid": "28592", "url": "https://it.wikipedia.org/wiki?curid=3427471", "title": "Al'fred Garryevi\u010d Schnittke", "text": ""}
{"id": "3427472", "revid": "46931", "url": "https://it.wikipedia.org/wiki?curid=3427472", "title": "Range Rider", "text": ""}
{"id": "3427473", "revid": "2224234", "url": "https://it.wikipedia.org/wiki?curid=3427473", "title": "Salettuol", "text": "Salettuol \u00e8 una localit\u00e0 del comune di Maserada sul Piave, in provincia di Treviso.\nDescrizione.\nSorge sulla sponda destra del Piave. Il suo nome deriva da \"salicetum\", i salici che nascono spontaneamente nel greto plavense.\nStoria.\nLa storia di Salettuol \u00e8 legata alla storia del Piave. Il fiume, che raggiunge la sua massima larghezza proprio nei pressi del piccolo villaggio, ha caratteristiche torrenziali e alterna periodi di secca ad intense piene. In passato, quando il Piave devi\u00f2 verso il centro di Maserada, si trov\u00f2 alla sinistra del fiume.Solamente dopo i lavori di arginatura del fiume, iniziati nel XVI secolo, Salettuol ebbe maggiore stabilit\u00e0 topografica. Infatti gli effetti delle piene distrussero ripetutamente il villaggio.\nDurante la prima guerra mondiale, dal novembre 1917 al novembre 1918 visi combatterono tre importanti battaglie: la battaglia di arresto nel novembre 1917, la battaglia del solstizio nel giugno 1918 e la battaglia di Vittorio Veneto nel novembre 1918. In ricordo di tali eventi venne poi realizzata una zona monumentale adiacente all'argine del Piave con la presenza di tre monumenti: la piramide dedicata alla 31\u00aa Divisione italiana schierata nella battaglia del Solstizio, l'obelisco in onore della 7\u00aa Divisione britannica e il monumento dedicato ai \"Pontieri della X Armata\"."}
{"id": "3427475", "revid": "486946", "url": "https://it.wikipedia.org/wiki?curid=3427475", "title": "Palakemon", "text": ""}
{"id": "3427484", "revid": "1819104", "url": "https://it.wikipedia.org/wiki?curid=3427484", "title": "Leah Pipes", "text": "Biografia.\nCarriera.\nDeve la sua fama alla sua interpretazione nel 2004, recitando nel film Disney \"Pixel Perfect - Star ad alta definizione\", di Mark A.Z. Dipp\u00e9. \nOttiene il ruolo di protagonista, nel film horror del 2006, \"Innocenti presenze\".\nNel 2007 recita nel film \"Soccer Girl - Un sogno in gioco\" mentre nel 2013 prende parte al film \"Sesso, bugie e selfie\".\nNel corso della sua carriera \u00e8 apparsa in numerose serie televisive come \"Shark - Giustizia a tutti i costi\", ', \"Crossing Jordan\", \"Ghost Whisperer - Presenze\", \"The Defenders\", \"Clubhouse\", \"Bones\", \"Malcolm\", \"Angel\", \"Drake &amp; Josh\", \"Glee\" e '.\nRecita al fianco di Briana Evigan nel film del 2009, \"Patto di sangue\", remake del film del 1983 \"Non entrate in quel collegio\".\nOttiene nel 2007 un ruolo nel cast principale della serie \"L'Africa nel cuore\", interpretando la parte di Katie Clarke; la serie viene cancellata dopo una sola stagione.\nA partire dal 2013 dopo aver preso parte all'episodio backdoor pilot della serie \"The Vampire Diaries\", diventa una delle protagoniste dello spin-off \"The Originals\", recitando la parte di Camille O'Connell, ruolo che interpreter\u00e0 fino al 2016\nReciter\u00e0 nel 2019 nella serie televisiva \"Streghe\" dove reciter\u00e0 la parte di Fiona.\nVita privata.\nNel mese di gennaio del 2014 ha annunciato il suo fidanzamento con l'attore Andrew James Trauth, i due si sono sposati nello stesso anno, il 6 dicembre. La coppia divorzier\u00e0 nel 2019.\nFilmografia.\nVideo musicali.\nHa fatto parte anche nel video musicale di Shwayze, \"Get U Home\" che fa parte della colonna sonora del film \"Patto di sangue\".\nDoppiatrici italiane.\nNelle versioni in italiano dei suoi film, Leah Pipes \u00e8 stata doppiata da:"}
{"id": "3427486", "revid": "79227", "url": "https://it.wikipedia.org/wiki?curid=3427486", "title": "The Parable of Arable Land", "text": "The Parable of Arable Land \u00e8 l'album d'esordio del gruppo rock psichedelico/avant garde texano dei Red Crayola. Con gli album successivi il gruppo muter\u00e0 nome, per problemi legali, in Red Krayola. \u00c8 stato pubblicato nel giugno del 1967 per la International Artists.\nNon esiste soluzione di continuit\u00e0 tra i brani, quelli cantati sono intramezzati da una composizione improvvisata con sottofondo di rumori vari denominata \"Free Form Freak-Out\" ma sempre diversa.\nL'album \u00e8 considerato fondamentale da alcuni critici rock per la sua originalit\u00e0 nell'integrare elementi di musica concreta in canzoni rock e pop, tra i precursori del genere industrial, del noise rock e del kraut rock.\nAlla realizzazione del disco, registrato in un'unica sessione, hanno partecipato circa un centinaio di persone, tra i quali Roky Erickson, accreditati come \"Familiar Ugly\", per lo pi\u00f9 amici dei componenti del gruppo.\nTracce.\nTutti i brani composti da: Mayo Thompson, Steve Cunningham e Rick Barthleme."}
{"id": "3427487", "revid": "1398753", "url": "https://it.wikipedia.org/wiki?curid=3427487", "title": "Studio 1 (rete televisiva)", "text": "Studio 1 \u00e8 un'emittente televisiva interregionale di carattere commerciale con sede a Cremona che trasmette in Lombardia, Piemonte, Emilia-Romagna e Veneto. Dal 17 giugno 2019 Studio 1 si sposta alla numerazione 79 del telecomando e diventa la seconda emittente del gruppo televisivo Arvedi per grado di importanza, sostituita da Cremona 1, tv che trasmette nella numerazione 80 del telecomando. Studio 1 e le altre emittenti televisive del gruppo Arvedi trasmettono da un capannone, situato nella zona industriale in via Bastida 16 a Cremona.\nLa responsabile generale \u00e8 Rita Boato, mentre la responsabile televendite, affitto banda e progettazione canali \u00e8 Sabrina Giangualano. Il direttore di Cremona 1 \u00e8 Mario Silla, l\u2019ex direttore di Studio 1 \u00e8 stato Andrea Cenni; mentre l'attuale amministratore delegato \u00e8 Maurizio Calcinoni (suo predecessore e responsabile editoriale \u00e8 stato Francesco Tartara, ex direttore de \"La Provincia\" e vicedirettore del TG4).\nStoria.\nEmittente nata a Treviglio nel 1976, ha inizialmente trasmesso via cavo, per poi abbandonarlo e trasmettere via etere sulla frequenza UHF 57 (a lungo contesa con l'emittente Antenna Nord di Milano - poi divenuta Italia 1 - della Rusconi Editori, che la impiegava dalla postazione del grattacielo Pirelli per il servizio cittadino, mentre la frequenza principale da Valcava era UHF 49) dalla postazione di Roncola (Bg). La rete \u00e8 stata la prima in Italia a trasmettere televendite, ospitando personaggi come Roberto Da Crema.\nPosseduta dall'imprenditore Arturo Benasciutti tramite la Ge. Invest SpA e conosciuta principalmente a Bergamo e provincia, nel 2006 ha acquistato Rete 44, mentre nel giugno 2009 viene acquistata da Giovanni Arvedi (protagonista degli anni '80 del salvataggio della Rizzoli), gi\u00e0 proprietario del 39% dell'emittente TeleColor. In seguito a tale acquisizione la sede di Studio 1 viene spostata a Cremona.\nNell'aprile 2010 Arvedi vende, per contrasti sulla linea editoriale dell'emittente, la propria partecipazione in TeleColor alla Beacom SpA, ennesima societ\u00e0 riconducibile a Benasciutti che possiede anche le emittenti: Quadrifoglio TV (Quadrifoglio Tv SpA) a Torino, Telemilia (Arialice SpA) a Modena (trasferita poi a Bologna), Televeneto (Televeneto SpA) in provincia di Vicenza e la tv satellitare PuntoSat.\nDopo il passaggio definitivo di Studio1 al digitale terrestre (18 maggio 2010), la programmazione \u00e8 per la maggior parte in ed inoltre inizia le trasmissioni il canale Studio1 HD, che consente la visione in alta definizione dell'emittente, nativa per le autoproduzioni, e in upscaling per il resto. Dal 10 gennaio 2017 quest'ultima diventa la copia del canale principale, non trasmettendo pi\u00f9 in alta definizione.\nNascono altre nuove emittenti affiliate alla rete madre, nel 2013 viene creata Cremona 1, diffusa in passato in gran parte dell\u2019Emilia-Romagna e Lombardia mentre da giugno 2019 in quasi tutto il Nord Italia. Lo slogan la presenta come \"la tv di casa tua\", e si occupa difatti delle realt\u00e0 locali puntando sull'attualit\u00e0, l'informazione, la cronaca, la cultura, il territorio, il sociale e lo sport. Nel marzo del 2017 nasce 1Sport, emittente di carattere sportivo che si trova nel multiplex piacentino di Telelibert\u00e0, il canale prima si trovava alla numerazione 622 del telecomando; da giugno 2019 si trova alla LCN 211, precedentemente occupata da Cremona 1.\nPalinsesto.\nStudio 1 dal 17 giugno 2019 si sposta dalla numerazione 80 alla numerazione 79 del telecomando, prendendo il posto dell\u2019altra emittente del gruppo Rete79 ripetendone la programmazione fino al 31 dicembre 2019; ovvero 24 ore su 24 la televendita di gioielli della padovana LineaGem S.r.l. della famiglia Grassivaro; gi\u00e0 in onda con un proprio canale sulla LCN 132 (LINEAGEM) nel multiplex Rete A 2. Dal 1\u00ba gennaio 2020 Studio 1 cambia programmazione commerciale e trasmette in alternanza a ciclo continuo le televendite di tappeti della societ\u00e0 Veglo S.r.l. con i marchi Iranian Loom e Roc Tappeti.\nIn passato Studio 1 aveva un palinsesto di televendite, di informazione, ma anche con programmi di servizio e di intrattenimento, cartoni, sitcom, con una programmazione adatta sempre a tutta la famiglia (bollino verde).\nMultiplex Studio 1.\nStudio1 trasmette tramite DVB-T in Lombardia, Piemonte, Emilia-Romagna e Veneto esclusivamente sulla frequenza UHF 31, utilizzando in molti casi gli apparati di trasmissione rilevati da Telemilia, Quadrifoglio Tv e Televeneto.\nTuttavia, in forma legale e permissiva dalla postazione padovana Monte Venda e da quella bolognese Colle Barbiano, l'emittente trasmette il suo multiplex insieme a quelli Rai dai sistemi radianti Rai Way.\nFino a gennaio 2022 trasmetteva anche in Valle d'Aosta, sull\u2019UHF 35.\nIl multiplex ha la seguente composizione (aggiornata al 4 febbraio 2022):"}
{"id": "3427499", "revid": "1272592", "url": "https://it.wikipedia.org/wiki?curid=3427499", "title": "Sette sigilli di cuendillar", "text": ""}
{"id": "3427511", "revid": "599013", "url": "https://it.wikipedia.org/wiki?curid=3427511", "title": "Cs\u00e1nytelek", "text": ""}
{"id": "3427512", "revid": "120044726", "url": "https://it.wikipedia.org/wiki?curid=3427512", "title": "Calamina (minerale)", "text": "La calamina \u00e8 un miscuglio di vari minerali (emimorfite e smithsonite).\nStoria.\nNel 1803 varie analisi confermarono la vera composizione dei due minerali suddetti, tuttavia, nel frattempo si dovette attendere almeno cinquant'anni prima di avere la denominazione di ciascuno dei due minerali, in questo frangente di tempo con calamina si soleva chiamare la smithsonite. Attualmente questo termine viene utilizzato per chiamare vari miscugli di minerali di zinco, che oltre ai suddetti due minerali contengono anche l'idrozincite.\nAbito cristallino.\nI cristalli non sono distinti e molto rari.\nOrigine e giacitura.\nQuesto miscuglio di minerali si trova nelle miniere di ossidazione dello zinco e piombo come prodotto di alterazione della sfalerite associata a minerali vari tra cui la sfalerite stessa, la galena e a minerali secondari tra cui si ricordano oltre la suddetta idrozincite, la cerussite e l'anglesite.\nForma in cui si presenta in natura.\nIn croste, in ammassi mammellonari, reniformi, stalattiti, in granuli, compatte o terrose.\nUtilizzi.\nPer l'estrazione dello zinco. In medicina, in creme e lozioni anti-prurito."}
{"id": "3427514", "revid": "86599", "url": "https://it.wikipedia.org/wiki?curid=3427514", "title": "26679 Thomassilver", "text": "26679 Thomassilver \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,1977651, inclinata di 7,23004\u00b0 rispetto all'eclittica.\nL'asteroide \u00e8 dedicato allo studente statunitense Thomas Scott Silver."}
{"id": "3427519", "revid": "287204", "url": "https://it.wikipedia.org/wiki?curid=3427519", "title": "26680 Wangchristi", "text": "26680 Wangchristi \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,5559216\u00a0UA e da un'eccentricit\u00e0 di 0,1376717, inclinata di 7,75256\u00b0 rispetto all'eclittica."}
{"id": "3427521", "revid": "287204", "url": "https://it.wikipedia.org/wiki?curid=3427521", "title": "26681 Niezgay", "text": "26681 Niezgay \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,3635552\u00a0UA e da un'eccentricit\u00e0 di 0,1535626, inclinata di 1,25397\u00b0 rispetto all'eclittica."}
{"id": "3427525", "revid": "86599", "url": "https://it.wikipedia.org/wiki?curid=3427525", "title": "26682 Evanfletcher", "text": "26682 Evanfletcher \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,1783387, inclinata di 3,13426\u00b0 rispetto all'eclittica.\nL'asteroide \u00e8 dedicato allo studente statunitense Evan Haley Fletcher."}
{"id": "3427530", "revid": "287204", "url": "https://it.wikipedia.org/wiki?curid=3427530", "title": "26685 Khojandi", "text": "26685 Khojandi \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0682712\u00a0UA e da un'eccentricit\u00e0 di 0,1212391, inclinata di 0,28469\u00b0 rispetto all'eclittica."}
{"id": "3427532", "revid": "287204", "url": "https://it.wikipedia.org/wiki?curid=3427532", "title": "26686 Ellenprice", "text": "26686 Ellenprice \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,4072125\u00a0UA e da un'eccentricit\u00e0 di 0,1849135, inclinata di 1,55858\u00b0 rispetto all'eclittica."}
{"id": "3427533", "revid": "287204", "url": "https://it.wikipedia.org/wiki?curid=3427533", "title": "Serie A2 2010-2011 (calcio femminile)", "text": "La Serie A2 2010-2011 \u00e8 stata la nona edizione della Serie A2, la seconda serie del campionato italiano di calcio femminile. Il Milan e il Riviera di Romagna hanno vinto i rispettivi gironi e sono stati promossi in Serie A. Il Como 2000 \u00e8 stato in seguito promosso in Serie A a completamento organico.\nStagione.\nNovit\u00e0.\nDalla Serie A2 2009-2010 sono state promosse in Serie A Mozzanica, Upea Orlandia 97, S\u00fcdtirol Vintl Damen e Firenze, mentre dalla Serie A 2009-2010 sono stati retrocessi in Serie A2 Atalanta e Fiammamonza. Dalla Serie B 2009-2010 sono state promosse in Serie A2 Multedo, Exto Schio 06, Imolese e Marsala, che prendono il posto della retrocessa Trento e dell'esclusa Sezze.\nPrima dell'inizio del campionato ci sono stati i seguenti cambi di denominazione:\ne le seguenti fusione di pi\u00f9 societ\u00e0:\nHanno rinunciato al campionato di Serie A2 2010-2011 l'Ariete, l'E.D.P. Jesina e il Pisa. Di conseguenza, a completamento organico, l'Olbia \u00e8 stato riammesso in Serie A2, mentre dalla Serie B sono stati ripescati il Cuneo San Rocco, la Juventus Torino, il Vicenza e il Pink Sport Time.\nFormula.\nLe 24 squadre partecipanti sono state divise in due gironi da 12 squadre ciascuno. Nei due gironi le squadre si affrontano in un girone all'italiana con partite di andata e ritorno per un totale di 22 giornate. La prima classificata di ciascun girone \u00e8 promossa in Serie A. L'ultima squadra di ognuno dei due gironi \u00e8 retrocessa in Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "3427535", "revid": "767487", "url": "https://it.wikipedia.org/wiki?curid=3427535", "title": "Adriaen Block", "text": "\u00c8 noto per quattro viaggi che fece tra il 1611 e il 1614 lungo le coste del New Jersey e del Massachusetts, poco dopo la spedizione di Henry Hudson del 1609.\nFu il primo europeo a stabilire relazioni di interscambio commerciale con le popolazioni amerinde autoctone, ed il primo a notare che Long Island e Manhattan sono isole, separate dal continente nordamericano. Visit\u00f2 anche aree interne del continente navigando lungo il corso dei fiumi Delaware e Connecticut, esplorando tra l'altro la zona nei dintorni di Albany.\nEsplor\u00f2 la baia di Narragansett, di fronte all'attuale stato del Rhode Island. L'isola Block Island che vi si trova prende il suo nome. Secondo alcune ipotesi il nome stesso \"Rhode Island\" deriverebbe da \"Roote Eylandt\" (isola rossa in olandese), nome che avrebbe dato all'isola di Aquidneck per l'argilla rossa che si trova sulle sue coste. La maggioranza degli storici ritiene invece che il nome derivi dall'isola di Rodi, per la somiglianza che Giovanni da Verrazzano trov\u00f2 tra tale isola e quella di Rodi in Grecia.\nLa carta geografica che disegn\u00f2 dopo il suo viaggio del 1614 riporta per la prima volta dettagli della costa atlantica nordamericana fino ad allora sconosciuti. Vi \u00e8 anche la prima menzione del termine Nuovi Paesi Bassi (\"Nieuw Niederland\").\nUna replica della sua nave, la \"Onrust\", \u00e8 all'ancora nel porto di Manhattan a New York.\n\u00c8 sepolto nella chiesa di Oude Kerk ad Amsterdam."}
{"id": "3427536", "revid": "287204", "url": "https://it.wikipedia.org/wiki?curid=3427536", "title": "26688 Wangenevieve", "text": "26688 Wangenevieve \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,8878744\u00a0UA e da un'eccentricit\u00e0 di 0,0267494, inclinata di 2,91555\u00b0 rispetto all'eclittica."}
{"id": "3427540", "revid": "287204", "url": "https://it.wikipedia.org/wiki?curid=3427540", "title": "26689 Smorrison", "text": "26689 Smorrison \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,5190912\u00a0UA e da un'eccentricit\u00e0 di 0,0185631, inclinata di 4,52296\u00b0 rispetto all'eclittica."}
{"id": "3427542", "revid": "287204", "url": "https://it.wikipedia.org/wiki?curid=3427542", "title": "26691 Lareegardner", "text": "26691 Lareegardner \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,2604397\u00a0UA e da un'eccentricit\u00e0 di 0,1566624, inclinata di 5,24788\u00b0 rispetto all'eclittica."}
{"id": "3427545", "revid": "287204", "url": "https://it.wikipedia.org/wiki?curid=3427545", "title": "26694 Wenxili", "text": "26694 Wenxili \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,4087203\u00a0UA e da un'eccentricit\u00e0 di 0,0841717, inclinata di 7,27739\u00b0 rispetto all'eclittica."}
{"id": "3427549", "revid": "110157", "url": "https://it.wikipedia.org/wiki?curid=3427549", "title": "Il Conte Rosso", "text": "Il Conte Rosso \u00e8 un dramma storico di Giuseppe Giacosa. Venne rappresentato per la prima volta al Teatro Carignano di Torino il 22 aprile 1880, dalla compagnia di Cesare Rossi.. Tra gli interpreti figuravano Giacinta Pezzana (Bona di Borbone), Eleonora Duse (Bona di Berry) e Flavio And\u00f2 (Amedeo). Il dramma venne dedicato \u00aba Edmondo De Amicis in segno di amicizia fraterna\u00bb.\nTrama.\nLa vicenda si svolge tra il 1383 e il 1391.\nPrologo.\nIl padiglione del re di Francia Carlo VI durante un assedio alla citt\u00e0 di Bourbourg (Borburga nel testo del dramma).\nUn araldo inglese chiede a Carlo VI che abbia luogo una giostra tra nobili e valorosi combattenti prima che inizino i combattimenti tra gli eserciti mercenari. Il re di Francia accetta e Amedeo VII di Savoia, in campo a fianco dei francesi, ottiene di essere l'unico a sfidare i tre rappresentanti inglesi, Honiton, Arundel e Pembrock. Il conte di Challant \u00e8 l'unico a sembrare indifferente ai combattimenti; il conte di Seyssel lo accusa di essere innamorato della moglie di Amedeo, Bona di Berry, e di parteggiare per la madre di Amedeo, Bona di Borbone, che regge le sorti della Savoia in vece del figlio e che Seyssel considera usurpatrice del trono.\nAl campo si presenta Clara, figlia di un mugnaio, che dice a Challant di essere rimasta stregata dalla bellezza di Amedeo e di essere disposta a seguirlo ovunque, anche rimanendogli ignota, pur di poterlo vedere ancora.\nAmedeo combatte valorosamente e sconfigge tutti e tre gli avversari, facendo loro grazia della vita e rendendo anzi onore al loro coraggio. Carlo VI decide che da quel giorno Amedeo non venga pi\u00f9 chiamato Conte Nero, dal colore degli abiti che porta in ricordo del padre defunto, ma col pi\u00f9 gaio appellativo di Conte Rosso. Un messo annuncia ad Amedeo che gli \u00e8 nato un figlio, ma anche che nei suoi territori \u00e8 in corso una rivolta, e Amedeo deve perci\u00f2 partire.\nAtto primo.\nNel castello di Ripaglia sono riuniti Bona di Borbone, Bona di Berry, Amedeo, Challant e altri cortigiani. Challant continua a corteggiare Berry e deride Amedeo, che pare pensare al gioco pi\u00f9 che agli affari di stato. Quando giunge un messaggio che avverte di una rivolta contro i tributi nell'Alto Vallese, infatti, \u00e8 Bona che decide l'invio di militari, nel disinteresse di Amedeo, impegnato in una partita a scacchi con mastro Luca.\nAnche Ard\u00f2n si lamenta perch\u00e9 la popolazione, in ristrettezze economiche, non gli paga i tributi dovuti. Egli stesso vive in povert\u00e0, ma vorrebbe che i sudditi, contro i quali tuttavia non vuole infierire, lo onorassero almeno con i servizi previsti dalle leggi. Bona biasima l'indulgenza di Ard\u00f2n, che ritiene segno di debolezza. Mastro Luca confida a Nende che l'indifferenza di Amedeo \u00e8 solo apparente: egli \u00e8 assai attento a tutto ci\u00f2 che avviene intorno a lui.\nUn messo annuncia al conte di San Martino che nelle sue terre, nel Canavese, i villani sono i rivolta: hanno fatto gravi danni e ucciso brutalmente un cugino di San Martino, colpevole di avere a sua volta ucciso una giovane contadina che non gli si voleva concedere. Mentre tutti riprovano il comportamento dei villani, il solo Challant lo giustifica. Berry consegna a Challant un fermaglio, il segnale che gli aveva promesso nel caso ne avesse accettato la corte.\nAmedeo, preso da parte Challant, gli confida il suo disegno segreto. Egli \u00e8 disgustato dal governo tirannico della madre e degli altri nobili, e da anni sta segretamente pensando a come instaurare un governo illuminato e giusto e a come rendere la madre \u00abumana suo malgrado\u00bb. La rivolta in Canavese gliene d\u00e0 occasione. Amedeo, fingendo di partire per una battuta di caccia, vuole recarsi in segreto in Canavese con Challant, conoscitore della zona e con cui ora sa di avere principi condivisi, e l\u00e0 sedare la rivolta senza spargimenti di sangue. Challant, turbato, accetta. Bona, donna crudele e assetata di potere, intuisce che Amedeo sta tramando qualcosa ai suoi danni e cerca di non farlo partire, tra madre e figlio ha luogo un litigio che si ricompone dopo reciproche accuse e oltraggi, ma Amedeo non recede dai suoi propositi.\nAtto secondo.\nLa scena \u00e8 al castello di Brosso nel Canavese, da cui si intravede vede la Serra morenica.\nI villani, controllati da Besso e Lapo, sono intenti a terminare il saccheggio del castello gravemente danneggiato dalla rivolta. Giungono Amedeo e Challant. La rivolta si \u00e8 ora allargata e si rivolge contro i baroni locali le cui truppe minacciano i villani. Amedeo ha promesso appoggio ai rivoltosi ma vuole che cessino le violenze. Amedeo apprende poi che ai baroni, che si riuniranno per prendere decisioni proprio al castello di Brosso ritenuto sicuro perch\u00e9 gi\u00e0 saccheggiato, \u00e8 nota la sua presenza in Canavese e lo vogliono rapire per chiedere un riscatto.\nClara, che Challant aveva condotto a Ripaglia come servitrice di Bona, giunge affannata, e riesce a parlare ad Amedeo rivelandogli che Bona \u00e8 in arrivo per incontrare i baroni. Amedeo, dapprima spaventato, intuisce che \u00e8 la madre che i baroni attendono e che vogliono rapire, e decide di approfittare della situazione. Clara, rimasta sola con Amedeo, gli confessa di essersi innamorata di lui in occasione del torneo di Borburga, e di essersi trasferita al servizio di Bona per potergli stare vicino; Amedeo rimane incantato dal racconto di Clara.\nGiungono i baroni per il loro convegno. Tra loro vi \u00e8 anche San Martino, che ha invitato Bona in Canavese senza sapere che gli altri baroni ne progettavano il rapimento. San Martino prima che i baroni mettano in atto il loro piano cerca il confronto con Bona, la quale si dice disposta a restituire ai baroni gli antichi privilegi che il padre di Amedeo aveva loro tolti. Ma i baroni temono che Amedeo non approver\u00e0 questa decisione, e non si trova l'accordo sul compenso che Bona dovrebbe avere nella lotta contro i villani. Bona si rende finalmente conto di essere caduta in un agguato e sta per cadere nelle mani dei baroni, quando compaiono Amedeo e Challant, infiltratisi grazie all'aiuto dei rivoltosi. I baroni non osano aggredire Amedeo, il quale con la sua autorit\u00e0 toglie loro ogni diritto e stabilisce che saranno possibili governi popolari. Amedeo riconosce la lealt\u00e0 di San Martino e, nonostante le parole sprezzanti usate in precedenza da Bona verso di lui, trova anche modo di difendere l'onore della madre, dicendo ai baroni che ella stava fingendo.\nAtto terzo.\nSono trascorsi alcuni anni. Amedeo \u00e8 molto malato e si teme per la sua vita, soffre di orribili mali di testa, che sono sorti dopo che si \u00e8 rivolto a Granvilla, un guaritore che ha studiato in Oriente, per curare la calvizie che lo affliggeva. San Martino, ospite a Ripaglia, ha invitato Ard\u00f2n, che dal tempo della rivolta in Canavese non frequentava pi\u00f9 Ripaglia, sperando di fare cosa gradita al sofferente Amedeo.\nSi sussurra che Granvilla abbia volutamente provocato il male ad Amedeo per volere di Bona, la quale cercherebbe con la morte del figlio di riconquistare il potere; Bona tuttavia mostra disprezzo per Granvilla e dice di ritenerlo un inetto. Granvilla litiga violentemente con Luca, il barbiere e compagno di scacchi di Amedeo, esperto di erbe curative che disprezza Granvilla, nel quale Amedeo ha invece grande fiducia. Quando Amedeo ha un miglioramento e si pu\u00f2 levare dal letto, saluta tutti sentendosi rinvigorito, ma il suo aspetto pallido atterrisce chi lo vede. Ard\u00f2n, grato ad Amedeo che ne apprezza la condotta di governo, alla vista di Granvilla cerca di aggredirlo, ma viene fermato dallo stesso Amedeo.\nAmedeo tuttavia, teme che vi sia del vero nelle voci sulla complicit\u00e0 tra Bona e Granvilla, e viene confermato in questo dubbio da Challant, che dice di averli visti confabulare. Temendo la morte, Amedeo chiede a Challant a chi sia meglio lasciare la reggenza in attesa che il figlio, bambino, diventi adulto e possa regnare. Challant gli consiglia di lasciare la reggenza a Bona, nonostante i dubbi su di lei, perch\u00e9 \u00e8 avida di potere e certo sapr\u00e0 amministrare bene, mentre la giovane moglie di Amedeo potrebbe risposarsi e perdere il diritto al regno per il figlio.\nIl sospetto diviene certezza quando Clara annuncia che Granvilla \u00e8 partito dopo avere ricevuto molto danaro da Bona. Amedeo chiede a Clara di vigilare sul figlio e di fare in modo che nulla trapeli e non venga mai messo in dubbio l'onore dei Savoia e della stessa Bona, che pur gli \u00e8 nemica e Amedeo sa di non aver mai amato. Amedeo poi convoca Bona e si fa promettere da lei, evocando il ricordo del padre, che sapr\u00e0 regnare in modo giusto se avr\u00e0 la reggenza.\nInfine Amedeo invita i baroni suoi ospiti a una battuta di caccia. I baroni, vedendolo sofferente, sono sorpresi, ma Amedeo \u00e8 risoluto. Prima di partire, per\u00f2, Amedeo domanda a Challant di vegliare sulla propria casa e lo bacia fraternamente. Appena salito a cavallo, Amedeo fa in modo che il cavallo si imbizzarrisca e lo faccia cadere provocandogli ferite mortali: cos\u00ec, si dir\u00e0 che la sua morte \u00e8 dovuta a un incidente e le dicerie sulla morte per avvelenamento non potranno avere credito. L'ultimo atto di Amedeo prima della morte \u00e8 il conferimento ufficiale della reggenza a Bona."}
{"id": "3427550", "revid": "3157", "url": "https://it.wikipedia.org/wiki?curid=3427550", "title": "Tigrigna", "text": ""}
{"id": "3427551", "revid": "287204", "url": "https://it.wikipedia.org/wiki?curid=3427551", "title": "26696 Gechenzhang", "text": "26696 Gechenzhang \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,2462580\u00a0UA e da un'eccentricit\u00e0 di 0,1204015, inclinata di 1,89496\u00b0 rispetto all'eclittica."}
{"id": "3427557", "revid": "73843", "url": "https://it.wikipedia.org/wiki?curid=3427557", "title": "26699 Masoncole", "text": "26699 Masoncole \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,1790960, inclinata di 5,27272\u00b0 rispetto all'eclittica.\nL'asteroide \u00e8 dedicato allo studente statunitense Mason Cole McFarland."}
{"id": "3427566", "revid": "287204", "url": "https://it.wikipedia.org/wiki?curid=3427566", "title": "Parigi-Tours 1997", "text": "La Parigi-Tours 1997, novantunesima edizione della corsa e valevole come nona prova della Coppa del mondo 1997, si svolse il 5 ottobre 1997, per un percorso totale di 264 km. Fu vinta dal belga Andrej \u010cmil, al traguardo con il tempo di 5h23'44\" alla media di 48,929 km/h.\nPartenza a Parigi con 181 ciclisti di cui 125 portarono a termine il percorso."}
{"id": "3427570", "revid": "319329", "url": "https://it.wikipedia.org/wiki?curid=3427570", "title": "Paris-Tours 1997", "text": ""}
{"id": "3427574", "revid": "203463", "url": "https://it.wikipedia.org/wiki?curid=3427574", "title": "Colonia di Jamestown", "text": ""}
{"id": "3427577", "revid": "2730", "url": "https://it.wikipedia.org/wiki?curid=3427577", "title": "I Borgia (serie televisiva canadese)", "text": "I Borgia (\"The Borgias\") \u00e8 una serie televisiva canadese di genere storico creata da Neil Jordan, trasmessa dal 3 aprile 2011 al 16 giugno 2013 sul canale Bravo! in Canada e su Showtime negli Stati Uniti.\nLa serie (che non va confusa con l'omonima produzione franco-tedesca) narra la storia della famiglia italiana di origine aragonese dei Borgia, una delle pi\u00f9 influenti a cavallo tra il XV e XVI secolo. Le vicende sono liberamente ispirate agli eventi della famiglia Borgia. Scritta da Neil Jordan, Guy Burt e David Leland, \u00e8 una coproduzione tra Canada, Ungheria e Irlanda.\nIl 25 aprile 2011 la serie \u00e8 stata rinnovata per una seconda stagione, mentre il 4 maggio 2012 Showtime ha ordinato una terza stagione. Il 5 giugno 2013, a causa di problemi di budget, la serie viene cancellata. A seguito della notizia, il creatore Neil Jordan ha dichiarato che sarebbe stato disponibile a chiudere la serie con un degno finale strutturato come film di due ore dal titolo \"The Borgia Apocalypse\" del quale aveva gi\u00e0 scritto l'intera sceneggiatura. Showtime, per\u00f2, ha deciso di bocciare il progetto poich\u00e9 troppo costoso. Jordan ha quindi pubblicato \"The Borgia Apocalypse: The Screenplay\", ovvero l'intera sceneggiatura del film in un e-book acquistabile su Amazon.com e iBookstore, per condividere con i fan la storia che aveva in mente di produrre.\nTrama.\nPrima stagione.\nRoma, 1492. Al capezzale del morente Innocenzo VIII, Rodrigo Borgia e Giuliano della Rovere gi\u00e0 pensano a come farsi strada verso il pontificato. A spuntarla \u00e8 il primo, che diventa Alessandro VI e si affretta a consolidare il proprio potere piazzando i propri figli illegittimi in posizioni convenienti: Cesare diventer\u00e0 cardinale e lo aiuter\u00e0 a difendersi dagli attacchi interni al Vaticano con l'aiuto del sicario Michelotto, il frivolo Juan sar\u00e0 gonfaloniere dell'esercito papale e la quattordicenne Lucrezia assicurer\u00e0 un'alleanza con il Nord Italia sposando Giovanni Sforza. Ma i nemici dei Borgia non demordono: Della Rovere cerca di deporre il Papa dapprima rivelando la sua scandalosa relazione con Giulia Farnese, poi rivolgendosi al re di Francia, Carlo VIII.\nSeconda stagione.\nDopo essersi aggiudicato le simpatie del re di Francia offrendogli su un piatto d'argento la corona di Napoli tanto desiderata, Papa Alessandro VI si preoccupa di riempire Roma di festeggiamenti eclatanti e di garantire benessere ai poveri della citt\u00e0. Ma il pontefice non ha abbandonato le spinose questioni politiche: creando una lega con le citt\u00e0 del Nord-Italia, riesce a scacciare definitivamente i francesi dalla penisola e successivamente incomincia una feroce campagna contro il frate Girolamo Savonarola, che a Firenze istiga la popolazione locale contro i lussi e il pontefice stesso. L'intera questione viene affidata a Cesare, che compie svariati viaggi a Firenze per fermare il monaco, e alla fine riesce a condurlo a Roma e a condannarlo al rogo falsificando la sua firma sotto la confessione. Cos\u00ec facendo il giovane cardinale tempra il suo carattere impetuoso e incomincia a conoscere l'arte della vendetta. Al termine della stagione, Cesare assassina il fratello Juan, ormai pazzo e malato di sifilide, e rinuncia ai suoi voti cardinalizi. Intanto, Lucrezia, dopo essere stata privata del suo vecchio amante Paolo proprio dalla spada di Juan, cresce il suo bambino Giovanni e viene promessa sposa ad Alfonso d'Aragona, duca di Bisceglie e principe di Salerno. Al termine della stagione Rodrigo viene avvelenato da Della Rovere.\nEpisodi.\nLa prima stagione \u00e8 andata in onda in prima visione assoluta su Bravo! e su Showtime dal 3 aprile al 22 maggio 2011, la seconda dall'8 aprile al 17 giugno 2012 e la terza dal 14 aprile al 16 giugno 2013.\nIn Italia la prima stagione \u00e8 andata in onda in prima visione assoluta su LA7 dal 3 al 24 marzo 2013. Le restanti stagioni sono state pubblicate su Sky Box Sets e trasmesse su Sky Atlantic dal 9 settembre 2016.\nAccoglienza.\nLa prima stagione dello show ha ricevuto recensioni generalmente favorevoli negli Stati Uniti. Metacritic ha dato alla serie 66 punti su 100 basandosi su 25 critiche. Robert Bianco di \"USA Today\" ha dichiarato: \u00ab [...] visto da una distanza di sicurezza, catturato da un cast impeccabile condotto da Jeremy Irons nel meraviglioso \"alto stile\" e presentato con tutto il brio, l'estro e il sontuoso design televisivo pu\u00f2 chiamare a raccolta, la famigerata famiglia \u00e8 quasi assuefante e divertente\u00bb. Linda Stasi del \"New York Post\" ha data alla stagione un punteggio di 3.5/4, sottolineando: \u00ab'The Borgias' (la serie) rende 'The Tudors' un gruppo di dilettanti con grandi labbra\u00bb.\nTuttavia, la serie si \u00e8 scontrata con una critica pi\u00f9 discordante nel Regno Unito. Rachel Ray di \"The Daily Telegraph\" ha definito la performance di Irons \u00abdeludentemente non diabolica\u00bb. Ray ha aggiunto che lo show \u00e8 \u00abper gli appassionati di storia, non per gli spettatori in cerca di un altro Padrino\u00bb. Sarah Dempster di \"The Guardian\" ha deriso i dialoghi e lo stile visivo della serie: \u00abIl ridicolo domina. Il doppio conto di apertura offre estemporanee risse di palazzo tra bighelloni priapei in brachette ingioiellate (\"Tornate in Spagna, Borgia!\") e stormi di cardinali irritati scivolano lungo oscuri corridoi come pepiere motorizzate\u00bb. Sam Wollaston ha citato la miniserie omonima del 1981, che fu ampiamente stroncata, e ha detto che c'era \u00abpi\u00f9 accortezza e attenzione al personaggio rispetto a questa versione [del 2011]. E Irons \u00e8 adeguato\u00bb. Holly Williams di \"The Independent\" ha lodato Irons, ma ha detto altro: \u00abla recitazione e lo script sembrano sostanziali come un'ostia. Con lotte di potere, sesso, omicidi e rivalit\u00e0 tra fratelli, lo show dovrebbe, almeno, essere vivace e divertente. Fino a ora la trama sembra spesso curiosamente poco affascinante\u00bb.\nIn Italia la critica degli storici \u00e8 stata molto pesante. Franco Cardini ha fatto notare gli innumerevoli errori storici presenti nello show, definendo la serie: \u00abcon i soliti luoghi comuni, in parte puramente calunniosi, in parte spezzoni di verit\u00e0 cronistica montati alla rinfusa e cuciti insieme per squadernarci davanti una storia vista dal buco della serratura, tutta vizio prepotenza e intrighi, in cui non ci si cura affatto di situare quel che si narra nel contesto degli eventi e nel quadro socio culturale del tempo\u00bb. Lo storico ha inoltre dato poca fiducia ai telespettatori dicendo: \u00abtutto viene macinato e sepolto nella valanga di luoghi comuni e calunnie, che per giunta \u2014 c'\u00e8 da giurarci \u2014 saranno salutate come oro colato da un branco di teledipendenti\u00bb. Inoltre la serie \u00e8 iniziata in Italia durante il conclave in seguito alle dimissioni di papa Benedetto XVI e l'Aiart ha chiesto all'emittente LA7 di rimandare la trasmissione poich\u00e9 \u00abi Borgia \u00e8 incentrato su torbide vicende della Chiesa e del Vaticano del XV e XVI secolo. I credenti sono in grado di fare le debite distinzioni con la situazione odierna, ma i non credenti o chi ha una cultura religiosa approssimativa pu\u00f2 fare lo stesso?\u00bb. Le critiche dei telespettatori sul sito la7.it sono state, invece, per la maggior parte positive e la serie ha guadagnato molti consensi.\nLa seconda stagione ha riscontrato negli Stati Uniti critiche pi\u00f9 positive e detiene un punteggio da Metacritic di 81/100, basato su 6 recensioni.\nLa terza ed ultima stagione detiene un punteggio da Metacritic di 72/100, basato su 4 recensioni.\nColonna sonora.\nLa colonna sonora di \"The Borgias\" \u00e8 composta interamente da Trevor Morris.\nThe Borgias (Music from the Original Series).\nIl 16 giugno 2011 viene pubblicata la colonna sonora della prima stagione della serie televisiva."}
{"id": "3427580", "revid": "1426474", "url": "https://it.wikipedia.org/wiki?curid=3427580", "title": "Dante Cruicchi", "text": "Biografia.\n\u00c8 stato sindaco del comune di Marzabotto dal 1975 al 1985, ricevendone la cittadinanza onoraria nel 2009. \u00c8 stato anche assessore provinciale a Bologna e consigliere comunale di Castiglione dei Pepoli e di San Benedetto Val di Sambro. \u00c8 stato segretario generale della \"Unione mondiale delle citt\u00e0 martiri\", nonch\u00e9 presidente per molti anni del comitato per le onoranze ai caduti di Marzabotto.\nDa giovane emigr\u00f2 in Francia e fu tra i promotori del \"Congresso dei giovani italiani per la pace\", che si tenne a Lione nel Ferragosto del 1938.\nArrestato dai nazisti riusc\u00ec a sopravvivere alla prigionia nel campo di Luckenwalde, a sud di Berlino. Dopo la Liberazione, rientrato in Italia, divent\u00f2 giornalista de L'Unit\u00e0 e amministratore pubblico in alcuni Comuni della Montagna Bolognese e della Amministrazione Provinciale di Bologna.\nIl 6 ottobre 2012, nel Municipio di Marzabotto, si \u00e8 svolto un convegno dedicato a Dante Cruicchi, i cui Atti sono usciti nell'aprile 2013.\nBibliografia.\nC. De Maria (a cura di), L'artigiano della pace. Dante Cruicchi nel Novecento, Bologna, Clueb, 2013"}
{"id": "3427582", "revid": "203463", "url": "https://it.wikipedia.org/wiki?curid=3427582", "title": "Comanches", "text": ""}
{"id": "3427583", "revid": "599013", "url": "https://it.wikipedia.org/wiki?curid=3427583", "title": "Alain Eyobo", "text": "Carriera.\nCon la Nazionale camerunese ha preso parte ai Mondiale del 1982 in Spagna ed ha vinto la Coppa d'Africa nel 1984."}
{"id": "3427585", "revid": "287204", "url": "https://it.wikipedia.org/wiki?curid=3427585", "title": "Serie B 2010-2011 (calcio femminile)", "text": "L'edizione 2010-2011 \u00e8 stata la quarantaduesima edizione del campionato di Serie B femminile italiana di calcio.\nStagione.\nVi hanno partecipato 32 squadre divise in tre gironi.\nIl regolamento, solo per questa stagione, prevede che le prime quattro classificate di ogni girone pi\u00f9 due squadre vincenti il play-off tra le quinte e le seste classificate dei gironi A e B vengano promosse in Serie A2. L'ultima classificata di ogni girone viene relegata al rispettivo campionato regionale di Serie C.\nPrima dell'inizio del campionato la Pol.D. Julia Spello (sia femminile che maschile) ha chiesto il distacco della sezione calcio femminile, che ha acquisito numero di matricola FIGC 932365 con denominazione A.S.D. Hispellum C.F., che ha conservato la categoria di merito (Serie B femminile) acquisita dalla Julia Spello.\nGirone A.\nClassifica finale.\nLegenda:\nNote:\nSpareggio per l'ammissione ai play-off.\nMestre e Valpo Pedemonte hanno disputato uno spareggio per l'ammissione ai play-off perch\u00e9 avevano peggiori scontri diretti nei confronti del Vittorio Veneto.\nGirone C.\nClassifica finale.\nLegenda:\nNote:"}
{"id": "3427588", "revid": "112384316", "url": "https://it.wikipedia.org/wiki?curid=3427588", "title": "Palazzo Zanderighi", "text": "Palazzo Zanderighi si trova in via Roma ad Ala, in provincia di Trento; risale al XVI secolo, e dal 1985 ospita la Biblioteca comunale.\nStoria e descrizione.\nIl nucleo pi\u00f9 antico di Palazzo Zanderighi \u00e8 la parte che si affaccia su via Roma, a pochi passi da Piazza S. Giovanni. Sulla facciata un affresco del 1528 rappresenta la \"Madonna con santa Caterina, san Rocco, sant'Antonio e santa Lucia\", quest'ultima patrona della vista e dei Vellutai Alensi.\nIl 18 novembre 1565 gli Zanderighi ospitarono il Cardinale Carlo Borromeo nella stanza con finestra protetta da inferriata. Il Cardinale era in viaggio verso Trento per conoscere le sorelle dell'Imperatore Massimiliano II d\u2019Asburgo, condotte dal fratello Carlo V d'Asburgo in spose agli Este di Ferrara e ai Medici di Firenze. Questo evento viene ricordato nella stanza dove pernott\u00f2 il futuro Santo con un ciclo di affreschi raffiguranti paesaggi e giardini.\nNel corso del XVIII secolo la famiglia Zanderighi lo cedette in momenti diversi ai nobili Gresta fino a quando, nel 1753, questi ultimi ne diventarono gli unici proprietari. Nel corso degli anni vennero effettuati vari interventi di ampliamento e ristrutturazione, tra la fine del Settecento e i primi anni dell'Ottocento vennero aggiunti i loggiati interni. Ad oggi \u00e8 mantenuto lo stile barocco nella facciata: \u00e8 austera e leggermente concava con finestre a cimasa sormontate da sfere ed un imponente portale marmoreo.\nNel 1887 il palazzo venne venduto alla Congregazione di Carit\u00e0 per essere destinato ad orfanotrofio ed asilo infantile. La famiglia dei nobili Malfatti ne sosteneva le attivit\u00e0 con elargizioni benefiche, per questo motivo l'istituto venne a loro intitolato e sono ricordati con una targa in marmo posta nell'atrio ed una sulla facciata. L'orfanotrofio svolse la sua funzione fino al 1930, poi l'opera viene chiusa per mancanza di fondi. L'asilo infantile \"de Malfatti\", gestito per molti anni dalle suore, continu\u00f2 ad esistere ed a rinnovarsi fino a quando, nei primi anni ottanta, cambi\u00f2 sede. Nel 1985 nel palazzo viene trasferita la Biblioteca comunale.\nLa Biblioteca Civica sorse nel 1866 una delle pi\u00f9 importanti del Trentino con quasi 60.000 volumi dei quali 20.000 di rilevante interesse storico appartenenti al Fondo di Conservazione."}
{"id": "3427592", "revid": "599013", "url": "https://it.wikipedia.org/wiki?curid=3427592", "title": "Ernest Ebongu\u00e9", "text": "Carriera.\nCon la Nazionale camerunese ha preso parte ai Mondiale del 1982 in Spagna ed ha vinto la Coppa d'Africa nel 1984."}
{"id": "3427598", "revid": "287204", "url": "https://it.wikipedia.org/wiki?curid=3427598", "title": "British Basketball League 2010-2011", "text": ""}
{"id": "3427599", "revid": "287204", "url": "https://it.wikipedia.org/wiki?curid=3427599", "title": "Ernest Ebongue", "text": ""}
{"id": "3427608", "revid": "247222", "url": "https://it.wikipedia.org/wiki?curid=3427608", "title": "La descrizione di un attimo (brano musicale)", "text": ""}
{"id": "3427610", "revid": "339392", "url": "https://it.wikipedia.org/wiki?curid=3427610", "title": "Intreccio narrativo", "text": ""}
{"id": "3427611", "revid": "599013", "url": "https://it.wikipedia.org/wiki?curid=3427611", "title": "Ephrem M'Bom", "text": "Carriera.\nNazionale.\nCon la Nazionale camerunese prese parte ai Mondiale del 1982 in Spagna."}
{"id": "3427612", "revid": "118574047", "url": "https://it.wikipedia.org/wiki?curid=3427612", "title": "Lodovico Frapolli", "text": "Biografia.\nMembro di una famiglia svizzera patrizia di Scareglia trasferitasi a Milano, frequent\u00f2 dapprima l'Accademia militare di Olm\u00fctz in Moravia, poi studi\u00f2 a Parigi a l'Ecole des mines e si laure\u00f2 in ingegneria mineraria. Dopo la laurea si rec\u00f2 spesso in Francia, Germania e Svezia per questioni di ricerca e di studio.\nNel 1842 si rec\u00f2 a Londra per conoscere Giuseppe Mazzini, col quale si leg\u00f2 di profonda e lunga amicizia.\nPartecip\u00f2 attivamente ai moti risorgimentali e nel 1848-1849 fu ambasciatore a Parigi del Governo provvisorio della Lombardia, poi della Toscana e infine della Repubblica romana. Nel 1849 fu espulso dalla Francia; decise quindi di trasferirsi in Canton Ticino, ottenendo la cittadinanza svizzera grazie anche alle proprie origini familiari. Rimase in Svizzera fino al 1853, entrando in contatto con la Tipografia Elvetica ed interessandosi, con Carlo Cattaneo, alla creazione del Liceo cantonale di Lugano. Spos\u00f2 l'inglese Mary Burdon, conosciuta a Lugano e amica dell'irlandese Anna Woodcock, moglie di Carlo Cattaneo.\nNel 1859 divent\u00f2 Ministro della Guerra nel Governo Provvisorio di Modena, con Luigi Carlo Farini.\nTra il 1860 e il 1871 prese parte alle imprese garibaldine, raggiungendo gli alti vertici militari, col grado di generale .\nFu deputato nella VII legislatura del Regno di Sardegna e dalla IX alla XI legislatura del Regno d'Italia, nelle file dell'opposizione di sinistra.\nIl 10 dicembre 1862 venne affiliato in Massoneria a Torino, nella loggia \"Dante Alighieri\", della quale divenne Maestro venerabile e in un mese raggiunse il 33\u00ba e ultimo grado del Rito scozzese antico e accettato . Fu ai massimi vertici del Grande Oriente d'Italia, del quale fu eletto Gran Maestro aggiunto nel giugno 1867, poi Gran Maestro alla morte di Filippo Cordova. Fu \"garante di amicizia\" del Grande Oriente d'Ungheria presso il Grande Oriente d'Italia.\nBench\u00e9 soggiornasse vari mesi all'anno a Torino, dal 1867 aveva mantenuto la residenza a Parigi, dove si rec\u00f2 immediatamente nel 1870 per sostenere la Repubblica nata dopo la battaglia di Sedan, dimissionando dalla carica di Gran Maestro del Grande Oriente d'Italia. L\u00e9on Gambetta, ministro dell'interno del governo provvisorio di difesa nazionale, lo nomin\u00f2 generale e l'incaric\u00f2 di formare un corpo autonomo di volontari.\nRitornato in Italia non riusc\u00ec a farsi rieleggere alla scadenza del suo mandato parlamentare nel 1874.\nRicoverato in manicomio a Torino nel 1875, mor\u00ec suicida con un colpo di pistola nel 1878."}
{"id": "3427613", "revid": "120841661", "url": "https://it.wikipedia.org/wiki?curid=3427613", "title": "Una tragedia americana (miniserie televisiva)", "text": "Una tragedia americana \u00e8 uno sceneggiato televisivo diretto da Anton Giulio Majano e trasmesso nel 1962 dal Programma Nazionale (l'odierna Rai 1).\n\u00c8 tratto dall'omonimo romanzo di Theodore Dreiser pubblicato nel 1925 da cui fu tratto nel 1951 il film \"Un posto al sole\".\nFra gli interpreti principali figurano Warner Bentivegna, Virna Lisi, Giuliana Lojodice, Lilla Brignone, Luigi Vannucchi, Alberto Lupo.\nLe musiche sono state curate da Piero Piccioni.\nTrama.\nAmbientato negli Stati Uniti d'inizio Novecento, narra la storia di Clyde Griffiths, primo di quattro figli di una coppia di modesti pastori protestanti, l'altero e severo Asa, la cui ferrea fede cristiana sconfina nel fanatismo, e la dolce e comprensiva Elvira.\nClyde \u00e8 fortemente desideroso di elevare il proprio \"status\" sociale e per fare ci\u00f2 arriver\u00e0 a macchiarsi dell'omicidio della fidanzata in attesa di un figlio da lui, Roberta Alden, un'umile operaia della fabbrica di confezioni di propriet\u00e0 di Samuel Griffiths, ricco zio di Clyde, di cui anche il ragazzo \u00e8 un dipendente (una disposizione della direzione aziendale vietava, pena il licenziamento, i rapporti affettivi fra dipendenti aziendali, per cui il legame affettivo tra Roberta e Clyde era clandestino).\nClyde decide di sbarazzarsi della ragazza per potersi fidanzare con la giovane e bella Sondra Finchley, figlia di una ricca e facoltosa famiglia che ricambia il suo interesse, ma, scoperto dalla polizia grazie all'intuito del procuratore Ferren e dello sceriffo Slack, sar\u00e0 processato e condannato alla sedia elettrica.\nCast.\nCome in altri sceneggiati dell'epoca, anche in questo apparve un grande numero di interpreti. Fra essi figurano:\nProduzione.\nGli esterni furono girati sul lago di Albano e sul lago di Nemi."}
{"id": "3427614", "revid": "2008158", "url": "https://it.wikipedia.org/wiki?curid=3427614", "title": "Una tragedia americana", "text": ""}
{"id": "3427615", "revid": "253269", "url": "https://it.wikipedia.org/wiki?curid=3427615", "title": "Marc Singer", "text": "Biografia.\nMarc Singer \u00e8 principalmente conosciuto per aver interpretato il personaggio di Mike Donovan nella miniserie televisiva \"V - Visitors\" (1983); visto il successo, nel 1984 interpret\u00f2 ancora il personaggio nel sequel \"V: The Final Battle\", e ancora tra il 1984 e il 1985 in una serie TV intitolata semplicemente \"Visitors\". Nel 2011 ha partecipato a \"V\", il remake della stessa serie .\nNegli anni ottanta, all'apice della sua carriera, ha interpretato importanti ruoli sia in TV sia al cinema. Fa parte dei protagonisti dell'ottava stagione della celebre soap opera \"Dallas\" (1986) e interpreta con successo il protagonista del film \"Kaan principe guerriero\" (1982), seguito da \"Kaan principe guerriero 2\" (1991) e da \"Beastmaster - L'occhio di Braxus\" (1996).\n\u00c8 fratello dell'attrice Lori Singer ed entrambi cugini del regista Bryan Singer."}
{"id": "3427627", "revid": "767487", "url": "https://it.wikipedia.org/wiki?curid=3427627", "title": "Paul Bahoken", "text": "Carriera.\nCon la Nazionale camerunese ha preso parte al Mondiale del 1982 in Spagna."}
{"id": "3427630", "revid": "287204", "url": "https://it.wikipedia.org/wiki?curid=3427630", "title": "Parigi-Tours 1996", "text": "La Parigi-Tours 1996, novantesima edizione della corsa e valevole come nona prova della Coppa del mondo 1996, si svolse il 6 ottobre 1996, per un percorso totale di 253 km. Fu vinta dall'italiano Nicola Minali, al traguardo con il tempo di 5h38'55\" alla media di 44,79 km/h.\nPartenza a Parigi con 187 ciclisti di cui 148 portarono a termine il percorso."}
{"id": "3427632", "revid": "1733730", "url": "https://it.wikipedia.org/wiki?curid=3427632", "title": "Nanni Cagnone", "text": "Dopo aver debuttato come poeta nel 1954, ha scritto libri di poesia, opere teatrali, romanzi, racconti, saggi e aforismi, da \"I giovani invalidi\" (1967) a \"The Oslo Lecture\" (2008), a \"Discorde\" (2015). Figlio di Giuseppe Cagnone, medico, e di Maria Luisa Landini, \u00e8 sposato con Sandra Holt, \u00e8 padre della scrittrice e traduttrice Benedicta Froelich e fratello dell'artista Angelo Cagnone. Attualmente vive a Bomarzo.\nBiografia.\nNegli anni Sessanta-Settanta fu redattore e direttore di collana alla Lerici, redattore di \"Marcatr\u00e9\" e responsabile di redazione di \"Design Italia\". In seguito, fond\u00f2 e diresse la casa editrice Coliseum. Tra l'altro, \u00e8 stato docente di estetica e ha collaborato a giornali e riviste, tra cui \"Chelsea Review\", \"Incognita\", \"Alea\", \"Or\", \"Il Giornale\", \"Il Messaggero\", \"Leggere,\" \"Bonniers Litter\u00e4ra Magasin\", \"FMR\", \"Il Verri\". Ha scritto sugli artisti e curato esposizioni, tenuto lectures e seminari in universit\u00e0 italiane e straniere, condotto manifestazioni e seminari, come \"Corpus scripsit\" (Roma, 1975), \"Pratica della lettura\" (Milano, 1975-6) e \"L'arto fantasma\" (Milano, 1976-7). \u00c8 stato invitato a convegni internazionali e a festival di poesia: ad esempio, \"The Favorite Malice\" (New York University, 1979), \"Lyrikkertreffen\" (M\u00fcnster, 1991) e \"Oslo Poesifestival\" (Oslo, 2008). Fra le sue traduzioni, \"The Wreck of the Deutschland\" di Gerard Manley Hopkins, \"The Heads of the Town Up to the Aether\" di Jack Spicer, \"Intolerante superficie\" di Gabriel Maga\u00f1a Merlo, \"Ich\" di Paul W\u00fchr, \"Agam\u00e9mnon\" di Eschilo, \"AntiCamera\" di Rune Christiansen, \"Per\u00ec ph\u00fdseos\" di Parmenide e \"Solitude\" di Paul Vangelisti.\nLe opere di Cagnone sono caratterizzate da una densa e nitida meditazione, in cui mitologia e modernit\u00e0, critica e sentimento si comprimono entro una ripresa ontologica di particolare intensit\u00e0. Cagnone viene ritenuto uno dei poeti pi\u00f9 originali e innovativi della letteratura europea contemporanea. I suoi testi poetici sono fonte d'ispirazione per la musica contemporanea. Il compositore norvegese Harald S\u00e6ther ha tratto un ciclo di canzoni da alcune poesie di \"Index Vacuus\", la cantata \"Obstupescit Venticinque\" da un testo di \"What's Hecuba to Him or He to Hecuba?\" e \"A, in altre parole B\", per tre quartetti vocali, dal testo con lo stesso titolo.\nIntorno alla propria poesia, Cagnone scrive: \u00abPoesia \u00e8 questo intervallo fra noi e le cose, questo sentimento interrotto, un oggetto perduto in casa del desiderio. Poesia \u00e8 un'opera estranea, cosa che il sonno insegnerebbe al risveglio. Essa richiede un sentimento passivo, un pensiero ricettivo, e desideri imparati rispondendo. Poesia non \u00e8 l'atto di raccogliere il mondo come soccorritori del senso o adulatori del linguaggio, ma il culto senza scopo d'una soverchia figura e l'esperienza d'una fedelt\u00e0: quella d'un Dire che non vorr\u00e0 mai lasciare il suo Taciturno amante. Poesia \u00e8 agire inoltre, oltre quel che si riesce a pensare\u00bb."}
{"id": "3427633", "revid": "319329", "url": "https://it.wikipedia.org/wiki?curid=3427633", "title": "Paris-Tours 1996", "text": ""}
{"id": "3427648", "revid": "1573940", "url": "https://it.wikipedia.org/wiki?curid=3427648", "title": "Callionima nomius", "text": "Callionima nomius () \u00e8 un lepidottero appartenente alla famiglia Sphingidae, diffuso in America Centrale e Meridionale.\nDescrizione.\nAdulto.\nSi riconosce facilmente da tutti gli altri membri del genere \"Callionima\" per il disegno dell'ala anteriore e per il colore di quella posteriore. Il mesonoto \u00e8 sollevato e l'addome \u00e8 pi\u00f9 allungato rispetto alle altre specie congeneri.\nL'ala anteriore \u00e8 di colore marrone scuro, con un'area triangolare pi\u00f9 chiara sulla costa, mentre la macchia argentata discale \u00e8 qui rappresentata da un piccolo punto chiaro. Il margine esterno sotto l'apice \u00e8 poco appuntito e solo leggermente falciforme.\nL'ala posteriore \u00e8 marrone scuro nella parte distale, e color camoscio in quella prossimale, laddove nelle altre specie di \"Callionima\" \u00e8 arancione.\nIl genitale maschile mostra un uncus profondamente inciso a formare due lobi paralleli, quasi verticali, separati da un sinus oblungo; ogni lobo \u00e8 appuntito, col margine superiore inclinato ma pressoch\u00e9 diritto, e quello inferiore fortemente convesso al centro. Lo gnathos \u00e8 pure ripartito in due processi lunghi e sottili, che giacciono vicini in prossimit\u00e0 della superficie interna dei lobi dell'uncus, e risultano celati ad una vista laterale. L'edeago si restringe a livello apicale, a formare un processo corto e arcuato.\nI sessi sono simili, ma nella femmina l'addome non termina a ventaglio (D'Abrera, 1986).\nL'apertura alare va da 70 a 80\u00a0mm.\nLarva.\nDati non disponibili.\nPupa.\nI bruchi si impupano negli strati superficiali della lettiera del sottobosco.\nDistribuzione e habitat.\nL'areale di questa specie comprende il Messico, il Belize (Cayo, Stann Creek), il Guatemala, l'Honduras (incerto), il Nicaragua (Rio San Juan), la Costa Rica (Puntarenas, Guanacaste, Alajuela, Heredia, San Jos\u00e9), Panama, il Venezuela nordoccidentale ed orientale (Aragua, Bolivar, Carabobo, Distretto Capitale, Lara, T\u00e1chira), il Per\u00f9 (Junin), la Bolivia (La Paz, Santa Cruz), l'Argentina (Misiones), fino al Brasile (locus typicus: Roraima, Par\u00e1, Mato Grosso).\nBiologia.\nDurante l'accoppiamento, le femmine richiamano i maschi grazie ad un feromone rilasciato da una ghiandola, posta all'estremit\u00e0 addominale. Gli adulti di entrambi i sessi sono attratti dalla luce, soprattutto i maschi.\nLe femmine sono attive dalle 22:00 alle 02:00, e i maschi dalle 23:00 alle 02:30.\nPeriodo di volo.\nIn Costa Rica gli adulti sono stati catturati in ogni mese dell'anno, tranne in marzo.\nAlimentazione.\nGli adulti suggono il nettare di fiori di varie specie, tra cui \"Nicotiana forgetiana\" (fam. Solanaceae).\nI bruchi si alimentano sulle foglie di alcune specie di Apocynaceae, tra cui soprattutto \"Aspidosperma macrocarpon\" .\nTassonomia.\nSottospecie.\nNon sono state descritte sottospecie:\nSinonimi.\nSono stati riportati due sinonimi:"}
{"id": "3427657", "revid": "1305772", "url": "https://it.wikipedia.org/wiki?curid=3427657", "title": "Power Spikes II", "text": " \u00e8 un videogioco sportivo di pallavolo sviluppato e pubblicato nel 1994 dalla Video System sfruttando l'hardware Neo Geo della SNK.\nPrima della pubblicazione il gioco si doveva chiamare \"Super Volley '94\", ed era presente un prototipo del gioco stesso con questo nome.\n\u00c8 l'ultimo capitolo della saga arcade di giochi di pallavolo della Video System, e il gioco attinge in pieno da \"Hyper V-Ball\", produzione della filiale statunitense \"McO'River\" pubblicata nel 1992 su piattaforma Super Nintendo.\nModalit\u00e0 di gioco.\n\"Power Spikes II\" riporta il gameplay dei precedenti capitoli della serie aggiungendo una maggiore velocit\u00e0 del gioco, sprite di dimensioni maggiori e la presenza di dati anagrafici relativi ad ogni giocatore di ogni squadra, mettendo in evidenza il fatto che i giocatori sono ispirati da quelli reali di quell'anno: infatti i nomi sono storpiature di quelli veri.\n\u00c8 stato depotenziato il pallonetto, che in \"Power Spikes\" risultava micidiale.\nL'innovazione maggiore \u00e8 la presenza ad inizio partita della possibilit\u00e0 di scegliere tra il World League Maschile, il World Grand Prix Femminile e l'Hyper League, un torneo speciale dallo stile fantascientifico dove si sfidano squadre miste di maschi e femmine che giocano con particolari armature, in grado di imprimere effetti incredibili al pallone; i tiri speciali sono realizzabili in fase di servizio e di schiacciata con particolari combinazioni del controllo multidirezionale che ricordano le mosse speciali dei videogiochi picchiaduro; con la modalit\u00e0 \"Hyper League\" il punteggio \u00e8 rappresentato da una barra d'energia per squadra che cala per ogni punto subito, e a seconda della potenza dell'attacco portato la squadra che subisce il punto pu\u00f2 perdere pi\u00f9 o meno energia. Le mosse speciali variano da squadra a squadra.\nDurante la semifinale e la finale non sar\u00e0 pi\u00f9 presente l'indicatore della zona dove l'avversario attaccher\u00e0.\nHyper League.\nNell'Hyper League a ricoprire il ruolo dell'arbitro c'\u00e8 un robot chiaramente ispirato da Numero 5 del film \"Corto circuito\"."}
{"id": "3427661", "revid": "118163759", "url": "https://it.wikipedia.org/wiki?curid=3427661", "title": "Piscina Carlo Zanelli", "text": "La piscina comunale Carlo Zanelli \u00e8 la principale piscina di Savona nonch\u00e9 l'impianto ufficiale della societ\u00e0 pallanuotistica Rari Nantes Savona, al cui interno ha la propria sede.\nLa piscina, inizialmente scoperta, venne inaugurata nel 1985. Negli anni duemila l'impianto ha tuttavia subito un radicale intervento di ristrutturazione finalizzato alla copertura della stessa che, a causa di un prolungamento dei lavori, ne ha resa necessaria la chiusura per ben 5 anni. Il 19 novembre 2010 la piscina \u00e8 stata finalmente riaperta e con l'occasione \u00e8 stata intitolata all'ex sindaco di Savona ed ex presidente della FILPJ Carlo Zanelli."}
{"id": "3427667", "revid": "196390", "url": "https://it.wikipedia.org/wiki?curid=3427667", "title": "Promozione 1948-1949 (Lega Centro)", "text": ""}
{"id": "3427669", "revid": "606039", "url": "https://it.wikipedia.org/wiki?curid=3427669", "title": "Calliomma nomius", "text": ""}
{"id": "3427670", "revid": "180559", "url": "https://it.wikipedia.org/wiki?curid=3427670", "title": "Relazioni bilaterali tra Libia e Svizzera", "text": "La Svizzera riconobbe lo Stato libico immediatamente dopo la sua indipendenza nel 1951.\nAll'epoca nel paese viveva solo una dozzina di cittadini elvetici, commercianti, stabilitisi nel paese alla fine dell'Ottocento. Il loro numero crebbe in seguito allo sviluppo economico del paese: dalla Svizzera giunsero geologi e tecnici (soprattutto al seguito delle compagnie petrolifere). Giuristi elvetici, come Eduard Zellweger (1901-1975) lavorarono invece come consulenti dell'amministrazione pubblica libica.\nNel 1962 il compito di rappresentare la Svizzera presso il governo di Tripoli venne delegato all'ambasciata elvetica di Tunisi. Tre anni pi\u00f9 tardi venne aperto un consolato svizzero a Tripoli e nel 1968 un'ambasciata. Le relazioni economiche fra i due paesi divennero sempre pi\u00f9 intense: la Svizzera acquist\u00f2 petrolio libico nonostante l'embargo decretato contro Gheddafi nel 1982 dagli Stati Uniti.\nUomini d'affari libici, vicini al regime, utilizzarono i servizi delle banche elvetiche. Proprio in Svizzera, nel Canton Vallese, \u00e8 localizzata la principale raffineria di petrolio della compagnia petrolifera Tamoil, controllata a sua volta dal Libyan Investment Authority. Nel 2008, prima della crisi diplomatica, l'interscambio fra i due paesi ammontava a circa 3.600 milioni di franchi: la Svizzera importava petrolio e gas dalla Libia ed esportava principalmente macchinari, prodotti farmaceutici, orologi, strumenti di precisione e prodotti alimentari.\nLa vicenda Tinner.\nI rapporti diplomatici fra la Libia e la Svizzera subirono un primo deterioramento tra il 2004 e il 2008 nell'ambito della \u201cvicenda Tinner\u201d. Nel 2004 l'AIEA forn\u00ec alle autorit\u00e0 elvetiche una lista di societ\u00e0 e individui sospettati di un traffico di materiale e conoscenze nucleari fra l'Iran (sottoposto ad un embargo internazionale) e la Libia (sospettata di volersi dotare \u2013 come era gi\u00e0 accaduto in passato\u00a0\u2013 di armi nucleari).\nNell'ottobre 2004 venne arrestato in Germania Urs Tinner, ingegnere svizzero, sospettato di partecipare al traffico di materiale nucleare fra la Libia e l'Iran. Contemporaneamente a Urs Tinner, vennero arrestati in Svizzera anche suo fratello Marco Tinner e suo padre Friedrich Tinner. I tre erano sospettati di aver partecipato a una rete di traffico nucleare fra l'Iran, la Libia e l'ingegnere pakistano Abdul Qadeer Khan, creatore della bomba nucleare pakistana. Nel 2007 Urs Tinner venne estradato dalla Germania alla Svizzera e presso il Tribunale Penale Federale di Bellinzona prese avvio il procedimento penale nei confronti dei tre cittadini sangallesi.\nTuttavia, mentre si svolgevano le indagini, da parte degli Stati Uniti iniziarono pressioni sulla Svizzera affinch\u00e9 distruggesse i documenti che compromettevano i Tinner. Il Consiglio Federale, cedendo alle pressioni statunitensi, il 14 novembre 2007 distrusse i documenti compromettenti. Media svizzeri avanzarono l'ipotesi che i documenti contenessero le prove di un coinvolgimento della CIA nella vicenda e che i fratelli Tinner avessero in realt\u00e0 lavorato per i servizi di intelligence americani.\nCrisi diplomatica dal 2008 al 2010.\nLe relazioni economiche fra Svizzera e Libia vennero di fatto interrotte il 24 luglio 2008 quando a Ginevra, all'hotel \"Pr\u00e9sident Wilson\", venne arrestato Hannibal Gheddafi, figlio del dittatore libico Mu\u02bfammar Gheddafi per violenza nei confronti di due domestici provenienti dal Marocco alle sue dipendenze. Il volume degli scambi fra i due paesi precipit\u00f2.\nIl regime di Gheddafi decret\u00f2 un embargo nei confronti della Svizzera e giunse a minacciarne direttamente l'esistenza proponendo lo smembramento del paese alpino all'Assemblea generale dell'ONU. Per rappresaglia all'arresto di Hannibal Gheddafi, in Libia vennero arrestati e poi rapiti due ingegneri svizzeri, Max G\u00f6ldi e Rachid Hamdani. Durante tutta la durata della crisi, il regime di Gheddafi incass\u00f2 il sostegno dei paesi della Lega araba, di Malta e soprattutto dell'Italia. La Svizzera ottenne una benevola neutralit\u00e0 da parte americana, il sostegno dei diplomatici dei paesi dell'Europa occidentale di stanza in Libia e una mediazione neutrale da parte di Spagna e Germania che port\u00f2 al rimpatrio degli ostaggi."}
{"id": "3427671", "revid": "606039", "url": "https://it.wikipedia.org/wiki?curid=3427671", "title": "Eucheryx nomius", "text": ""}
{"id": "3427673", "revid": "339392", "url": "https://it.wikipedia.org/wiki?curid=3427673", "title": "Pop (brano musicale)", "text": ""}
{"id": "3427677", "revid": "984922", "url": "https://it.wikipedia.org/wiki?curid=3427677", "title": "Piscina comunale Felice Cascione", "text": "La piscina comunale \"Felice Cascione\" \u00e8 un impianto sportivo di Imperia, dedicato a Felice Cascione, partigiano imperiese.\nL'impianto ha tre vasche, di cui quella di 33 metri per 25 \u00e8 usata dalla squadra di pallanuoto Rari Nantes Imperia. Una vasca \u00e8 utilizzata per la scuola nuoto, mentre un'altra \u00e8 attrezzata per il recupero motorio."}
{"id": "3427682", "revid": "1983214", "url": "https://it.wikipedia.org/wiki?curid=3427682", "title": "Saalkreis", "text": "Il Saalkreis era un circondario della Sassonia-Anhalt di 75.712 abitanti, che aveva come capoluogo Halle (Saale).\nGi\u00e0 circondario durante la DDR, venne mantenuto tale (sebbene con un ritocco dei confini) anche dopo l'unificazione. Il 1\u00ba luglio 1994 ha subito un ampliamento territoriale, raccogliendo parte del territorio del circondario di Querfurt. Il 1\u00ba luglio 2007 \u00e8 stato poi unito con il circondario di Merseburg-Querfurt, a formare il nuovo circondario della Saale."}
{"id": "3427693", "revid": "729019", "url": "https://it.wikipedia.org/wiki?curid=3427693", "title": "Futbol Club Barcelona 1987-1988", "text": ""}
{"id": "3427694", "revid": "39652865", "url": "https://it.wikipedia.org/wiki?curid=3427694", "title": "Empoli F.C.", "text": ""}
{"id": "3427700", "revid": "729019", "url": "https://it.wikipedia.org/wiki?curid=3427700", "title": "Nakajima E4N", "text": "Il era un monomotore da ricognizione biplano imbarcato prodotto, sia nella versione idrovolante che con carrello d'atterraggio, dall'azienda giapponese Nakajima Hik\u014dki KK nei primi anni trenta.\nStoria del progetto.\nLa marina imperiale giapponese, nell'ambito di un ammodernamento come conseguenza delle restrizioni dettate dal trattato navale di Washington, aveva cominciato ad avvicinarsi all'arma aerea equipaggiando le proprie unit\u00e0 con idrovolanti da ricognizione dalla met\u00e0 degli anni venti, prima con lo Yokosuka E1Y ed affiancato successivamente dal Nakajima E2N. La costante evoluzione tecnologica dell'aviazione del periodo per\u00f2 rese velocemente superate le prestazioni offerte dai due modelli, cosa che rese necessaria l'emissione di una specifica per la fornitura di nuovi velivoli che potessero ricoprire quel ruolo.\nAlla richiesta risposero l'Aichi Tokei Denki, con il Ricognitore navale Tipo 90-1 (E3A), la Nakajima Hik\u014dki, che present\u00f2 il suo NZ, in seguito sviluppato nel NJ e ridesignato dalla marina ricognitore navale Tipo 90-2 (E4N), e la Kawanishi K\u014dk\u016bki, che propose il suo Ricognitore navale Tipo 90-3 (E5K).\nSviluppo.\nIl primo sviluppo proposto, l'NZ secondo la designazione aziendale diventato Tipo 90-2 o E4N1 secondo le convenzioni di designazione della marina imperiale, era un idrovolante monomotore biposto caratterizzato da una configurazione alare biplana e sistema di galleggiamento a scarponi, ovvero dotata di due galleggianti, ed equipaggiato con un motore 9 cilindri radiale raffreddato ad aria prodotto dalla stessa azienda, il Kotobuki, installato all'apice anteriore della fusoliera senza alcuna cappottatura.\nSottoposto alla valutazione della commissione della Marina imperiale il prototipo per\u00f2 venne respinto in favore di una diversa configurazione da galleggiamento. Venne quindi proposta una variante, l'NJ secondo la designazione aziendale diventato Tipo 90-2-2 o E4N2 secondo le convenzioni militari, caratterizzato da un sistema basato su un galleggiante centrale pi\u00f9 due galleggianti stabilizzatori posti sotto l'ala inferiore. In questa configurazione, simile a quella adottata dallo statunitense Vought AXV1, designazione assegnata al Vought O2U Corsair versione idro valutato dalla marina imperiale nel 1929, venne accettato emettendo un ordine di fornitura per 85 esemplari.\nLa produzione dell'E4N2, avviata nel 1931, prosegu\u00ec fino al 1933.\nIn seguito venne richiesta una versione dotata di carrello d'atterraggio che assunse la designazione E4N2-C e prodotta in 67 esemplari. Successivamente 9 di queste cellule vennero utilizzate per una conversione civile, designata P-1, un monoposto a cabina di pilotaggio chiusa e destinato al servizio di posta aerea."}
{"id": "3427710", "revid": "767487", "url": "https://it.wikipedia.org/wiki?curid=3427710", "title": "Packard Light Eight", "text": "La Light Eight \u00e8 un'autovettura costruita dalla Packard nel 1932.\nIl contesto.\nLa Light Eight fu concepita per essere inserita alla base della gamma offerta dalla Packard, che era una Casa automobilistica famosa per le sue auto di lusso. Le concorrenti del modello erano vetture di classe medio-alta come quelle prodotte dalla LaSalle, dalla Buick e dalla Chrysler. Altri veicoli rivali furono quelli posizionati al vertice della gamma della Studebaker, della Hudson, della Nash, ecc. L'idea di commercializzare un modello con queste caratteristiche venne al management della Packard per ottenere un profitto aggiuntivo che mitigasse gli effetti della grande depressione che colpiva ormai tutti i settori industriali.\nNegli anni trenta la Packard non era solita nell'effettuare modifiche annuali ai modelli in produzione: quando la dirigenza stabiliva che erano disponibili un numero sufficiente di miglioramenti e modifiche da applicare ai modelli, la Casa automobilistica di Detroit lanciava una nuova serie di vetture. La produzione Packard era, infatti, caratterizzata da una commercializzazione in serie, che erano contraddistinte da un numero ordinale. Cos\u00ec, la Light Eight fu introdotta nel gennaio del 1932 insieme al nuovo motore V12. Nello stesso anno fu anche lanciata la Twin Six, che portava il nome del primo modello Packard con motore V12 (costruito dal 1916 al 1923). Sia la Light Eight che la nuova Twin Six rimasero in produzione solamente nel 1932 e facevano parte della 9\u00aa serie Packard.\nCaratteristiche tecniche.\nLe tecniche costruttive applicate alla Light Eight seguirono la tradizione Packard. Il modello possedeva un pesante telaio con longheroni ad X, ed aveva la classica trazione posteriore. Il passo era di 3248 mm. Il motore era un otto cilindri in linea da 5232 cm\u00b3 di cilindrata che aveva un rapporto di compressione di 6:0 ed erogava una potenza di 110 CV. Il differenziale era a coppia conica ipoide, mentre la batteria e la cassetta degli attrezzi erano installati sui parafanghi.\nLa vettura era riconoscibile a prima vista dalla griglia che aveva la tradizionale forma a \u201cgiogo di buoi\u201d e dal muso a \u201cpaletta\u201d. La versione chiusa della Light Eight possedeva una disposizione dei finestrini deflettori che non condivideva con nessun altro modello Packard.\nLo stesso motore utilizzato sulla Standard Eight fu anche impiegato sulla Light Eight, ma era pi\u00f9 leggero. Questo propulsore aveva, per l'epoca, buone prestazioni.\nLa tipologia di carrozzerie vendute.\nLa Light Eight era disponibile in quattro tipi di carrozzerie:\nI prezzi e gli optional.\nUna Light Eight 4 porte, 5 passeggeri berlina costava 1.750 dollari, contro i 2,485 dollari di una simile Standard Eight berlina. Questa differenza di prezzo era sufficiente per acquistare una nuova Ford. Gli altri tre tipi di Light Eight costavano invece 1.795 dollari. Con questi prezzi, la Packard si pose l'obbiettivo di vendere 6.785 esemplari di Light Eight, ma lo scopo non fu raggiunto. Per fare un paragone, la ben introdotta Standard Eight, dal 23 giugno 1932 al 5 gennaio 1933, fu commercializzata in 7.669 esemplari. Il problema risiedeva nel fatto che la Packard non riusc\u00ec a realizzare profitti soddisfacenti con il prezzo di vendita della Light Eight, cos\u00ec come riusciva a fare con la Standard Eight.\nGli \"optional\" offerti erano la ruota di scorta montata sui due lati o sulla coda, l'illuminazione per il portacenere, la luce di coda montata sul lato destro, la griglia portabagagli, il paraurti posteriore che si sviluppava per l'intera larghezza del veicolo, le luci di parcheggio sui parafanghi e la scaletta per salire e scendere dalla vettura.\nLa posizione nel mercato.\nLa Light Eight fu commercializzata nella fascia pi\u00f9 bassa del segmento delle auto di lusso. Come tale, l'idea avrebbe potuto funzionare, ma nella realt\u00e0 dei fatti fall\u00ec. Il motivo risiedeva nella concorrenza delle altre Case automobilistiche, che con i loro modelli attraevano maggiormente i potenziali clienti. Inoltre, il lancio della Light Eight erose quote di mercato alla Standard Eight. Considerando che nel 1932 si era nel pieno della grande depressione, non deve meravigliare il fatto che molti acquirenti che erano intenzionati ad acquistare una Standard Eight alla fine comprarono una pi\u00f9 economica Light Eight. Sebbene quest'ultima era offerta con caratteristiche meno lussuose, erano comunque presenti degli allestimenti che erano utilizzati anche sulle Packard di gamma superiore. Inoltre la Light Eight, avendo lo stesso motore da 110 CV della Standard Eight ma essendo pi\u00f9 piccola e leggera, possedeva delle prestazioni superiori rispetto al modello citato.\nLa Packard per\u00f2 fece tesoro di questi problemi, ed infatti la Light Eight non fu inserita nella 10\u00aa serie dell'anno successivo (1933). In quest'ultima la Standard Eight fu rinominata Eight, che comprendeva quattro versioni, tra cui l'erede della Light Eight. Sebbene il caratteristico \u201cmuso a paletta\u201d fu eliminato, la peculiare disposizione dei finestrini deflettori venne invece mantenuta ed il particolare differenziale a coppia conica ipoide introdotto dalla Light Eight fu montato su tutte le Eight. Queste ultime per\u00f2 non erano molto economiche, dato che erano commercializzate dai 2.150 dollari della berlina ai 2.250 dollari della roadster.\nNonostante l'insuccesso della Light Eight, la Packard acquis\u00ec esperienza nella progettazione e nella commercializzazione di vetture di segmento medio-alto. Infatti nel 1935 lanci\u00f2 sul mercato con esito positivo la One-Twenty, che si collocava nella stessa fascia della Light Eight e che cambi\u00f2 per sempre la storia della Packard."}
{"id": "3427711", "revid": "72811", "url": "https://it.wikipedia.org/wiki?curid=3427711", "title": "\u014cgon Mus\u014dkyoku", "text": ""}
{"id": "3427721", "revid": "1782831", "url": "https://it.wikipedia.org/wiki?curid=3427721", "title": "Luciano Lanna", "text": "Biografia.\nLaureato in filosofia (II Universit\u00e0 di Roma-Tor Vergata, 1985), \u00e8 giornalista professionista dal 1992, vincitore del Premio Lucini, assegnatogli per aver conseguito il miglior risultato (\"menzione di lode\") della sua sessione all'esame per entrare nell'albo dei giornalisti professionisti.\nDal 1995 al 1996 \u00e8 assunto come redattore capo a \"L'Italia settimanale\" di cui poi diventa condirettore con Pietrangelo Buttafuoco alla direzione. Successivamente, Domenico Mennitti (gi\u00e0 suo direttore, tra il novembre 1991 e l'ottobre 1992, al quotidiano \"Roma\" di Napoli, dove Lanna era responsabile delle pagine di cultura e spettacolo) lo chiama al bimestrale di cultura politica Ideazione, dove nel 2001 viene nominato caporedattore. Nell'estate del 1996 conduce insieme a Piergiuseppe Caporale una trasmissione quotidiana di musica jazz e cultura a RadioDue Rai. Nel 1997 \u00e8 uno degli autori, con Michele Mezza e Antonio Satta, dello speciale di RaiDue \"1977: l'anno che non fin\u00ec\".\nPoi nel 2003 passa al \"L'Indipendente\", dove \u00e8 vicedirettore con Giordano Bruno Guerri alla direzione del quotidiano. Nel 2004 torna al \"Secolo d'Italia\", dove nel 1990-1991 aveva gi\u00e0 svolto il praticantato sotto la direzione di Giano Accame, stavolta con il ruolo di caporedattore. Nel maggio 2006 ne diventa direttore responsabile, con Flavia Perina direttore politico. Sempre nel 2006 firma con Filippo Rossi una trasmissione di RaiTre su Leo Longanesi per la regia di Francesco Linguiti. Nel 2011 un suo articolo (\"Noi, cresciuti con le canzoni di Guccini\") \u00e8 stato pubblicato nel libro \"Un anno in prima pagina\" (Nutrimenti edizioni), che raccoglieva quelli che sono stati considerati i migliori articoli del 2010. Il 18 aprile 2011 ha lasciato il quotidiano \"Secolo d'Italia\", il cui CdA nel frattempo sceglieva un cambiamento di linea editoriale rispetto a quella seguita e portata avanti da Lanna dal 2005. Nel 2012 firma insieme a Francesco Linguiti \"1943-1945-Si salvi chi pu\u00f2!\", puntata de La grande storia andata in onda su Rai Tre il 27 luglio 2012.\nDal 2009 a oggi ha collaborato con i quotidiani Il Foglio, Europa e il Garantista, con l'agenzia di stampa Adnkronos, con il periodico on line Libertiamo, con il settimanale e poi mensile \"Il Futurista\", con le riviste \"OutLet,\" \"Rivista di Politica e Start Magazine\".\nDal 1\u00ba settembre 2013 al giugno 2014 ha lavorato in qualit\u00e0 di autore nella redazione della trasmissione \"2Next\" di Rai2. Ha collaborato con Rai3 ai programmi del ciclo \"La grande storia\". Dal luglio 2016 al marzo 2019 ha collaborato con il quotidiano \"Il Dubbio\" (fondato e diretto da Piero Sansonetti) occupandosi di cultura, dibattito delle idee, immaginario. Nel trimestre dicembre 2019-marzo 2020 ha collaborato come autore col programma \"Linea bianca\" di Rai Uno."}
{"id": "3427736", "revid": "110157", "url": "https://it.wikipedia.org/wiki?curid=3427736", "title": "Circondario di Merseburg-Querfurt", "text": "Il circondario di Merseburg-Querfurt (in tedesco Landkreis Merseburg-Querfurt) era un circondario della Sassonia-Anhalt di 130.434 abitanti, che aveva come capoluogo Merseburg.\nVenne creato il 1\u00ba luglio 1994, accorpando il circondario di Merseburg e raccogliendo la quasi totalit\u00e0 del territorio del circondario di Querfurt. Il 1\u00ba luglio 2007 \u00e8 stato poi unito con il circondario del Saalkreis, a formare il nuovo circondario del Saalekreis."}
{"id": "3427738", "revid": "479409", "url": "https://it.wikipedia.org/wiki?curid=3427738", "title": "Trazione a corrente alternata trifase", "text": ""}
{"id": "3427741", "revid": "1543377", "url": "https://it.wikipedia.org/wiki?curid=3427741", "title": "Cycas ophiolitica", "text": "Cycas ophiolitica \u00e8 una pianta appartenente alla famiglia delle Cycadaceae, endemica dell'Australia.\nDistribuzione.\nLa specie \u00e8 endemica del Queensland (Australia), con un areale ristretto all'area tra Marlborough e Rockhampton.\nCresce da 150 a 230 m di altitudine."}
{"id": "3427746", "revid": "144796", "url": "https://it.wikipedia.org/wiki?curid=3427746", "title": "Lord Luogotenente dell'Irlanda", "text": ""}
{"id": "3427747", "revid": "1543377", "url": "https://it.wikipedia.org/wiki?curid=3427747", "title": "Cycas taiwaniana", "text": "Cycas taiwaniana \u00e8 una pianta appartenente alla famiglia delle Cycadaceae, endemica della Cina.\nDistribuzione e habitat.\nNonostante il suo epiteto specifico questa specie non \u00e8 presente a Taiwan, ma il suo areale \u00e8 circoscritto alle regioni cinesi Guangdong, Guangxi, Hunan e Yunnan."}
{"id": "3427748", "revid": "767487", "url": "https://it.wikipedia.org/wiki?curid=3427748", "title": "Boutilimit", "text": "Boutilimit, (\u0628\u0648\u062a\u0644\u0645\u064a\u062a in Arabo), \u00e8 una citt\u00e0 della Mauritania nella Regione di Trarza.\nBoutilimit \u00e8 famosa per il suo artigianato e per la biblioteca, con relativa scuola coranica, con preziosi manoscritti compresa l'unica copia di una grammatica di Averro\u00e8.\nVi nacque Moktar Ould Daddah, primo presidente della Mauritania, in carica dal 1960 al 1978."}
{"id": "3427749", "revid": "339392", "url": "https://it.wikipedia.org/wiki?curid=3427749", "title": "Shiplt", "text": ""}
{"id": "3427750", "revid": "287204", "url": "https://it.wikipedia.org/wiki?curid=3427750", "title": "F\u00e8lix Dujardin", "text": ""}
{"id": "3427752", "revid": "83801054", "url": "https://it.wikipedia.org/wiki?curid=3427752", "title": "San Vitale martire", "text": ""}
{"id": "3427757", "revid": "599013", "url": "https://it.wikipedia.org/wiki?curid=3427757", "title": "\u00c9douard Spach", "text": "Biografia.\nSpach era figlio di un commerciante di Strasburgo. Terminati gli studi secondari, si rec\u00f2 a Parigi, dove assistette ai corsi dei botanici Ren\u00e9 Desfontaines (1750-1831) e Antoine-Laurent de Jussieu (1768-1836). Frequentando l'ambiente dei naturalisti, conobbe Charles-Fran\u00e7ois Brisseau de Mirbel (1776-1854), che lo assunse come segretario. Quando Mirbel ebbe la nomina di professore presso il Mus\u00e9um national d'histoire naturelle di Parigi, Spach lo segu\u00ec e inizi\u00f2 a lavorare per il Museo. Spach trascorse tutto il resto della sua vita nel Museo.\nNominato aiuto-naturalista, si fece subito apprezzare per le sue competenze in botanica e pubblic\u00f2 numerose monografie.\nAlla morte di Charles Gaudichaud, nel 1854, fu nominato Curatore e susseguentemente Conservatore delle Gallerie di Botanica. Completati gli ultimi tomi delle \"\"Illustrationes\", Spach smise di scrivere e di pubblicare testi e si dedic\u00f2 interamente alla classificazione e alla determinazione degli esemplari presenti negli erbari del Museo.\nPer venticinque anni annot\u00f2 migliaia di esemplari, con la sua caratteristica scrittura inclinata: fu un lavoro immenso, eseguito con minuzia e abnegazione, che egli port\u00f2 avanti sino ai suoi ultimi giorni.\nDurante l'elogio funebre, \u00c9douard Bureau disse di lui: \u00ab\"La vita di Monsieur Spach fu fatta di lavoro, di modestia e di dedizione. \u00c8 difficile raccontare una tale esistenza, nella quale tutti i giorni si assomigliano, ma ci si deve inchinare davanti ad essa, poich\u00e9 tale vita riassume un attaccamento assoluto alla Scienza e al dovere\"\u00bb."}
{"id": "3427759", "revid": "645717", "url": "https://it.wikipedia.org/wiki?curid=3427759", "title": "Istituto regionale di studi giuridici del Lazio Arturo Carlo Jemolo", "text": "L'Istituto regionale di Studi giuridici Arturo Carlo Jemolo \u00e8 un'istituzione con personalit\u00e0 giuridica di diritto pubblico, intitolata al giurista Arturo Carlo Jemolo e creata dalla Regione Lazio nel 1987, a seguito del dibattito fra amministratori pubblici locali, magistratura, universit\u00e0 e avvocatura sull'istituzione del Giudice di Pace.\nCon L.R. Lazio 11 luglio 1987 n. 40 \u00e8 stato istituito l'Ente Regionale denominato \"Istituto regionale di Studi Giuridici A. C. Jemolo\" per favorire il soddisfacimento della domanda di giustizia della societ\u00e0 civile laziale, per concorrere alla preparazione e all'aggiornamento di tutti coloro interessati alle carriere giudiziarie e forensi.\nL'Istituto ha personalit\u00e0 giuridica di diritto pubblico e il suo funzionamento \u00e8 definito dalla legge regionale e dal regolamento interno.\nL'Istituto concorre a realizzare gli obiettivi di progresso culturale, civile e sociale enunciati dallo Statuto regionale e a tal fine:\n- promuove l'impegno unitario e il confronto di quanti, nella pubblica Amministrazione, nelle universit\u00e0, nella magistratura, nel foro e nella societ\u00e0 civile intendono fornire un positivo contributo alla piena attuazione della Costituzione della Repubblica;\n- intraprende ogni iniziativa di studio e di ricerca valida per una formazione culturale pienamente partecipe del processo democratico del Paese;\n- promuove e organizza convegni, seminari e altre manifestazioni di carattere scientifico-culturale;\n- cura la raccolta di materiale bibliografico e documentario;\n- pubblica volumi e periodici;\n- promuove e organizza ogni altra utile iniziativa scientifico-culturale;\n- organizza corsi di preparazione ai concorsi per l'accesso alle professioni forensi ed alle carriere giudiziarie e la loro frequenza pu\u00f2 essere favorita mediante l'istituzione di borse di studio.\nL'idea di dare vita ad un Istituto di studi e di ricerche giuridiche di carattere regionale nacque nel clima di collaborazione che, sul finire degli anni Ottanta, si era venuto stabilendo fra le componenti degli amministratori pubblici locali, della magistratura, dell'universit\u00e0 e dell'avvocatura, le quali avevano avuto occasione di incontrarsi per discutere insieme della preannunciata introduzione dell'ufficio del giudice di pace, cio\u00e8 di una magistratura strettamente radicata sul territorio e deputata a risolvere quel rilevante e crescente contenzioso minore, il cui impatto sociale \u00e8 da non trascurare, ma che sulla sponda giudiziaria non trova, per la durata e il corso del processo, adeguata accoglienza.\nAll'Istituto fu attribuita la personalit\u00e0 di diritto pubblico e le finalit\u00e0 ad esso assegnate, descritte negli artt. 1, 2 e 3 della citata legge, mirano a realizzare il progresso culturale, civile e sociale della societ\u00e0 laziale, promuovendo l'impegno unitario ed il confronto fra quanti, nella pubblica amministrazione, nelle universit\u00e0, nella magistratura e nel foro, intendono fornire un positivo contributo per il raggiungimento di tali obiettivi e, in conseguenza, intraprendendo ogni iniziativa di studio e di ricerca, provvedendo altres\u00ec all'organizzazione di convegni, seminari ed altre manifestazioni di carattere scientifico e culturale, alla raccolta di materiale bibliografico e documentario, alla pubblicazione di volumi e periodici, alla attivazione di corsi per formazione professionale nelle materie giuridiche ed economiche.\nIl 17 gennaio 1991, con una cerimonia solenne promossa dal Consiglio Regionale del Lazio e dall'Istituto A.C. Jemolo, alla quale parteciparono il Presidente della Repubblica e le pi\u00f9 alte cariche dello Stato, fu celebrato a Roma, in Campidoglio, il centenario della nascita di Arturo Carlo Jemolo del cui nome l'Istituto si fregia.\nIn tale cerimonia fu illustrata la figura di Arturo Carlo Jemolo e fu data notizia della costituzione dell'Istituto Regionale di Studi Giuridici del Lazio Arturo Carlo Jemolo e furono illustrate le finalit\u00e0 dello stesso.\nL'Istituto Arturo Carlo Jemolo \u00e8 anche ente di formazione per mediatori, iscritto al n. 20 del registro tenuto presso il Ministero della Giustizia.\nL'Istituto Arturo Carlo Jemolo svolge un'importante attivit\u00e0 editoriale sia per conto della Regione che a supporto dei corsi di formazione attraverso la pubblicazione di codici, nella collana \"I codici dell'Istituto \u201cArturo Carlo Jemolo\u201d , e\" di studi e ricerche nella collana \"I quaderni dell'Istituto \u201cArturo Carlo Jemolo\u201d\".\nTra le pubblicazioni troviamo:\nATTI DEL CONVEGNO GIUSTIZIA AMMINISTRATIVA E CRISI ECONOMICA. Serve ancora un giudice sul potere?\nARTURO CARLO JEMOLO. UN GIURISTA NELL'ITALIA DEL NOVECENTO\nLA TUTELA DELL'AMBIENTE. UN APPROCCIO MULTIDISCIPLINARE\nRAPPORTO SUI CONFLITTI E SULLA CONCILIAZIONE 2015\nCODICE COORDINATO DELLE LEGGI E REGOLAMENTI DEL LAZIO DAL 1970 AL 2008\nCODICE ISTITUZIONALE DELLA REGIONE LAZIO\nNel 2015 l'Istituto Jemolo ha attivato il ROSTER, attraverso il quale l'amministrazione regionale e gli enti collegati possono effettuare la ricerca e il conferimento di profili ad elevata professionalit\u00e0 aventi specifiche competenze ed esperienza necessarie al rafforzamento della capacit\u00e0 amministrativa, nonch\u00e9 per la fornitura di supporto specialistico per l'attuazione delle politiche europee.\nCon Legge regionale 7 marzo 2016, n. 1, il Consiglio regionale del Lazio ha approvato la Camera di conciliazione istituita presso l'Istituto Jemolo che permetter\u00e0 a tutti i cittadini che subiranno disservizi di sedersi con l'azienda \u2013 ad esempio quelle sanitarie e quelle del trasporto pubblico \u2013 per ottenere giustizia. La legge d\u00e0 nuove forme di tutela ai cittadini nei loro rapporti con gli enti pubblici e le societ\u00e0 regionali e in particolare, con il Servizio sanitario regionale garantendo il rispetto degli standard di efficienza e qualit\u00e0 previsti dalle Carte dei servizi. \nNei casi di mancato rispetto degli standard i cittadini potranno rivolgersi alla Camera regionale di conciliazione, istituita presso l'Istituto regionale di studi giuridici Arturo Carlo Jemolo, attivando un procedimento certamente volontario e che non preclude tutti gli altri rimedi previsti dall'ordinamento, giurisdizionali e non. Infine, una volta attivato il procedimento, le amministrazioni dovranno intervenire obbligatoriamente nel procedimento per ascoltare le istanze dei cittadini. Obiettivo della legge \u00e8 quella di assicurare al cittadino un pi\u00f9 rapido soddisfacimento delle proprie richieste e alle amministrazioni una riduzione dei pesi finanziari e amministrativi delle liti, valorizzando, al contempo, lo strumento delle Carte dei Servizi e promuovendo l'istituto della conciliazione come buona pratica per favorire il miglioramento della qualit\u00e0 della vita della comunit\u00e0 civile.\nNei corsi di formazione e nei convegni che l'Istituto Jemolo ogni anno organizza e promuove, partecipano illustri nomi del mondo accademico e giuridico che conferiscono prestigio e qualit\u00e0 a tutte le attivit\u00e0 dell'Istituto. \nL'istituto Jemolo ospita la biblioteca Alberto de Roberto - ex Presidente del Consiglio di Stato - e gi\u00e0 docente dell'Istituto - che consiste in un patrimonio di circa 3000 volumi donati dalla famiglia de Roberto. La raccolta \u00e8 costituita da un importante fondo librario multidisciplinare che comprende varie sezioni, tra le quali diritto pubblico, diritto amministrativo e diritto civile che raccolgono i testi pi\u00f9 rilevanti di questa disciplina nonch\u00e9 molti classici del diritto, riviste giuridiche e tutte le opere e le pubblicazioni di diritto amministrativo di de Roberto. Proprio sull'opera di de Roberto, il Professor Giuseppe Morbidelli dell'Universit\u00e0 La Sapienza di Roma, conferir\u00e0 tesi di lauree e tesi di dottorato che ricostruiranno l'opera del Presidente de Roberto.\nUn'altra sezione della biblioteca riguarda uno specifico fondo librario messo a disposizione dall'Istituto \u201cMax Weber\u201d che tratta, tra gli altri, il tema dei \u201cMateriali per una nuova contabilit\u00e0 degli Enti pubblici\u201d come i temi della contabilit\u00e0 pubblica e delle regole che la governano, il danno erariale, la finanza locale, il sistema e i principi del controllo.\nL'Istituto nel 2008 ha ricevuto la certificazione di qualit\u00e0 ISO 9001.\nL'Istituto regionale di Studi giuridici Arturo Carlo Jemolo nel 2003 ha istituito l'Organismo di mediazione \"A. C. Jemolo\" che \u00e8 un ente di diritto pubblico della Regione Lazio attivo dal 2003, garanzia di esperienza, imparzialit\u00e0 ed efficienza. Tra i primi iscritti nel registro degli Organismi di Mediazione del Ministero della Giustizia \u00e8 l'unico organismo di mediazione pubblico del Lazio che ha ottenuto la certificazione ISO 9001.\nL'Organismo ha al proprio attivo oltre 500 istanze presentate ogni anno.\nCon Deliberazione della Giunta Regionale del 5 giugno 2018, n. 275 si \u00e8 disposta la prosecuzione del Commissariamento dell\u2019Istituto ed \u00e8 stata istituita una \u201cSezione di Alta Formazione di Protezione Civile\u201d. \nL'importante incarico di Commissario straordinario \u00e8 attualmente ricoperto dall'Avv. Nicola Tasco, nominato con Decreto del Presidente T00191 del 3 agosto 2018, mentre con Decreto del Presidente T00192 del 3 agosto 2018 \u00e8 stato nominato Sub Commissario il Dott. Carlo Rosa per la gestione della Sezione di Alta Formazione della Protezione Civile."}
{"id": "3427761", "revid": "1573940", "url": "https://it.wikipedia.org/wiki?curid=3427761", "title": "Ouad Naga", "text": "Ouad Naga, trascritta anche come W\u0101du n-N\u0101q\u00e2 (\u0648\u0627\u062f \u0627\u0644\u0646\u0627\u0642\u0629 in Arabo), \u00e8 una citt\u00e0 della Mauritania nella regione di Trarza."}
{"id": "3427769", "revid": "1005847", "url": "https://it.wikipedia.org/wiki?curid=3427769", "title": "Timbedra", "text": "Timbedra, o Tembedra (\u062a\u0645\u0628\u062f\u063a\u0629 in Arabo), \u00e8 una citt\u00e0 della Mauritania nella regione di Hodh-Charghi.\nLa citt\u00e0, prossima al confine con il Mali, \u00e8 servita da un aeroporto.\nQua \u00e8 nato il politico Yahya Ould Hademine."}
{"id": "3427771", "revid": "1272592", "url": "https://it.wikipedia.org/wiki?curid=3427771", "title": "Volo EgyptAir 990", "text": "Il volo EgyptAir 990 (MSR990) era un volo di linea tra Los Angeles ed Il Cairo con scalo a New York. Il 31 ottobre 1999, alle 1:50 locali, il Boeing 767 che lo effettuava \u00e8 precipitato nell'Oceano Atlantico, a circa 60 miglia (97\u00a0km) dall'Isola di Nantucket, Massachusetts, uccidendo sul colpo tutte le 217 persone a bordo.\nIl National Transportation Safety Board (sostenuto dalla Federal Aviation Administration, il Federal Bureau of Investigation, la Boeing e la United States Coast Guard) ha concluso nella sua relazione che \"la causa probabile dell'incidente del volo EgyptAir 990 \u00e8 la deviazione del velivolo dal normale volo di crociera e conseguente impatto sull'Oceano Atlantico dovuto all'intervento sui comandi dell'aereo effettuato dal primo ufficiale Jameel El-Batouti. Il motivo di tale azione non \u00e8 stato ufficialmente riconosciuto\". Molti credono che l'aereo sia stato deliberatamente schiantato come atto suicida, in base alle prove fornite nel rapporto NTSB e dal fatto che il primo ufficiale di riserva era uso a ripetere \"mi affido a Dio\" (frase che in Egitto si dice in qualsiasi circostanza in cui si debba prendere una decisione, o, prima di fare qualsiasi cosa); tuttavia la motivazione reale del pilota per essersi impadronito dei comandi non \u00e8 nota.\nSostenendo l'ipotesi del suicidio, il rapporto NTSB ha anche concluso che nessun problema meccanico potrebbe provocare movimenti dell'aereo che corrispondano ai dati di volo riscontrati dall'analisi della scatola nera, e che anche qualora si fosse verificato uno dei guasti meccanici ipotizzati, il velivolo sarebbe ancora stato recuperabile a causa del sistema ridondante di equilibratori presente nel Boeing 767-366ER. Le autorit\u00e0 egiziane, tuttavia, hanno continuato a sostenere che l'aereo si \u00e8 schiantato a causa di un guasto meccanico, ma non hanno dato alcuna spiegazione ragionevole per la discordanza esistente tra i supposti guasti meccanici ed i dati reali di volo registrati, le parole inusuali pronunciate e il comportamento del primo ufficiale di riserva, e le insolite azioni eseguite sui comandi dell'aeromobile.\nLa dinamica dello schianto.\nLa notte del 31 ottobre 1999 il Boeing 767 con 217 persone a bordo si lascia alle spalle l'isola di Nantucket ed inizia senza problemi la traversata dell'oceano, a metri di quota. In cabina di pilotaggio ci sono i 3 piloti Adel Anwar (36 anni), Ahmed El-Habashi (57 anni) e Jameel El-Batouti (59 anni), oltre all'ingegnere di volo Raouf Noureldin (52 anni).\nDopo circa 20 minuti di volo il pilota Jameel El-Batouti, inspiegabilmente, cerca di convincere il pilota pi\u00f9 giovane Adel Anwar ad alzarsi dal posto di comando per il turno di riposo, cos\u00ec Anwar, alquanto sorpreso dall'insistenza del pilota El-Batouti, gli lascia il posto. Verso all'1:49 ai comandi dell'aereo ci sono Ahmed El-Habashi e Jameel El-Batouti, mentre gli altri due membri dell'equipaggio sono nel turno di riposo. Ad un certo punto il pilota Ahmed El-Habashi esce dalla cabina di pilotaggio, ed \u00e8 qui che il pilota Jameel El-Batouti, rimasto solo, disattiva il pilota automatico, spinge la barra di comando tutta in avanti e comincia a pregare: \u00abAdesso ho deciso\u00bb, e poi la breve preghiera che i musulmani pronunciano in punto di morte: \u00abAffido la mia anima a Dio\u00bb, frasi registrate dalla scatola nera.\nL'aereo si mette in picchiata e comincia a scendere verso l'oceano, l'accelerazione \u00e8 tale da sfiorare la velocit\u00e0 del suono, al punto che la forza di gravit\u00e0 nella cabina passeggeri raddoppia. A questo punto suona l'allarme a bordo, mentre i due alettoni di coda (che di solito hanno un movimento sincronizzato) vengono spinti in direzioni opposte facendo sobbalzare l'aereo. L'altro pilota El-Habashi riusc\u00ec a rientrare in cabina di pilotaggio, e quando chiese al pilota El-Batouti cosa stava accadendo, egli ripeteva \"Tawkalt ala Allah\" (Mi affido a Dio), mentre continuava a tenere in avanti la barra di comando senza dare alcuna indicazione n\u00e9 a dire niente al riguardo. El-Habashi tent\u00f2 di tirare verso se la barra di comando per cercare di far sollevare l'aereo, riuscendo a fare diminuire la velocit\u00e0 di discesa, ma El-Batouti continuava a tenere avanti la barra di comando mantenendo l'aereo fuori controllo. L'ultima indicazione della scatola nera rivela che El-Batouti spegne i due motori dell'aereo portando il comando in posizione \"cutoff\", in questo modo si stacca la corrente e la scatola nera non registra pi\u00f9 alcun segnale.\nL'ipotesi del suicidio.\nIl pilota Jameel El-Batouti, che mand\u00f2 fuori controllo l'aereo, aveva una figlia di dieci anni, Aya, con una grave malattia ai tessuti vascolari, il lupus, per cui si era indebitato ben oltre le sue possibilit\u00e0. Non riusciva pi\u00f9 a pagare le cure per lei nella clinica dell'universit\u00e0 della California, e cos\u00ec pens\u00f2 di farla finita trascinando nella sua follia il destino di pi\u00f9 di duecento persone. Le registrazioni delle scatole nere (sia sui parametri di volo che quelle delle comunicazioni) fanno pensare al suicidio. Tuttavia le autorit\u00e0 egiziane sostengono che non ha alcun senso associare una preghiera religiosa con una volont\u00e0 suicida, oltretutto negli ultimi esami medici eseguiti all'equipaggio veniva confermata la loro perfetta salute e attitudine al volo, sia fisica che psicologica, e che anche gli inquirenti americani avrebbero accertato che i piloti non avevano alcun problema fisico n\u00e9 emotivo o psicologico. Lascia comunque perplessi il fatto che le autorit\u00e0 egiziane sostengano il guasto meccanico senza per\u00f2 dare una spiegazione plausibile n\u00e9 ragionevole di ci\u00f2 che accadde; infatti, qualora fosse avvenuto un guasto meccanico, il pilota El-Batouti non fece nulla per rimediare alle conseguenze. A maggior ragione le scatole nere non riscontrarono alcuna anomalia, nessun guasto, n\u00e9 una chiamata d'emergenza.\nIl volo EgyptAir 990 nei media.\nL'incidente del volo 990 della EgyptAir \u00e8 stato analizzato nell'episodio \"Egypt Air 990\" della terza stagione del documentario \"Indagini ad alta quota\" trasmesso da National Geographic Channel."}
{"id": "3427775", "revid": "287204", "url": "https://it.wikipedia.org/wiki?curid=3427775", "title": "Bareina", "text": "Bareina, (in Arabo: \u0628\u0631\u064a\u0646\u0629), \u00e8 una citt\u00e0 della Mauritania nella Regione di Trarza.\nBareina \u00e8 posta a sud di Boutilimit, in prossimit\u00e0 del fiume Senegal, e dunque del confine con il Senegal."}
{"id": "3427782", "revid": "287204", "url": "https://it.wikipedia.org/wiki?curid=3427782", "title": "Falsche Welt, dir trau' ich nicht", "text": "Falsche Welt, dir trau' ich nicht (in tedesco, \"Mondo fasullo, in te non credo\") BWV 52 \u00e8 una cantata di Johann Sebastian Bach.\nStoria.\nLa cantata \"Falsche Welt, dir trau' ich nicht\" venne composta da Bach a Lipsia nel 1726 e fu eseguita il 24 novembre dello stesso anno in occasione della XXIII domenica dopo la Trinit\u00e0. \u00c8 una delle sole quattro cantate sacre di Bach composte per soprano (le altre sono \"Jauchzet Gott in allen Landen\" BWV 51, \"Ich bin vergn\u00fcgt mit meinem Gl\u00fccke\" BWV 84 e \"Mein Herze schwimmt im Blut\" BWV 199). Vi sono, comunque, diverse cantate profane per soprano solista (BWV 202, 204, 209 e 210). Il libretto \u00e8 tratto da una poesia di Adam Reusner per il sesto movimento e da testi di autori sconosciuti per i rimanenti.\nIl tema musicale dell'ultimo movimento \u00e8 tratto dall'inno \"In dich hab' ich gehoffet, Herr\" del 1533 di Adam Reusner.\nStruttura.\nLa cantata \u00e8 scritta per soprano solista, coro, corno I e II, violino I e II, oboe I, II e III, fagotto, viola, organo obbligato e basso continuo ed \u00e8 suddivisa in otto movimenti:"}
{"id": "3427783", "revid": "287204", "url": "https://it.wikipedia.org/wiki?curid=3427783", "title": "Schlage doch, gew\u00fcnschte Stunde", "text": "Schlage doch, gew\u00fcnschte Stunde (in tedesco, \"Suona, ors\u00f9, ora tanto attesa\") BWV 53 \u00e8 un'aria per contralto di Georg Melchior Hoffmann, erroneamente attribuita a Johann Sebastian Bach.\nStoria.\nL'aria funebre \"Schlage doch, gew\u00fcnschte Stunde\" venne composta a Lipsia intorno al 1730. La data della prima esecuzione \u00e8 sconosciuta. Erroneamente catalogata come BWV 53 nella lista delle composizioni di Johann Sebastian Bach, la paternit\u00e0 dell'opera \u00e8 stata successivamente attribuita a Georg Melchior Hoffmann.\nStruttura.\nL'organico della composizione, molto ridotto, prevede soltanto contralto solista, violino I e II, viola, campanelle (per imitare il rintocco delle ore) e basso continuo ed \u00e8 suddiviso in un solo movimento."}
{"id": "3427784", "revid": "550205", "url": "https://it.wikipedia.org/wiki?curid=3427784", "title": "28\u00ba Reggimento comunicazione operativa &quot;Pavia&quot;", "text": ""}
{"id": "3427788", "revid": "48344", "url": "https://it.wikipedia.org/wiki?curid=3427788", "title": "Impresario", "text": ""}
{"id": "3427791", "revid": "599013", "url": "https://it.wikipedia.org/wiki?curid=3427791", "title": "Jusztinian S\u00e9redi", "text": ""}
{"id": "3427794", "revid": "80598", "url": "https://it.wikipedia.org/wiki?curid=3427794", "title": "Sonago", "text": ""}
{"id": "3427799", "revid": "80598", "url": "https://it.wikipedia.org/wiki?curid=3427799", "title": "Musikus", "text": ""}
{"id": "3427800", "revid": "62221", "url": "https://it.wikipedia.org/wiki?curid=3427800", "title": "Vitta frontale", "text": ""}
{"id": "3427804", "revid": "1305772", "url": "https://it.wikipedia.org/wiki?curid=3427804", "title": "Antonio Ciciliano", "text": "Carriera.\nIn carriera ha partecipato ad una edizione dei Giochi olimpici, a ."}
{"id": "3427805", "revid": "119180841", "url": "https://it.wikipedia.org/wiki?curid=3427805", "title": "Antonio Cosentino", "text": "Medaglia d'oro ai giochi del Mediterraneo di Napoli 1963 vela timoniere con la classe dragoni\nCarriera.\nIn carriera ha partecipato a tre edizion dei Giochi olimpici, Helsinki, 1952, Melbourne 1956, Roma(Napoli) .medaglia d'oro ai giocher\u00e0 del mediterraneo di Napoli, 1963 classe Dragoni, numerosi campionati mondiali ,settimane veliche di Kiel ,vincitore di innumerevoli regate dal 1936 dalla classe beccaccino,ai6m s.i.,ai dragoni ,Soling ,classi IOR."}
{"id": "3427806", "revid": "1543377", "url": "https://it.wikipedia.org/wiki?curid=3427806", "title": "Giulio De Stefano", "text": "Carriera.\nIn carriera ha partecipato ad una edizione dei Giochi olimpici, a ."}
{"id": "3427825", "revid": "762947", "url": "https://it.wikipedia.org/wiki?curid=3427825", "title": "Rond\u00f2 K 511", "text": "Il rond\u00f2 in La minore K 511 per pianoforte \u00e8 stato composto da Wolfgang Amadeus Mozart nella primavera del 1787 a Vienna.\nSiamo nel periodo in cui il compositore stava completando \"Le nozze di Figaro\" e aveva raggiunto la maturazione artistica; nel pezzo in esame Mozart sperimenta nuove forme di linguaggio musicale in cui troviamo atmosfere preromantiche. Nella parte centrale ci pare di intravedere Schubert mentre nel finale non mancano echi della musica che sar\u00e0 di Schumann.\nMozart rinuncia in questo pezzo alla variet\u00e0 di idee che caratterizzavano le sue composizioni e si pone piuttosto l'obiettivo di una coerenza d'insieme e l'indagine dei propri sentimenti pi\u00f9 intimi, nel non risolto conflitto tra passionalit\u00e0 e fatalit\u00e0. Il compositore si allontana dai brani precedentemente scritti per pianoforte, per avvicinarsi a una scrittura strumentale in cui il pianoforte non esibisce virtuosismo ma descrive sentimenti.\nDobbiamo ricordare che Mozart nel manoscritto non parla di rond\u00f2 ma di \"andante\", forse consapevole della distanza che separava i rond\u00f2 galanti allora in voga da quanto aveva composto; ma di un rond\u00f2 si tratta se ne analizziamo la struttura, il cui tema principale viene ripreso pi\u00f9 volte (quasi un \"refrain\") ma con una intensit\u00e0 cromatica, una raffinatezza contrappuntistica, una introspezione, piccole divagazioni e incisi che stravolgono l'atteso carattere \"disimpegnato\" per giungere invece a toccare le corde pi\u00f9 sensibili dell'animo."}
{"id": "3427828", "revid": "1632387", "url": "https://it.wikipedia.org/wiki?curid=3427828", "title": "Spettacoli nell'antica Roma", "text": "Gli spettacoli nell'antica Roma erano numerosi, aperti a tutti i cittadini ed in genere gratuiti; alcuni di essi si distinguevano per la grandezza degli allestimenti e per la crudelt\u00e0.\nI Romani frequentavano di preferenza i combattimenti dei gladiatori, quelli con bestie feroci (\"venationes\"), le riproduzioni di battaglie navali (\"naumachia\"), le corse di carri, le gare di atletica, gli spettacoli teatrali dei mimi e le pantomime.\nQuarant'anni dopo l'invettiva di Giovenale (n. tra il 55 e il 60\u2013m. dopo il 127) che rimpiangeva la sobriet\u00e0 e la severit\u00e0 repubblicana di un popolo che ormai aspirava solo al \"panem et circenses\", al pane e agli spettacoli, Frontone (100-166), quasi con le stesse parole, descriveva sconsolato la triste realt\u00e0:\nLa classe dirigente romana considerava infatti suo compito primario quello di distribuire alimenti una volta al mese al popolo e di distrarlo e regolare il suo tempo libero con gli spettacoli gratuiti offerti nelle festivit\u00e0 religiose o in ricorrenze laiche.\nLe feste nel calendario romano.\nNumerose erano le occasioni per i romani di assistere nelle festivit\u00e0 romane a spettacoli in occasione di celebrazioni religiose. Da un calcolo sommario \u00ab...trascurando certi doppioni per cui due feste coincidevano [nello stesso giorno]...si arriva a questo calcolo matematico: i giorni obbligatoriamente festivi della Roma imperiale occupavano pi\u00f9 della met\u00e0 dell'anno...\u00bb.\nMa oltre a quelle offerte in Roma dai Cesari vi erano poi quelle che si celebravano in campagna nei borghi contadini, le feste di quartiere in onore dei santuari locali, quelle dei nuovi culti, quelle delle corporazioni (\"scholae\"), quelle militari e infine quelle che a sorpresa offriva la munificenza imperiale come i combattimenti di gladiatori che nel II secolo d.C. potevano durare mesi interi. Quindi \u00absi pu\u00f2 affermare che...non c'era anno romano che non recasse due giorni di festa per un giorno lavorativo.\u00bb e che gli spettacoli fossero quindi quasi quotidiani. Svetonio ricorda che l'imperatore romano, Augusto, poich\u00e9 negli spettacoli regnava la confusione e il disordine, introdusse ordine e disciplina, oltre a:\nAugusto aveva preso anche l'abitudine, nei giorni che precedevano gli spettacoli, nel caso in cui fosse stato portato a Roma qualche animale mai visto prima di allora e degno di essere conosciuto, di presentarlo al popolo in modo straordinario, in un luogo qualsiasi: per esempio un rinoceronte presso i \"Saepta Iulia\", una tigre in una scena teatrale, un serpente di cinquanta cubiti (22 metri circa) davanti alla piazza dei comizi.\nAncora Augusto fece decretare dal Senato che, per tutta la durata degli spettacoli pubblici, in qualunque luogo venissero offerti, la prima fila di panche spettava ai senatori e viet\u00f2 a Roma che gli ambasciatori delle genti alleate o libere prendessero posto nell'orchestra, perch\u00e9 si era trovato nell'imbarazzo [nel sapere] che in alcune delegazioni vi erano schiavi affrancati. Separ\u00f2 i soldati dal popolo; assegn\u00f2 ai plebei sposati proprie gradinate; a chi indossava la pretesta un settore delle gradinate particolare e quello accanto ai loro precettori; viet\u00f2 a chi era mal vestito di posizionarsi nelle gradinate di mezzo. Non permise alle donne di sedere durante i combattimenti dei gladiatori, che una volta potevano osservare a fianco dei propri uomini, se non nella parte superiore e da sole. Riguardo alle lotte tra atleti, viet\u00f2 con grande rigore l'ingresso alle donne in teatro, prima della quinta ora.\nIl significato religioso degli spettacoli.\nIn origine ad ogni festa era accomunato un culto religioso. Ad esempio: la gara di pesca che si svolgeva l'8 giugno alla presenza del pretore e che si concludeva con una mangiata di pesce fritto, in origine, testimonia Festo, era un sacrificio di sostituzione in onore del dio Vulcano che accettava il cambio di \"pisciculi\" (pesciolini) \"pro animis humanis\" (al posto di anime umane).\nIl significato religioso sacrificale, che i romani avevano ormai dimenticato, era presente ancora nella corsa di cavalli che si effettuava al Foro il 13 ottobre. Il cavallo vincitore veniva immolato, il suo sangue versato per le lustrazioni, la testa contesa duramente tra gli abitanti della Via Sacra e quelli della Suburra che si contendevano l'onore di mostrare il cimelio del \"cavallo d'ottobre\". Questa festa era il ricordo della corsa di cavalli che i latini dell'antica Roma celebravano al termine dell'annuale spedizione di guerra che iniziava in primavera e terminava in autunno. In quei tempi passati il sangue del cavallo vincitore sacrificato serviva a purificare la citt\u00e0.\nIl carattere sacrale era presente anche in et\u00e0 repubblicana quando nel 105 a.C. furono istituiti dallo Stato i combattimenti tra gladiatori, nati in origine come un culto reso dai privati sulla tomba dei genitori. Il carattere religioso fu conservato nel termine \"munus\" (ufficio pubblico) che designava questi combattimenti cruenti che avevano il compito di placare gli dei. Ancora nel II secolo d.C. Festo li chiama \u00aboblazioni offerte per motivi ufficiali\u00bb, Tertulliano, \u00abonoranze obbligatorie ai Mani\u00bb e Ausonio, \u00absangue sparso sulla terra per placare il dio armato di falce\u00bb\nIn epoca imperiale il pubblico romano aveva del tutto dimenticato questi richiami religiosi anche se una certa etichetta rituale era stata stabilita sin dal tempo di Augusto: gli spettatori, ad esempio, dovevano indossare la toga di gala\nE, se non volevano essere allontanati, dovevano tenere un atteggiamento educato: non potevano, infine, n\u00e9 mangiare n\u00e9 bere durante gli spettacoli. Anche se ci si doveva alzare in piedi durante la processione inaugurale con le statue dei divi imperiali assieme a quelle delle divinit\u00e0, lo si faceva come segno di rispetto e di riconoscenza alla dinastia imperiale che offriva loro spettacoli cos\u00ec grandiosi.\nL'antica impronta religiosa dei giochi per i romani dell'et\u00e0 imperiale era ormai ridotta a formalit\u00e0 che non avevano pi\u00f9 nessun rapporto con i riti di una religione ormai dimenticata e che era stata sostituita dalla simbologia astrologica raffigurata nell'arena, che rappresentava la terra, e nel fossato che circondava la pista, il mare; l'obelisco (\"spina\") simboleggiava il sole alla sommit\u00e0 del cielo; i sette giri di pista della corsa dei carri riproducevano l'orbita dei sette pianeti e il susseguirsi dei sette giorni della settimana, le dodici porte delle rimesse dei carri che si affacciavano sul circo figuravano i luoghi dello zodiaco.\nIl rapporto tra il principe e la folla.\nQuando l'imperatore appariva nel circo, nell'anfiteatro o nel teatro, la folla lo salutava levandosi in piedi e agitando fazzoletti bianchi, omaggiandolo e manifestandogli la propria presenza e la compartecipazione emotiva, quasi religiosa, al suo assistere allo stesso spettacolo che si svolgeva alla vista comune.\nDi questa folla di spettatori che avevano la fortuna \u00abdi vedere il principe in persona in mezzo al suo popolo\u00bb l'imperatore ne faceva anche uno strumento di potere politico forgiando, con il suo rapporto diretto con la folla negli spettacoli, quell'opinione pubblica che, in assenza degli antichi Comizi e dell'autonomia del Senato, non aveva pi\u00f9 modo di esprimersi.\nGli spettacoli quindi rafforzavano il potere politico del principe e insieme salvaguardavano ci\u00f2 che rimaneva della religione tradizionale. Gli spettacoli, in una popolazione dove 150.000 vivevano senza lavorare a spese dello Stato e dove quelli che avevano un'occupazione avevano met\u00e0 della giornata libera da impegni, anche, forzatamente, da quelli politici, servivano a occupare il tempo libero e a distrarre e incanalare le passioni, gli istinti, la violenza.\nSvetonio riferisce che Augusto, quando assisteva ai giochi, si sedeva solitamente nella stanza da pranzo di uno dei suoi amici o dei suoi liberti, qualche volta sedeva nella sua tribuna, insieme con la moglie e i figli. Si assentava dagli spettacoli a volte per diverse ore, altre volte per giorni, chiedendo scusa e raccomandando al popolo i magistrati che dovevano sostituirlo in sua assenza. Quando vi assisteva, era molto attento e partecipe per evitare malcontenti, poich\u00e9 il popolo in passato si era lamentato del padre adottivo, Gaio Giulio Cesare, il quale soleva dedicarsi durante i giochi alla lettura di lettere e petizioni. Augusto provava sommo piacere nell'assistervi, cosa di cui non fece mai mistero.\nCapitava, poi, che offrisse frequentemente anche a sue spese, spettacoli gladiatorii e giochi organizzati da altri, con corone e ricchi premi. Non assistette a nessun concorso di rappresentazioni di origine e ambientazione greca senza onorare ciascuno dei partecipanti in base al proprio merito. Ebbe particolare interesse per gli incontri di pugilato, soprattutto per quelli latini, che spesso confrontava con quelli greci, e non solo tra professionisti, , ma anche tra i popolani che si battevano agli angoli delle strade, senza particolare tecnica pugilistica. Agli atleti conserv\u00f2 i loro privilegi, anzi li aument\u00f2, e proib\u00ec di far combattere i gladiatori senza un'adeguata ricompensa; quanto agli istrioni, limit\u00f2 al periodo dei giochi e al teatro il potere coercitivo dei magistrati, che in precedenza una legge aveva esteso ovunque e a qualsiasi periodo. Pretese sempre una rigorosa disciplina nelle competizioni tra gli atleti o nei combattimenti dei gladiatori. Represse, infine, alcuni comportamenti giudicati moralmente disordinati degli istrioni, e quando venne a sapere che un certo Stefanio, autore di commedie togate, si faceva servire a tavola da una donna con i capelli tagliati alla maschietto, lo band\u00ec e lo fece battere con le verghe in tre teatri."}
{"id": "3427829", "revid": "110157", "url": "https://it.wikipedia.org/wiki?curid=3427829", "title": "Palechskij rajon", "text": "Il Palechskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Palech. Istituito nel 1935, ricopre una superficie di 853 chilometri quadrati e nel 2010 ospitava una popolazione di circa 11.000 abitanti."}
{"id": "3427831", "revid": "1543377", "url": "https://it.wikipedia.org/wiki?curid=3427831", "title": "Karl Ernst Claus", "text": "Biografia.\nInfanzia e istruzione.\nKarl Ernst Claus, un tedesco del Baltico, nacque nel 1796 a Dorpat (ora Tartu), in Estonia allora parte dell'Impero russo, figlio di un pittore. All'et\u00e0 di quattro anni perse il padre e due anni dopo rest\u00f2 orfano anche della madre. Nel 1810 si trasfer\u00ec a San Pietroburgo e inizi\u00f2 a lavorare come assistente in una farmacia. Pur non avendo compiuto studi regolari, all'et\u00e0 di 21 anni Claus super\u00f2 l'esame di stato di farmacia all'Accademia Medica Militare di San Pietroburgo, diventando in quel momento il pi\u00f9 giovane farmacista della Russia. Nel 1826 apr\u00ec una sua farmacia a Kazan'.\nNel 1821 Claus spos\u00f2 Ernestine Bate, che conosceva sin dalla giovinezza. Ebbero tre figlie nate a Kazan'; un figlio nacque pi\u00f9 tardi, quando torn\u00f2 a stabilirsi a Tartu.\nBotanica.\nNel 1827 Claus fu coinvolto come assistente di Eduard Friedrich Eversmann in ricerche botaniche nelle steppe dei fiumi Ural e Volga. In seguito utilizz\u00f2 i dati raccolti nel suo lavoro \"Flora der Wolgagegenden\" (Flora della Regione del Volga).\nNel 1834, mentre stava studiando all'Universit\u00e0 di Tartu, Claus intraprese un altro viaggio botanico nelle steppe oltre il Volga, in compagnia con il chimico professor Goebel. I risultati di questa spedizione furono pubblicati negli anni 1837\u20131838.\nChimica.\nNel 1828, a 32 anni, Claus decise di continuare i suoi studi all'Universit\u00e0 di Tartu. Nel 1831 inizi\u00f2 a lavorare come assistente nel laboratorio chimico dell'universit\u00e0. Prese il diploma nel 1835 e nel 1837 difese la tesi di dottorato sulla fitochimica analitica (\"Elementi di fitochimica analitica\") all'Universit\u00e0 di Tartu. Nello stesso anno fece domanda per una posizione accademica all'Accademia Medico-Chirurgica di San Pietroburgo e ottenne un posto di capo del laboratorio chimico all'Universit\u00e0 di Kazan'. Nel 1939 ottenne l'abilitazione con una tesi sulla separazione di minerali e divenne professore assistente. Nel 1844 divent\u00f2 professore ordinario.\nRutenio.\nNel 1840 Claus ricevette per i suoi studi una quantit\u00e0 notevole di campioni di minerali di platino dalla zecca di San Pietroburgo. Inizi\u00f2 a lavorare su chimica e separazione dei metalli nobili, in particolare su rodio, iridio, osmio, e secondariamente anche su palladio e platino. Nel 1844 scopr\u00ec un nuovo elemento chimico, che chiam\u00f2 rutenio da Ruthenia, nome latino di Rus', regione dell'Europa Orientale abitata da Slavi orientali. Quest'area comprende l'Ucraina (escludendo la Crimea), la Bielorussia, e parti di Russia, Polonia e Slovacchia.\nClaus non solo isol\u00f2 il rutenio, ma ne determin\u00f2 anche il peso atomico e propriet\u00e0 chimiche. Not\u00f2 come le propriet\u00e0 di rutenio, rodio, palladio e platino fossero simili, e document\u00f2 accuratamente i suoi risultati. In seguito alla sua scoperta ricevette il premio Demidov di 5000 rubli, che furono di grande aiuto per la sua famiglia numerosa. Claus mand\u00f2 campioni del nuovo elemento a J\u00f6ns Jakob Berzelius perch\u00e9 lo analizzasse. Berzelius era uno degli scienziati pi\u00f9 famosi nel campo dei nuovi elementi, e cos\u00ec Claus divenne noto agli scienziati europei.\nSalute e ultimi anni.\nClaus era noto per l'atteggiamento incurante verso la propria salute. In particolare assaggiava spesso i prodotti chimici e i nuovi composti e provava la forza degli acidi intingendovi un dito e toccandosi poi la lingua. Una volta si bruci\u00f2 gravemente la bocca nell'assaggiare un nuovo composto di rutenio che aveva preparato. Dopo aver isolato il tetrossido di osmio, un composto piuttosto tossico, descrisse il suo sapore come astringente e pepato. Nell'aprile 1845 rimase avvelenato da vapori di tetrossido di osmio e dovette interrompere i suoi studi per due settimane.\nNel 1852 Claus lasci\u00f2 Kazan' per tornare all'Universit\u00e0 di Tartu come professore di farmacia. Mor\u00ec a Tartu nel 1864."}
{"id": "3427834", "revid": "110157", "url": "https://it.wikipedia.org/wiki?curid=3427834", "title": "Pestjakovskij rajon", "text": "Il Pestjakovskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Pestjaki. Istituito nel 30 agosto 1931, ricopre una superficie di 1.100 chilometri quadrati e nel 2010 ospitava una popolazione di circa 7.000 abitanti."}
{"id": "3427840", "revid": "354397", "url": "https://it.wikipedia.org/wiki?curid=3427840", "title": "Karl Ernst Klaus", "text": ""}
{"id": "3427842", "revid": "125136278", "url": "https://it.wikipedia.org/wiki?curid=3427842", "title": "Davide Augusto Albarin", "text": "Fu gran maestro del Grande Oriente d'Italia dal 1940 al 1944.\nBiografia.\nValdese, si trasfer\u00ec ad Alessandria d'Egitto da dove - nel corso degli anni trenta - si attiv\u00f2 per ricostruire e riorganizzare la massoneria italiana, disciolta dal regime fascista. Entr\u00f2 in contatto e collabor\u00f2 con esponenti di Giustizia e Libert\u00e0.\nFu iniziato alla Massoneria il 9 febbraio 1909 nella \"loggia Cincinnato II\" di Alessandria d'Egitto; fu elevato maestro tre anni dopo: il 22 aprile 1912. Nel 1927 ad Alessandra d'Egitto risulta in pi\u00e8 di lista come segretario nella loggia \"Concorde\" dell'Ordine Massonico Misto Internazionale Le Droit Humain. Venne eletto gran maestro aggiunto del Grande Oriente d'Italia nel 1940, scelto all'unanimit\u00e0 da tutte le logge GOI che operavano all'estero. Alla morte del gran maestro effettivo Alessandro Tedeschi (19 agosto 1940), subentr\u00f2 automaticamente a quest'ultimo nella massima carica.\nRimase al vertice della Massoneria italiana fino al 10 giugno 1944, giorno in cui trasfer\u00ec tutti i poteri al comitato di maestranza retto da Umberto Cipollone, Guido Laj e Gaetano Varcasia. Fu acclamato gran maestro onorario a vita.\nVisse ad Alessandria fino a quando non venne espulso nel 1957, a causa della crisi di Suez. Si spost\u00f2 dapprima in Scozia, successivamente in Inghilterra ed infine in Francia a Avesnes-sur-Helpe, dove mor\u00ec nel 1959."}
{"id": "3427843", "revid": "247222", "url": "https://it.wikipedia.org/wiki?curid=3427843", "title": "Wonderful tonight", "text": ""}
{"id": "3427846", "revid": "110157", "url": "https://it.wikipedia.org/wiki?curid=3427846", "title": "Pu\u010de\u017eskij rajon", "text": "Il Pu\u010de\u017eskij rajon () \u00e8 un rajon dell'Oblast' di Ivanovo, nella Russia europea; il capoluogo \u00e8 Pu\u010de\u017e. Ricopre una superficie di 880 chilometri quadrati e nel 2010 ospitava una popolazione di circa 15.000 abitanti."}
{"id": "3427865", "revid": "110157", "url": "https://it.wikipedia.org/wiki?curid=3427865", "title": "Bathoniano", "text": "Nella scala dei tempi geologici, il Bathoniano rappresenta il terzo dei quattro stadi stratigrafici o et\u00e0 in cui \u00e8 suddiviso il Giurassico medio, la seconda epoca dell'intero periodo Giurassico.\n\u00c8 compreso tra 167,7 \u00b1 3,5 e 164,7 \u00b1 4,0 milioni di anni fa (Ma), preceduto dal Bajociano e seguito dal Calloviano, ultimo stadio del Giurassico medio.\nDefinizioni stratigrafiche e GSSP.\nLo stadio Bathoniano deriva il suo nome dalla stazione termale di Bath, in Inghilterra, che sorge su calcari del periodo Giurassico. Il nome della cittadina era noto in epoca romana come \"Bathonium\".\nIl nome Bathoniano fu introdotto nella letteratura scientifica dal geologo belga d'Omalius d'Halloy nel 1843 che identific\u00f2 il sito di riferimento presso questa localit\u00e0 inglese.\nNel 1852 il paleontologo francese Alcide d'Orbigny defin\u00ec il Bathoniano come stadio e ne fiss\u00f2 la durata.\nLa base del Bathoniano \u00e8 fissata alla prima comparsa nella colonna stratigrafica della specie ammonitiche \"Gonolkites convergens\" e \"Morphoceras parvum\". \nIl limite superiore del Bathoniano, nonch\u00e9 base del successivo stadio Calloviano, \u00e8 definito dalla prima comparsa del genere ammonitico \"Kepplerites\".\nGSSP.\nIl GSSP, lo strato di riferimento della Commissione Internazionale di Stratigrafia, per il Bathoniano \u00e8 definito alla base del letto calacareo RB071 nella sezione Ravin du B\u00e8s, nell'area di Bas-Auran, nelle Alpi francesi dell'Alta Savoia, a circa 25\u00a0km a SSE di Digne-les-Bains. Le coordinate del GSSP sono 43\u00b057'38\"N di latitudine e 6\u00ba18'55\"E di longitudine.\nBiozone.\nNel dominio Tetide, il Bathoniano contiene otto biozone ammonitiche:\nPaleontologia.\n\u2020Ammonitida.\nI membri delle Ammonitida tipici di questo periodo sono le Ammonitina. Le linee di sutura, i lobi e le selle sono molto suddivisi con bordi arrotondati."}
{"id": "3427870", "revid": "94647", "url": "https://it.wikipedia.org/wiki?curid=3427870", "title": "Crisi diplomatica tra Libia e Svizzera del 2008-2010", "text": "La crisi diplomatica tra la Libia e la Svizzera \u00e8 stata un'impasse politica determinata dall'arresto da parte delle autorit\u00e0 elvetiche di uno dei figli dell'ex dittatore libico Mu\u02bfammar Gheddafi. Il Presidente della Confederazione svizzera Hans-Rudolf Merz (allora alla guida del Dipartimento federale delle finanze), non utilizz\u00f2 mai la parola \"incidente diplomatico\", ma parl\u00f2 di \"crisi diplomatica\". La vicenda ebbe inizio il 24 luglio 2008, in seguito al fermo da parte della polizia del Canton Ginevra, in un albergo della citt\u00e0, di Hannibal Gheddafi e si concluse 12 maggio 2010, quando venne liberato anche l'ultimo ostaggio elvetico detenuto in Libia per rappresaglia. La vertenza ebbe tuttavia uno strascico sino al 21 febbraio 2011, quando la Svizzera sospese i preparativi per l'istruzione del tribunale arbitrale internazionale chiamato a giudicare la vicenda.\nIl contesto internazionale.\nLa Libia.\nDopo la revoca delle sanzioni internazionali contro il regime di Gheddafi nel 1999, la posizione della Libia \u00e8 andata rafforzandosi, soprattutto nei confronti dei paesi europei. Le ragioni che hanno reso possibile questo riposizionamento sono state sia le massicce esportazioni di petrolio verso i paesi europei (e l'ingresso nel paese delle compagnie occidentali, tra cui la svizzera ABB) sia l'intercettazione e il blocco degli immigrati provenienti dall'Africa subsahariana e diretti in Europa. Soprattutto riguardo ai movimenti migratori Gheddafi era stato molto abile a fomentare la xenofobia e i timori degli europei nei confronti dei migranti provenienti dall'Africa. Il 29 novembre 2010 durante il vertice Africa-UE, Gheddafi dichiar\u00f2 che se l'UE non gli avesse versato 5 miliardi di euro, \u201c\"\u2026un altro continente si sarebbe riversato sull'Europa.\"\u201d Pochi mesi prima, il 7 giugno 2010, Gheddafi aveva ordinato la chiusura in Libia degli uffici dell'Agenzia delle Nazioni Unite per Rifugiati (UNHCR), impedendo ai rifugiati di chiedere protezione e assistenza, provocando tuttavia solo deboli proteste formali da parte della comunit\u00e0 internazionale. La Libia di Gheddafi non ha mai firmato la Convenzione di Ginevra sui rifugiati e diversi rapporti internazionali denunciano abusi e torture commessi dalla polizia libica ai danni dei migranti nei campi di detenzione sparsi nel paese. Una mappa di questi campi \u00e8 stata realizzata da Fortress Europe.\nAlla vigilia della rivolta libica del febbraio 2011, Gheddafi in Europa era un leader riverito, al quale veniva concessa ogni stravaganza (dalla tenda con le \"amazzoni\", alle \"lezioni sul Corano\" impartite a hostess italiane), mentre l'Europa sorvolava sulla mancanza di libert\u00e0 civili nel paese e sul trattamento che il regime riservava ai migranti subsahariani.\nLa Svizzera.\nFedele alla sua politica di neutralit\u00e0, la Svizzera nel luglio 2008 si trovava, sul piano diplomatico, isolata dagli altri paesi. La grande recessione aveva inoltre generato pressioni sulla piazza finanziaria elvetica da parte degli altri paesi europei e degli Stati Uniti (che minacciavano di ritirare le patenti bancarie a UBS e Credit Suisse).\nLo sviluppo della crisi.\nHannibal Gheddafi a Ginevra.\nIl 2 luglio 2008 il Dipartimento federale per gli affari esteri venne contattato dall'ambasciata libica di Berna, poich\u00e9 a Ginevra sarebbero arrivati Hannibal Gheddafi, figlio dell'ex dittatore libico Muammar Gheddafi, e sua moglie Aline. La coppia si trovava in Svizzera con il figlio di tre anni, due guardie del corpo, due domestici e tre medici. Gli ospiti presero alloggio all'albergo ginevrino \"Pr\u00e9sident Wilson\", il pi\u00f9 costoso della citt\u00e0, dove riservarono dieci \"suites\".\nIl 16 luglio 2008 la polizia cantonale di Ginevra ricevette una richiesta di aiuto da parte dei due domestici al servizio dei coniugi Gheddafi. Si trattava di un uomo e di una donna originari del Marocco che denunciavano continue vessazioni da parte di Hannibal e di sua moglie Aline. Quel giorno erano stati picchiati cos\u00ec brutalmente da dover chiedere il ricovero in ospedale. La polizia cantonale, dando seguito alla denuncia e constatati i segni delle percosse sui due domestici, procedette all'arresto di Hannibal Gheddafi e di sua moglie Aline. Il 15 luglio i due coniugi Gheddafi vennero incriminati per lesioni semplici, minacce e coazione nei confronti dei due domestici. Hannibal Gheddafi trascorse due notti in detenzione preventiva, mentre sua moglie Aline, incinta di nove mesi, venne trasportata all'Ospedale universitario di Ginevra. La coppia venne liberata il 17 luglio, dopo aver versato una cauzione di 500.000 franchi.\nLe vittime.\nIl 27 agosto 2008 i due domestici marocchini denunciarono al quotidiano francese \"Le Monde\" (\"\"Parlano gli schiavi di Gheddafi\", intervista ripresa il giorno successivo dal Corriere della Sera) le dure condizioni cui erano sottoposti da parte di Hannibal Gheddafi: al momento dell'assunzione erano stati loro ritirati i documenti e il cellulare, venivano picchiati ad ogni minima infrazione, lavoravano ininterrottamente e venivano pagati una volta all'anno con un salario miserabile. Mentre la polizia di Ginevra, fra mille difficolt\u00e0, diede seguito alla denuncia dei domestici, in Libia a met\u00e0 luglio venne arrestata per rappresaglia la madre del domestico: la donna venne tenuta in carcere per un mese e, dopo il suo rilascio (il 15 agosto 2008), medici marocchini diagnosticarono che durante la detenzione era stata sottoposta a stupri e a maltrattamenti tali che perse parecchi denti. Il fratello del domestico venne anch'egli arrestato a Tripoli e di lui si sono perse le tracce.\nLa reazione libica.\nDall'arresto di Hannibal Gheddafi, il regime di Gheddafi ha attuato misure di ritorsione contro lo Stato svizzero. La reazione all'arresto di Hannibal fu immediata, poich\u00e9 Mu'ammar Gheddafi lo consider\u00f2 come un'umiliazione personale. Il 18 luglio 2008, Aisha Gheddafi, sorella di Hannibal, giunse a Ginevra per denunciare \"il comportamento razzista della Svizzera\", annunciando che vi sarebbero state delle reazioni.\nIl 19 luglio 2008 in Libia vennero arrestati due ingegneri svizzeri: Max G\u00f6ldi (impiegato presso l'azienda svizzero-svedese ABB) e Rachid Hamdani (con la doppia cittadinanza svizzera e tunisina, impiegato presso una piccola impresa del Canton Vaud), con l'accusa di aver violato le leggi libiche sull'immigrazione e sul soggiorno. Nei giorni successivi altre imprese elvetiche attive nel paese nordafricano vennero costrette a interrompere le loro attivit\u00e0. Il 26 luglio 2008 la Libia avanz\u00f2 la richiesta di scuse ufficiali da parte della Svizzera per l'arresto di Hannibal e chiese l'immediata archiviazione del procedimento penale a suo carico.\nIl 29 luglio 2008 Max G\u00f6ldi e Rachid Hamdani vennero liberati su cauzione (18.000 franchi in tutto) e fu loro permesso di scontare la pena agli arresti domiciliari, ma parallelamente fu loro impedito di lasciare la Libia. Entrambi si rifugiarono all'ambasciata svizzera di Tripoli. Il 2 settembre i due domestici, dopo aver ricevuto in Svizzera un indennizzo, ritirarono le accuse nei confronti di Hannibal Gheddafi, permettendo alla giustizia elvetica di archiviare il caso, salvando la forma.\nNel maggio del 2009, la ministra degli esteri svizzera Micheline Calmy-Rey si rec\u00f2 a Tripoli per chiedere la liberazione dei due cittadini, ottenendo solo vaghe promesse. In giugno il governo libico ritir\u00f2 tutti i suoi averi depositati presso le banche elvetiche e blocc\u00f2 ogni attivit\u00e0 economica della Svizzera in Libia. Il 20 agosto del 2009 si rec\u00f2 in Libia il presidente della confederazione Hans-Rudolf Merz, questi porse le scuse ufficiali alla famiglia Gheddafi, esprimendo \"al popolo libico\" il suo rammarico \"per l'arresto ingiustificato di diplomatici da parte della polizia di Ginevra\".\" In cambio delle scuse, la Libia promise la liberazione dei due ostaggi il 1\u00ba settembre 2009. Inoltre Libia e Svizzera firmarono un accordo per istituire un tribunale internazionale che facesse luce sulla vicenda dell'arresto di Hannibal Gheddafi a Ginevra. L'operato del presidente Merz, tuttavia, non trov\u00f2 consensi in Svizzera: sia per la forma (Merz dirigeva il Dipartimento delle finanze, non quello degli Affari esteri; inoltre della sua visita non aveva informati gli altri sei consiglieri federali) sia per la sostanza: Hannibal Gheddafi e sua moglie Aline non erano diplomatici libici, non possedevano un passaporto diplomatico e il loro arresto era avvenuto in conformit\u00e0 alle leggi del Canton Ginevra. Il presidente - a causa di ci\u00f2 - decise di non presentarsi alle successive elezioni del 2010, per non penalizzare il Partito Liberale Radicale, al suo posto venne perci\u00f2 eletto il collega di partito Johann Schneider-Ammann.\nLa proposta libica di smembramento della Svizzera e la crisi dei visti.\nIl 1\u00ba settembre 2009, per festeggiare l'anniversario del colpo di Stato che lo port\u00f2 al potere nel 1969, Gheddafi concesse la liberazione di alcuni oppostori e delinquenti comuni detenuti nelle carceri libiche. Tuttavia, nonostante questa circostanza e nonostante l'accordo precedentemente firmato con il presidente svizzero Merz, i due cittadini elvetici non vennero liberati. Il 4 settembre 2009, il quotidiano ginevrino la Tribune de Gen\u00e8ve pubblic\u00f2 le fotografie di Hannibal Gheddafi durante la sua breve detenzione. Il 15 settembre 2009, parlando all'Assemblea generale delle Nazioni Unite, l'ex dittatore libico Muammar Gheddafi chiese che la Svizzera fosse cancellata come paese e il suo territorio fosse spartito fra Germania, Francia e Italia, tesi che aveva gi\u00e0 espresso in margine al Vertice del G8 all'Aquila, al quale Gheddafi era stato invitato nella veste di presidente dell'Unione Africana. Nel frattempo Max G\u00f6ldi e Rachid Hamdani vennero prelevati dall'ambasciata svizzera a Tripoli, con il pretesto di un controllo medico, e portati in un luogo segreto. La Svizzera parl\u00f2 apertamente di \"sequestro\".\nNon intravedendo altre soluzioni, il 1\u00ba novembre 2009 la Svizzera decise di redigere una \u201clista nera\u201d di 188 personalit\u00e0 legate al regime di Gheddafi e di impedire a queste ultime l'ingresso nello Spazio di Schengen, cui la Svizzera aveva aderito il 12 dicembre 2008. In base all'articolo 96 dell'Accordo di Schengen, gli stati che hanno ratificato il trattato possono vietare l'ingresso \u201c\"per ragioni di ordine pubblico\"\u201d a cittadini di paesi extra-Schengen; il divieto di ingresso si applica a tutti i paesi firmatari. In questo modo la Svizzera imped\u00ec ai membri del clan Gheddafi l'ingresso in Europa. Le pressioni sul regime libico consentirono in un primo momento di sbloccare la situazione: Sayf al-Islam Gheddafi, figlio di Mu'ammar Gheddafi, non pot\u00e9 partecipare al World Economic Forum di Davos e nemmeno al Festival del film di Berlino. Nel gennaio 2010, la sentenza contro Rachid Hamdani venne capovolta: lo svizzero-tunisino venne assolto dall'accusa di aver violato le leggi libiche sul commercio e il 7 febbraio 2010 pot\u00e9 lasciare la Libia e fare ritorno in Svizzera.\nMantenendo la pressione su Tripoli, grazie al sistema Schengen, la Svizzera sperava di ottenere anche la liberazione dell'altro ostaggio, Max G\u00f6ldi. Tuttavia alcuni Paesi dell'Unione europea e dell'Area Schengen fecero pressioni sul governo elvetico affinch\u00e9 annullasse la \u201clista nera\u201d, permettendo l'ingresso in Europa agli esponenti del regime libico. La Libia incass\u00f2 l'appoggio di tutti gli Stati della Lega araba (compreso il Marocco, paese da cui provenivano le vittime di Hannibal Gheddafi), dell'Italia e di Malta, importanti partner commerciali di Tripoli.\nCessata la pressione della \u201clista nera\u201d sulla Libia, il 21 febbraio 2010, il regime di Gheddafi decise di prendere d'assalto l'ambasciata svizzera di Tripoli. La situazione fu a quel punto sbloccata dallo stesso premier italiano che contatt\u00f2 telefonicamente il dittatore libico. La notizia venne successivamente confermata dalla stampa. Nell'immediato, l'assalto all'ambasciata elvetica nella capitale libica venne scongiurato da alcuni paesi dell'Europa nord-occidentale: il personale diplomatico della Gran Bretagna, della Francia, della Germania, della Spagna, dell'Austria, della Polonia e dei Paesi Bassi di stanza a Tripoli presidi\u00f2 il perimetro della sede diplomatica svizzera evitando l'assalto dei militari libici.\nLa liberazione di Max G\u00f6ldi e la soluzione della crisi.\nL'11 febbraio 2010, Max G\u00f6ldi venne condannato a quattro mesi di carcere per aver violato le norme libiche sui visti. Il 18 febbraio la Spagna - presidente di turno dell'Unione europea - invit\u00f2 a Madrid la ministra degli esteri elvetica Micheline Calmy-Rey e il ministro degli esteri libico Musa Kusa. La mediazione della Spagna e della Germania - in particolare del ministro degli esteri spagnolo Miguel \u00c1ngel Moratinos e del suo omologo tedesco Guido Westerwelle - permise lo sblocco della situazione. Prima della fine della presidenza spagnola dell'Unione, la crisi fu praticamente risolta. Il 22 febbraio Max G\u00f6ldi (rifugiato all'ambasciata elvetica) si consegn\u00f2 alle autorit\u00e0 libiche che lo incarcerarono per quattro mesi. Il 12 giugno 2010 venne liberato e pochi giorni dopo fece ritorno in Svizzera.\nCome contropartita il Canton Ginevra si disse disposto a risarcire Hannibal Gheddafi per la pubblicazione delle sue fotografie sul quotidiano La Tribune de Gen\u00e8ve, ma a quel punto Hannibal chiese nuovamente l'istituzione di un tribunale internazionale che giudicasse le modalit\u00e0 del suo arresto da parte della polizia cantonale ginevrina. Nel febbraio 2011 Hannibal Gheddafi ottenne inoltre dalle autorit\u00e0 elvetiche un risarcimento di 1,5 milioni di franchi per la pubblicazione delle sue fotografie su la Tribune de Gen\u00e8ve.\nIl 17 febbraio 2011, parallelamente a quanto era accaduto negli altri paesi arabi, la popolazione libica, dando seguito ad un appello lanciato su Facebook dall'oppositore libico Hasan al-Jahmi, inizi\u00f2 a manifestare contro il regime di Gheddafi. La brutale repressione che segu\u00ec, soprattutto da parte di milizie mercenarie al soldo del dittatore, scredit\u00f2 completamente il regime libico di fronte alla comunit\u00e0 internazionale e svel\u00f2 la natura violenta del potere di Gheddafi anche a quei paesi europei che lo avevano in passato sostenuto. Libera dal ricatto degli ostaggi, il 21 febbraio 2011, la Svizzera sospese le trattative per l'istituzione del tribunale internazionale chiamato a giudicare le autorit\u00e0 ginevrine per l'arresto di Hannibal Gheddafi.\nLe conseguenze della crisi.\nConseguenze in Svizzera.\nIl comportamento del regime libico ebbe nell'immediato importanti conseguenze sull'opinione pubblica svizzera. Mutarono gli atteggiamenti del paese alpino nella politica interna ed estera. In primo luogo, la Svizzera si attendeva almeno l'appoggio del Regno del Marocco, paese dal quale provenivano le vittime di Hannibal Gheddafi e per tutelare le quali si era mossa la polizia del Canton Ginevra. Per tutta la durata della crisi, invece, il Marocco rimase in silenzio, permettendo a Gheddafi di presentare l'incidente di Ginevra come lo scontro tra uno Stato occidentale e uno islamico. Questo atteggiamento mise in cattiva luce la pacifica comunit\u00e0 islamica presente in Svizzera (circa il 4,3% della popolazione). Il 15 settembre Gheddafi arriv\u00f2 a chiedere lo smembramento della Svizzera all'Assemblea generale delle Nazioni Unite; due mesi dopo, il 29 novembre 2009, il popolo svizzero si rec\u00f2 alle urne per votare sull'iniziativa popolare che avrebbe messo al bando la costruzione di nuovi minareti, il divieto venne approvato dal 57,5% dei votanti e da 22 cantoni su 26, il che sembr\u00f2 rafforzare le tesi sostenute da Tripoli.\nLa crisi con la Libia mise in difficolt\u00e0 anche i fautori di una maggiore integrazione della Svizzera nell'Unione europea. L'appartenenza della Svizzera all'Area Schengen non solo non aveva garantito al paese alpino l'appoggio degli altri paesi firmatari, ma\u00a0\u2013 al contrario\u00a0\u2013 proprio alcuni fra gli altri Paesi Schengen (Italia e Malta) fecero pressioni affinch\u00e9 la Svizzera abbandonasse il blocco dei visti nei confronti del clan Gheddafi.\nConseguenze in Libia.\nHannibal Gheddafi venne liberato dopo due giorni, le accuse nei suoi confronti vennero ritirate dai domestici (indennizzati dalla Svizzera) e come riparazione alla pubblicazione delle sue fotografie su \"La Tribune de Gen\u00e8ve\" ottenne un indennizzo di 1,5 milioni di franchi, tuttavia mai versati. Dopo il voto svizzero contro l'edificazione di nuovi minareti, Gheddafi ebbe gioco facile a presentarsi come il Difensore dell'Islam contro una democrazia occidentale: il 15 febbraio 2010, arriv\u00f2 a proclamare la Jih\u0101d contro la Svizzera, l'appello, tuttavia, cadde inascoltato. Nell'immediato la prova di forza con la Svizzera aveva rafforzato il regime di Tripoli, ma la questione dei diritti umani nel paese, glissata da Europa e Stati Uniti, restava sul tappeto e sarebbe esplosa di l\u00ec a poco."}
{"id": "3427871", "revid": "322321", "url": "https://it.wikipedia.org/wiki?curid=3427871", "title": "Diocesi di Apt", "text": "La diocesi di Apt () \u00e8 una sede soppressa e sede titolare della Chiesa cattolica.\nTerritorio.\nLa diocesi confinava a nord con la diocesi di Carpentras, a est con quella di Sisteron, a sud con l'arcidiocesi di Aix e ad ovest con la diocesi di Cavaillon.\nSede vescovile era la citt\u00e0 di Apt nell'attuale dipartimento di Vaucluse, in Provenza, dove fungeva da cattedrale la chiesa di Sant'Anna.\nNel 1695 e nel 1752 la diocesi comprendeva 32 parrocchie, raggruppate in 4 decanati: Apt, Saint-Christol, Saint-Martin-de-Castillon e Saint-Saturnin.\nStoria.\nSecondo la tradizione, la diocesi di Apt sarebbe stata fondata da sant'Auspico, inviato in questa citt\u00e0 alla fine del I secolo da san Clemente e morto martire nell'anno 102. La prima testimonianza storica dell'esistenza della diocesi di \"Apta Julia\" risale al concilio di Arles del 314, dove, a rappresentare il vescovo, c'erano il prete Romano, e un esorcista di nome Vittore. Invece, il primo vescovo conosciuto di Apt \u00e8 san Castore (prima met\u00e0 del V secolo), citato in alcuni documenti liturgici dell'epoca e in una lettera di papa Bonifacio I del 419. Il cristianesimo pot\u00e9 diffondersi e consolidarsi dal V secolo grazie all'opera dei monaci dell'abbazia di Lerino.\nA partire dal V secolo la diocesi, che comprendeva la valle del Calavon, divenne suffraganea dell'arcidiocesi di Aix.\nTra il VII ed il IX secolo la diocesi fu devastata dai Saraceni e la serie episcopale aptense fu di fatto interrotta per molti decenni, per riprendere con regolarit\u00e0 solo con Teutberto a met\u00e0 del IX secolo.\nIl 2 agosto 991 il vescovo Teodorico fond\u00f2 il capitolo della cattedrale, composto da 12 canonici presieduto da un prevosto. Per il loro sostentamento, Teodorico predispose la cessione di una parte delle terre e dei possedimenti del vescovado e delle offerte dei fedeli.\nL'antica cattedrale, risalente all'epoca paleocristiana, fu rifatta nell'XI secolo; le mura furono consacrate da papa Urbano II agli inizi del mese di agosto del 1096. Fu ricostruita sotto gli episcopati di Guillaume e di Pierre de Saint-Paul nel XII secolo; altri rifacimenti avvennero nei secoli successivi.\nA partire dalla met\u00e0 del XII secolo, i vescovi ottennero dal papa e dall'imperatore la conferma del possesso dei loro beni ecclesiastici. Nel 1162 il vescovo Pierre de Saint-Paul prest\u00f2 giuramento di fedelt\u00e0 all'imperatore ottenendo in cambio il titolo di principe dell'impero. Da questo momento i vescovi divennero signori feudali, con tutti i problemi che questo comportava nelle relazioni con gli altri principi secolari presenti sul territorio. Nel 1193 Guiran de Viens ottenne da Enrico VI il possesso e il controllo su una parte della citt\u00e0 episcopale.\nLa diocesi comprendeva alcune abbazie istituite nel Medioevo: l'abbazia di Sant'Eusebio nei pressi di Saignon, fondata nel VI secolo, ristabilita nel 1004 e affidata ai benedettini nel 1032; l'abbazia di Valsainte, nel territorio di Banon, fondata el 1188; l'abbazia femminile di Santa Caterina, di regola agostiniana, e quella, anch'essa femminile, di Santa Croce, dell'ordine cistercense.\nNel XVI secolo il vescovo Jean-Baptiste de Simiane si lasci\u00f2 convincere dalle idee luterane e per questo venne deposto nel 1571. I suoi successori, il fratello Fran\u00e7ois de Simiane (1571-1587), e Pomp\u00e9e de Periglio (1588-1607), lottarono invece con energia contro le idee riformatrici tedesche, cercarono di correggere gli abusi e promulgarono i decreti di riforma del concilio di Trento. \nNel 1706 il vescovo Joseph de Foresta, che si distinse per la sua lotta contro il giansenismo, fond\u00f2 il seminario vescovile affidato alla Compagnia di Ges\u00f9. Il seminario fu soppresso dal vescovo \u00c9on de C\u00e9ly verso il 1780.\nLa diocesi fu soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in gran parte in quello della diocesi di Avignone, mentre 8 parrocchie nell'alta valle del Calavon furono incorporate nella diocesi di Digne.\nIl 6 agosto 1877 il titolo di vescovi di Apt fu concesso agli arcivescovi di Avignone, che lo ebbero fino al 2009.\nDal 2009 Apt \u00e8 annoverata tra le sedi vescovili titolari della Chiesa cattolica; dal 22 febbraio 2011 il vescovo titolare \u00e8 Jean-Luc Hudsyn, vescovo ausiliare di Malines-Bruxelles."}
{"id": "3427873", "revid": "46291", "url": "https://it.wikipedia.org/wiki?curid=3427873", "title": "Arctotideae", "text": "Arctotideae \u00e8 una trib\u00f9 di piante angiosperme dicotiledoni della famiglia delle Asteraceae.\nEtimologia.\nIl nome della trib\u00f9 deriva da un suo genere (\"Arctotis\" ) che a sua volta deriva da due parole greche: \"Arktos\" (= orso), e \"Otis\" (= orecchio); \u00e8 forse un riferimento alla forma delle scaglie del pappo.\nIl nome scientifico della trib\u00f9 \u00e8 stato definito per la prima volta dal conte Alexandre Henri Gabriel de Cassini (1781 \u2013 1832), botanico e naturalista francese, nella pubblicazione \"Journal de Physique, de Chimie, d'Histoire Naturelle et des Arts - 88: 159. Feb 1819.\" del 1819.\nDescrizione.\nLe piante di questa trib\u00f9 sono delle erbe o arbusti, senza latice nelle Arctotidinae o con latice nelle Gorteriinae.\nLe foglie lungo il caule hanno una disposizione alternata; la forma \u00e8 intera o da lobata a pennatosetta; alcune specie sono spinose, altre non lo sono. La superficie (specialmente quella inferiore) normalmente \u00e8 ricoperta da peli lanosi (talvolta sono presenti delle striature longitudinali pubescenti). In alcune specie sono presenti anche peli di tipo ghiandolare.\nLe infiorescenze sono composte da capolini per lo pi\u00f9 singoli (raramente ascellari o in formazioni corimbose), peduncolati, scaposi o sessili. I capolini di tipo radiato, sono formati da un involucro composto da brattee (o squame) all'interno delle quali un ricettacolo fa da base ai fiori tubulosi (quelli centrali o del disco) e ligulati (quelli periferici). I capolini frequentemente sono di tipo radiato ed eterogami, oppure sono di tipo discoide ed omogami. L'involucro ha una forma campanulata o cilindrica ma a volte anche urceolata. Le brattee sono disposte in modo embricato su pi\u00f9 serie, libere o connate tra di loro. Il ricettacolo \u00e8 nudo (senza pagliette) e alveolato.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori periferici normalmente sono femminili, a volte sono sterili (oppure sono ermafroditi); talvolta sono presenti degli organi staminoidi. I fiori centrali sono ermafroditi oppure funzionalmente maschili.\nIl frutto \u00e8 un achenio con un pappo. Gli acheni hanno delle forme asimmetriche pi\u00f9 o meno obovoidi, sono costoluti e a volte alati; la superficie pu\u00f2 essere sericea o glabra. Il pappo \u00e8 formato da squame disposte su una o due serie, raramente \u00e8 coroniforme o composto da setole o assente.\nDistribuzione e habitat.\nLa distribuzione della trib\u00f9 \u00e8 relativa soprattutto all'Africa meridionale (alcune specie si trovano anche in Australia).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questa voce appartengono alla sottofamiglia Vernonioideae. Questa assegnazione \u00e8 stata fatta solo ultimamente in base ad analisi di tipo filogenetico sul DNA delle piante. Precedenti classificazioni descrivevano queste piante nella sottofamiglia Cichorioideae. Le specie di questo gruppo sono distribuite fra due sottotrib\u00f9 (Arctotidinae e Gorteriinae) e un genere \"incertae sedis\" \"Heterolepis\".\nI caratteri principali della trib\u00f9 sono:\nLa seguente tabella mette a confronto i caratteri pi\u00f9 significati e distintivi delle due sottotrib\u00f9 di questo gruppo:\nLe analisi filogenetiche utilizzando alcune regioni del DNA dei cloroplasti e del DNA nucleare non hanno ancora fornito dati sicuri sulla trib\u00f9 sia in relazione con le altre trib\u00f9 della sottofamiglia che all'interno della trib\u00f9 stessa. Il cladogramma a lato, tratto dalla pubblicazione citata e semplificato, mostra una possibile filogenesi per questo gruppo (il clade Liabeae/Vernonieae non \u00e8 stato ancora risolto chiaramente rispetto alla trib\u00f9 Arctotidinae). Alcuni generi che in passato erano inseriti nella sottotrib\u00f9 delle Gundeliinae (ora esclusa dalla trib\u00f9 Arctotidinae - il suo genere tipo, \"Gundelia\" ora \u00e8 descritto all'interno della sottotrib\u00f9 Scolyminae, trib\u00f9 Cichorieae) hanno attualmente la seguente posizione tassonomica:\nStruttura della trib\u00f9.\nQuesto gruppo comprende 2 sottotrib\u00f9, 14 generi e 227 specie.\nSottotrib\u00f9 Arctotidinae.\nLa sottotrib\u00f9 Arctotidinae comprende 5 generi e 85 specie:\nSottotrib\u00f9 Gorteriinae.\nLa sottotrib\u00f9 Gorteriinae comprende 8 generi e 138 specie:\nIncertae sedis.\nLe recenti analisi non hanno ancora risolto la posizione di questo genere nell'ambito della sottofamiglia."}
{"id": "3427875", "revid": "188116", "url": "https://it.wikipedia.org/wiki?curid=3427875", "title": "Infanta di Spagna", "text": ""}
{"id": "3427876", "revid": "164044", "url": "https://it.wikipedia.org/wiki?curid=3427876", "title": "Alexander Ruud Tveter", "text": "Carriera.\nClub.\nRuud Tveter ha iniziato la sua carriera con la maglia del Follo. Il 5 aprile 2010 ha debuttato , con questa maglia, nella 1. divisjon: \u00e8 stato infatti titolare nel pareggio a reti inviolate contro il Bryne. Il 9 maggio ha segnato il primo gol in questa divisione, nel successo per 4-0 sul Tromsdalen. Ha dato il suo contributo per portare il Follo nella finale del Norgesmesterskapet 2010, persa in data 14 novembre contro lo Str\u00f8msgodset per 2-0.\nIl 21 dicembre 2010 \u00e8 stato ufficializzato il suo trasferimento al Fredrikstad, club neopromosso nell'Eliteserien. Ha esordito nella massima divisione norvegese il 2 aprile 2011, sostituendo Khalifa Jabbie nella sconfitta casalinga per 0-1 contro il Viking. Il 25 aprile ha realizzato il primo gol, nella sconfitta per 3-1 in casa dello Stab\u00e6k. Rimasto in squadra per un biennio, ha totalizzato 51 presenze e 5 reti tra tutte le competizioni.\nIl 5 aprile 2013 ha fatto ufficialmente ritorno al Follo. Al termine del campionato, la squadra \u00e8 retrocessa in 2. divisjon. Ruud Tveter ha contribuito all'immediata promozione con 13 reti in 26 partite. Rimasto in squadra anche nel campionato 2015, ha siglato 12 reti in 30 incontri, non riuscendo per\u00f2 ad evitare la nuova retrocessione del Follo.\nIl 20 gennaio 2016, gli svedesi dell'Halmstad hanno annunciato d'aver ingaggiato Ruud Tveter, che ha firmato un contratto biennale con il nuovo club reduce dalla retrocessione in Superettan dell'anno precedente. Ha esordito in squadra il 4 aprile successivo, schierato titolare nella sconfitta per 2-1 patita sul campo del Sirius. Il 9 aprile ha trovato il primo gol con questa casacca, nel 3-0 inflitto al Trelleborg. Ha contribuito alla promozione dell'Halmstad in Allsvenskan, arrivata al termine di quella stessa annata.\nIl 1\u00ba aprile 2017 ha pertanto disputato la prima partita nella massima divisione locale, impiegato da titolare nel successo per 1-0 sull'\u00d6stersund. Il 9 aprile ha siglato l'unico gol in campionato, nel 2-2 arrivato in casa dello J\u00f6nk\u00f6pings S\u00f6dra. Al termine dell'annata, la squadra \u00e8 retrocessa in Superettan.\nIl 25 gennaio 2018, il Sarpsborg 08 ha reso noto l'ingaggio di Ruud Tveter, che si \u00e8 legato al nuovo club con un accordo biennale. Il 20 luglio successivo \u00e8 passato allo Str\u00f8mmen, con la formula del prestito.\nIl 10 maggio 2021 ha firmato un contratto annuale con il Sandefjord.\nNazionale.\nRuud Tveter ha debuttato per la in data 8 febbraio 2011, subentrando a Marcus Pedersen nel pareggio per 1-1 contro il Portogallo, in un'amichevole disputata a Rio Maior.\nStatistiche.\nPresenze e reti nei club.\n\"Statistiche aggiornate al 10 maggio 2021.\""}
{"id": "3427878", "revid": "1543377", "url": "https://it.wikipedia.org/wiki?curid=3427878", "title": "Chris Ashton", "text": "Biografia.\nAttivit\u00e0 nel rugby a 13.\nNativo di Wigan (Greater Manchester), in una zona storicamente consacrata al rugby a 13, Ashton si form\u00f2 in tale disciplina nelle giovanili dei Wigan Warriors, formazione professionistica di Super League; a 18 anni, nel 2005, esord\u00ec in prima squadra e un anno pi\u00f9 tardi fu convocato in Nazionale; nel 2007, dopo un iniziale accantonamento da parte del tecnico del Wigan, espresse il desiderio di essere liberato dal contratto per potere passare al rugby a 15.\nAttivit\u00e0 nel rugby a 15.\nIngaggiato dal Northampton, debutt\u00f2 in prima squadra nel 2007 in seconda divisione, realizzando 39 mete in 25 incontri e guidando la formazione alla promozione in Premiership; tale prestazione convinse la Federazione ad aggregare Ashton al giro delle Nazionali inglesi.\nNella stagione successiva si aggiudic\u00f2 la Challenge Cup 2008-09 imponendosi anche come miglior marcatore di mete di quell'edizione del torneo (7); aggregato a fine anno alla Nazionale, esord\u00ec nel corso del Sei Nazioni 2010 a Saint-Denis contro la e realizzando in giugno la sua prima meta, nel corso del \"tour\" in Australia, a Perth contro gli \"Wallabies\".\nIn pianta stabile in Nazionale, ha preso parte anche alla in cui ha realizzato 6 mete, record condiviso con il francese Vincent Clerc, e anche con il nuovo C.T. Stuart Lancaster \u00e8 nella rosa della squadra inglese, venendo schierato nel Sei Nazioni 2012.\nA gennaio 2012 \u00e8 stato reso noto che Ashton ha firmato un accordo con i Saracens da 250\u00a0000 sterline a stagione a partire dal 2012-13.\nIl trasferimento \u00e8 dovuto al fatto che il Northampton non poteva garantire tale cifra al giocatore."}
{"id": "3427881", "revid": "1869172", "url": "https://it.wikipedia.org/wiki?curid=3427881", "title": "Rory Storm and the Hurricanes", "text": "Rory Storm and the Hurricanes sono stati un gruppo musicale britannico, originario di Liverpool e attivo dal 1959 al 1967. Nati come gruppo skiffle, sono stati in seguito protagonisti di primo piano del Merseybeat raggiungendo un alto indice di popolarit\u00e0 nell'area di Liverpool.\nLa formazione.\nRory Storm era il nome d'arte di Alan Caldwell, nato il 21 settembre 1939 nei pressi di Liverpool. Nel 1957 Caldwell abbandon\u00f2 la sua attivit\u00e0 di venditore di cotone e form\u00f2 un gruppo di skiffle, gli Al Caldwell's Texans, che nel 1957 si trasform\u00f2 nei Raving Texans. Il gruppo comprendeva tre chitarristi e vocalists (Caldwell, Johnny Byrne e Paul Murphy), Jeff Truman al tea-chest bass e Reg Hales allo washboard.\nCome per molti gruppi di Liverpool dell'epoca, soprattutto nella fase iniziale della carriera la formazione attravers\u00f2 diverse modificazioni, sia nel nome che nei componenti. Con il mutare del soprannome di Caldwell, i Raving Texans divennero dapprima Al Storm &amp; the Hurricanes, poi Jett Storm &amp; the Hurricanes e infine Rory Storm and the Hurricanes\nQuanto ai membri del gruppo, Truman fu sostituito da Spud Ward. E il 25 marzo 1959, in occasione di un concerto al Mardi Gras, la banda vide l'ingresso di un nuovo batterista, Richard Starkey, proveniente dall'Eddie Clayton Skiffle Group. Dopo altri cambiamenti, a met\u00e0 del 1959 la \"line-up\" della formazione vedeva Rory Storm alla voce, Johnny Byrne e Charlie O'Brien alle chitarre, Wally Egmond al basso e Richard Starkey alla batteria, e rimase stabile fino all'uscita del batterista e alla sua confluenza nei Beatles, che avvenne nell'estate del 1962. Per dare al gruppo una parvenza pi\u00f9 grintosa, come aveva fatto con se stesso Rory Storm ribattezz\u00f2 i musicisti con nomi che richiamavano il Far West: Byrne cambi\u00f2 in Johnny Guitar, O'Brien divenne Ty Brien ed Egmond si trasform\u00f2 in Lu Walters. In seguito, su suggerimento del leader, anche il batterista mut\u00f2 il proprio nome da Richard Starkey in Ringo Starr.\nLa carriera artistica.\nIl primo successo di rilievo fu per Rory Storm and the Hurricanes il secondo posto in una competizione fra gruppi musicali tenutasi nell'ottobre del 1959 all'Empire Theatre di Liverpool. Il 1960 fu l'anno in cui esplose la celebrit\u00e0 del gruppo che, seguendo la tendenza in atto, stava mutando il proprio stile e repertorio dall'originario skiffle al rock\u2019n\u2019roll. Rory Storm e la sua banda si esibivano nei pi\u00f9 popolari ritrovi di Liverpool, inclusi il Jacaranda e il Cavern, eseguendo cover di rock'n'roll come \"Roll Over Beethoven\" di Chuck Berry, \"Down The Line\" e \"Whole Lotta Shakin' Goin' On\" (entrambe di Jerry Lee Lewis). Proprio al Cavern \u2013 a quel tempo frequentato soltanto dai puristi del jazz \u2013 nel gennaio di quell'anno il gruppo era stato multato dal proprietario del club per avere deviato dal genere richiesto ed essersi lanciato nell'esecuzione di un brano rock, \"Whole Lotta Shakin' Goin' On\". In breve gli spettatori lo consacrarono il gruppo pi\u00f9 popolare della citt\u00e0, attratti dalla qualit\u00e0 delle esibizioni musicali arricchite dalle evoluzioni acrobatiche del leader, di corporatura atletica e dal passato di eccellente ginnasta e nuotatore.\nRory Storm and the Hurricanes furono ingaggiati per la stagione estiva al campeggio estivo Butlin's di Pwllheli, nel Galles del Nord. A causa di questo impegno, Allan Williams, grande conoscitore del panorama musicale di Liverpool, si vide costretto a ripiegare sui Beatles quando gli fu richiesto dall'impresario tedesco Bruno Koschmider un gruppo per uno dei suoi locali di Amburgo. I rapporti fra gli Hurricanes e i Beatles erano sempre stati molto cordiali, e spesso i componenti dei due gruppi si ritrovavano assieme a casa Caldwell (ribattezzata \"\u201cStormsville\u201d\" da Rory) a chiacchierare della loro passione comune; era in particolare Johnny Byrne la fonte inesauribile di discussioni sul rock'n'roll da cui i tre Beatles John Lennon, Paul McCartney e George Harrison erano coinvolti e affascinati.\nGli Hurricanes e il suo leader raggiunsero Amburgo il 1\u00ba ottobre 1960 e rilevarono un altro gruppo di Liverpool, Derry and The Seniors, al Kaiserkeller, dove ebbero modo di alternarsi con i Beatles. Nella citt\u00e0 tedesca i due gruppi ebbero occasione di fare esperienze musicali promiscue: il 15 ottobre, Lu Walters e Ringo Starr si ritrovarono in una piccola sala di registrazione assieme a Lennon, McCartney e Harrison, e il quintetto incise \"Summertime\" di George Gershwin. Nel 1961 la loro popolarit\u00e0 crebbe e nel sondaggio proposto dalla rivista \"Mersey Beat\" ai propri lettori conquistarono il quarto posto. L'anno seguente andarono in tourn\u00e9e all'estero, scritturati per tenere dei concerti nelle basi dell'esercito statunitense di stanza in Francia. Ma la successiva fuoriuscita di Ringo Starr nell'estate del 1962 fu un colpo per il prestigio del gruppo che comunque rimase un richiamo nella scena musicale liverpooliana; Starr venne sostituito da una serie di batteristi di valore \u2013 fra i quali spiccano i nomi prestigiosi di Aynsley Dunbar e Keef Hartley \u2013 che rimasero per\u00f2 nel gruppo per periodi limitati.\nA dispetto della notoriet\u00e0, Rory Storm and the Hurricanes non riuscirono mai a concretizzare la stipula di un contratto con grandi case discografiche. Solo nel 1964 Brian Epstein si occup\u00f2 del gruppo e fece loro registrare un singolo con il brano \"America\" come lato A e, sul lato B, \"Since You Broke My Heart\", un vecchio successo degli Everly Brothers, ma il disco (che usc\u00ec per la Parlophone) non ebbe fortuna e rimase fuori classifica.\nLa fine.\nNel 1967 il ventiseienne chitarrista Ty O'Brien accus\u00f2 un malessere durante un concerto; portato in ospedale, mor\u00ec dopo poco tempo per le complicazioni a seguito di una recente operazione di appendicite. Il tragico evento port\u00f2 allo scioglimento del gruppo, che non risorse nonostante successivi sforzi rivelatisi velleitari. Avvolta nel mistero \u00e8 la morte \u2013 avvenuta nel 1972 \u2013 di Rory Storm, trovato esanime accanto al cadavere della madre. Un parente ipotizz\u00f2 che le medicine antidolorifiche e l'alcol con cui Rory le assumeva possano avere costituito una miscela letale per il musicista, e che a seguito della scoperta del corpo privo di vita del figlio la madre possa avere messo in atto il proprio suicidio."}
{"id": "3427884", "revid": "729019", "url": "https://it.wikipedia.org/wiki?curid=3427884", "title": "Cashflow 101", "text": "Cashflow 101 \u00e8 un gioco da tavolo di societ\u00e0 inventato di Robert Kiyosaki, uscito nel 1996 e in Italia nel novembre 2010. Lo strumento si propone di insegnare ai giocatori strategie di investimento che prevedano l'acquisizione di rendite finanziarie senza rischio, migliorando contestualmente le loro competenze finanziarie e sottolineando l'importanza di una buona contabilit\u00e0 personale.\nDal gioco in scatola \u00e8 stato creato anche il gioco per il computer dal titolo Cashflow 101 E-game e il gioco per cellulare. L'autore ha anche pubblicato il libro Padre Ricco, Padre povero nel quale sono esplicitati molti riferimenti al gioco.\nCashflow 101.\nIl gioco si articola in due fasi. Durante la prima, la cosiddetta \"corsa del topo\", lo scopo del giocatore \u00e8 quello di aumentare i redditi passivi del suo personaggio fino a un livello che uguagli o superi le spese totali. Il vincitore del gioco viene determinato nella seconda fase, la cosiddetta \"corsia veloce\". Per vincere, il giocatore deve far in modo che il suo personaggio acquisti il suo \"sogno\" o accumuli un cashflow mensile addizionale pari a $50.000.\nIl punteggio \u00e8 dato dagli estratti conto. Il gioco prevede che ogni partecipante compili il proprio rendiconto finanziario cos\u00ec da poter vedere in modo chiaro cosa accade al proprio denaro. In generale, il rendiconto finanziario mostra come le attivit\u00e0 patrimoniali generino redditi e come le passivit\u00e0 generino spese.\nLa scatola da gioco contiene: la tavola da gioco, le istruzioni di gioco, dei blocco fogli-bilancio da compilare per giocare, 4 mazzi carte, bilanci giocatore, banconote, matite e pedine, dadi e gettoni.\nCashflow 202.\nCashflow 202 \u00e8 un'espansione di Cashflow 101 (non si pu\u00f2 giocare senza possedere Cashflow 101) che immette nuove carte mercato assieme alla possibilit\u00e0 di giocare in borsa (opzioni put, call, short).\nIl gioco introduce inoltre una maggiore aleatoriet\u00e0 del mercato, rendendo pi\u00f9 probabile il fallimento individuale.\n\u00c8 considerata la versione \"avanzata\" di Cashflow 101."}
{"id": "3427886", "revid": "797136", "url": "https://it.wikipedia.org/wiki?curid=3427886", "title": "Omar Elabdellaoui", "text": "Biografia.\nDi ascendenze marocchine, \u00e8 il cugino di Mohammed e Mustafa Abdellaoue.\nCarriera.\nClub.\nElabdellaoui ha iniziato a giocare nelle giovanili dello Skeid, per passare poi in quelle del Manchester City. Non ha totalizzato alcuna presenza ufficiale con la maglia dei \"Citizens\" e, il 31 marzo 2011, \u00e8 stato ceduto in prestito allo Str\u00f8msgodset.\nHa debuttato nell'Eliteserien in data 3 aprile, sostituendo Fredrik Nordkvelle nella sconfitta per 5-1 in casa dello Start. Il 15 luglio 2012, ha rinnovato il contratto con il Manchester City per un altro biennio.\nIl 21 luglio 2012, \u00e8 passato al Feyenoord con la formula del prestito. Il 19 gennaio 2013, si \u00e8 trasferito all'Eintracht Braunschweig con la medesima formula. Il 10 maggio successivo, il club tedesco ne ha riscattato il cartellino a titolo definitivo ed il giocatore si \u00e8 legato alla squadra tedesca con un contratto biennale.\nIl 18 giugno 2014 ha firmato ufficialmente un contratto con i greci dell', valido a partire dalla riapertura del calciomercato.\nIl 15 dicembre 2015 \u00e8 stato candidato alla vittoria finale del \"Gullballen\", riconoscimento principale del premio Kniksen.\nIl 17 agosto 2020 firma per il Galatasaray. Il 31 dicembre 2020, durante i festeggiamenti dell'ultimo dell'anno, \u00e8 rimasto vittima di un incidente con i fuochi d'artificio presso la sua abitazione di Istanbul ed \u00e8 stato ricoverato presso l'ospedale Liv in gravi condizioni. Rimasto cieco da entrambi gli occhi, ha subito ben undici interventi chirurgici grazie ai quali \u00e8 tornato a vedere, riottenendo l'idoneit\u00e0 sportiva.\nNazionale.\nElabdellaoui ha esordito nella il 17 novembre 2010, subentrando a Remi Johansen nella sconfitta in amichevole per 1-0 contro la . Il 7 maggio 2013, \u00e8 stato incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome \u00e8 stato confermato tra i 23 calciatori scelti per la manifestazione. La selezione norvegese ha superato la fase a gironi, per poi venire eliminata dalla in semifinale. In base al regolamento, la Norvegia ha ricevuto la medaglia di bronzo in ex aequo con i Paesi Bassi, altra semifinalista battuta.\nIl 5 agosto 2013, ha ricevuto la prima convocazione nella nazionale maggiore.\nStatistiche.\nPresenze e reti nei club.\n\"Statistiche aggiornate al 26 dicembre 2020.\""}
{"id": "3427890", "revid": "729019", "url": "https://it.wikipedia.org/wiki?curid=3427890", "title": "VIII Bomber Command", "text": "L'VIII Bomber Command (VIII comando bombardieri) \u00e8 stato un reparto dell'USAAF durante la seconda guerra mondiale, formalmente attivo dal 1942 al 1944. Assieme all'VIII Fighter Command fece parte della Eighth Air Force, la principale componente aerea degli Stati Uniti schierata nelle basi nel Regno Unito per partecipare alla guerra in Europa.\nIl suo compito principale era il bombardamento strategico del territorio francese, belga, olandese occupato dalla Germania nazista e soprattutto del territorio dello stesso Terzo Reich. Secondo le teorie strategiche dei generali americani, l'VIII Bomber Command, equipaggiato con un numero crescente di eccellenti bombardieri pesanti quadrimotori, sferr\u00f2 continui attacchi aerei diurni teoricamente contro obiettivi militari e industriali del nemico, volando in compatte formazioni (combat box) ad alta quota prevalentemente senza scorta di caccia, fidando sulla capacit\u00e0 dei suoi bombardieri di difendersi con il fuoco delle loro numerose mitragliatrici pesanti.\nA costo di forti perdite i bombardieri del VIII Bomber Command, guidati da abili e aggressivi ufficiali come i generali Ira Eaker, Curtis LeMay, Haywood S. Hansell, accrebbero costantemente la loro potenza ed efficacia. Il 22 febbraio 1944 l'alto comando alleato riorganizz\u00f2 la struttura di comando; il quartier generale dell'Eighth Air Force venne utilizzato per costituire il comando centralizzato dell'United States Strategic Command in Europe, mentre l'VIII Bomber Command assunse la nuova denominazione di Eighth Air Force che mantenne fino al termine della guerra.\nStoria.\n1942: costituzione negli USA e spostamento in Gran Bretagna.\nDopo l'entrata in guerra degli Stati Uniti dovuta all'attacco giapponese di Pearl Harbor del 7 dicembre 1941, agli inizi del gennaio 1942 i capi dell'amministrazione Roosevelt decisero che la United States Army Air Force costituisse una forza aerea da inviare in Europa al fianco della Royal Air Force britannica. Tale unit\u00e0 fu la Eighth Air Force (8\u00aa AF), che comprendeva l'VIII Fighter Command e, per l'appunto, l'VIII Bomber Command, quest'ultimo nato ufficialmente il 19 gennaio 1942 negli USA e attivato il 1\u00ba febbraio nella \"Langley Air Force Base\". Circa dieci giorni dopo l'unit\u00e0 si un\u00ec alla Eighth Air Force nell'Hunter Army Airfield di Savannah.\nLa pianificazione strategica dell'alto comando americana era estremamente ambiziosa e prevedeva un grande e rapido incremento delle forze a disposizione dell'Eighth Air Force che sarebbe stato accompagnato da un imponente sforzo logistico con l'utilizzo di strutture gi\u00e0 presenti e la costruzione di quasi un centinaio di nuovi impianti e campi di volo. I piani originari prevedevano che entro l'agosto 1942 la Eighth Air Force disponesse di 1.000 aerei che sarebbero dovuti salire a 3.500 nell'aprile 1943; i progetti dettagliati pianificavano la costituzione iniziale di 66 gruppi aerei, l'VIII Bomber Command avrebbe avuto a disposizione 700 bombardieri pesanti quadrimotori. La struttura organica dell'USAAF prevedeva che alla base vi fosse lo \"Squadron\", composto da 13 aerei nel caso di unit\u00e0 da bombardamento o da 23 a 28 se il reparto era composto da aerei da caccia; 2-5 \"Squadrons\" formavano un \"Group\"; due o quattro \"Groups\" andavano poi a costituire la massima unit\u00e0 tattica, cio\u00e8 il \"Wing\".\nUn primo distaccamento di bombardieri tocc\u00f2 terra in Inghilterra il 23 febbraio, ma il grosso degli aviatori giunse, senza aerei, a partire dal maggio 1942, dopo che il generale Carl Spaatz, comandante della 8\u00aa AF, aveva concordato con i britannici tutti gli aspetti amministrativi e logistici. Il quartier generale venne fissato nell'aeroporto della RAF di Daws Hill, vicino ad High Wycombe (Buckinghamshire) e l\u00ec rimase fino alla fine della guerra. A capo dell'VIII Bomber Command fu messo invece il brigadier generale Ira C. Eaker il quale, insieme al suo superiore Spaatz, considerava con scetticismo le strategie di guerra aerea impiegate dal Bomber Command della RAF negli anni precedenti. I due statunitensi infatti sostenevano l'inutilit\u00e0 e l'inefficacia del bombardamento a tappeto condotto per giunta di notte, come faceva la RAF, avendo invece massima fiducia nel bombardamento di precisione diurno, teoricamente possibile per i bombardieri americani grazie al sofisticato sistema di puntamento Norden installato nei loro B-17E Flying Fortress e B-24 Liberator; inoltre questi aerei erano teoricamente in grado di respingere gli attacchi dalla caccia tedesca grazie al potente armamento difensivo a disposizione.\nIl primo B-17E arriv\u00f2 a Prestwick (Scozia) il 1\u00ba luglio 1942 imitato, entro la fine del mese, da altri 49 aerei dello stesso tipo. Il 27 luglio divent\u00f2 operativa a Grafton Underwood (Northamptonshire) la prima unit\u00e0 della Eighth Air Force, il 97th Bombardment Group, ed entro breve tempo sorsero ben quattro \"Wing\" da bombardamento. Il generale Henry H. Arnold, comandante in capo dell'USAAF, diram\u00f2 a queste formazioni un ordine di priorit\u00e0 degli obiettivi da colpire nella Francia settentrionale: installazioni portuali e navali nonch\u00e9 industrie belliche; fabbriche aeree e di munizioni; vie di comunicazioni. Il battesimo del fuoco per l'VIII Bomber Command giunse il 17 agosto 1942 quando al 97th Bombardament Group arriv\u00f2 l'ordine di distruggere la ferrovia Rouen-Sotteville. Alla missione partecip\u00f2 il generale Eaker in persona alla guida di 12 fortezze volanti protette dagli Spitfire forniti dalla RAF. Le 18 tonnellate di bombe sganciate non toccarono minimamente la ferrovia ma in compenso non si registrarono perdite. Due giorni dopo, il 19 agosto, lo stesso del fallimentare raid su Dieppe, altri 24 B-17E, sempre scortati dalla RAF, scaricarono alcune bombe attorno all'aeroporto di Abbeville e sopra le postazioni della Wehrmacht. Il 6 settembre, nel corso di due incursioni simultanee sull'aeroporto di Saint-Omer-en-Chauss\u00e9e e alle fabbriche aeronautiche di M\u00e9aulte, si verificarono le prime perdite dell'VIII Bomber Command che non vide tornare due bombardieri.\nPer la fine di settembre entr\u00f2 in scena il primo \"Group\" di Liberator e il 9 ottobre l'VIII Bomber Command esegu\u00ec la sua incursione importante, impiegando 91 fortezze volanti e 24 Liberator, ai danni delle industrie di armamenti di Lilla. L'esito finale fu per\u00f2 deludente: i bombardieri ruppero le formazioni, cinque vennero abbattuti, e le fabbriche non subirono danni. Alla fine di ottobre alcuni velivoli vennero ceduti alla Twelfth Air Force da poco costituita per fornire il supporto aereo all'operazione Torch in Nordafrica e il 5 dicembre Spaatz and\u00f2 a dirigere la Northwest African Air Forces lasciando il comando della Eighth Air Force a Eaker, mentre il generale Newton Longfellow divenne il comandante dell'VIII Bomber Command. Dal 17 agosto in avanti l'VIII Bomber Command aveva inviato in missione 957 bombardieri, 780 dei quali avevano sganciato 1.586 tonnellate di ordigni.\nNella seconda met\u00e0 del 1942 l'VIII Bomber Command, parallelamente al suo rafforzamento logistico e numerico, modific\u00f2 radicalmente le sue formazioni di volo e le tecniche di bombardamento per adeguarle alla difficile missione di condurre a termine con successo lunghe missioni nel cuore del territorio nemico, di giorno e senza scorta di caccia, ricercando e colpendo obiettivi prevalentemente industriali e militari. Su iniziativa del colonnello Curtis LeMay nacque e venne adottata la tattica del combat box; LeMay riteneva che fosse essenziale per ottenere i migliori risultati che i bombardieri fossero schierati in formazioni di 18 o 21 aerei suddivisi in gruppi di tre, accuratamente posizionati a quote diverse in modo da essere in grado di organizzare un potente e quasi impenetrabile schermo di fuoco in tutte le direzioni con le 10-12 mitragliatrici pesanti che equipaggiava ogni B-17 e B-24. Inoltre LeMay prescrisse ai suoi uomini di volare in linea retta sempre alla stessa quota, con velocit\u00e0 costante sull'obiettivo, senza perdere tempo con ritardatari o aerei danneggiati, senza effettuare manovre evasive e senza preoccuparsi del fuoco contraereo; in questo modo la formazione avrebbe mantenuto la coesione, il pericolo delle difese sarebbe stato minore e il puntamento con il Norden sarebbe stato pi\u00f9 facile. La tattica del combat box, numericamente rinforzato fino a comprendere anche 54 o 108 aerei, da quel momento fu la caratteristica distintiva delle forze aeree da bombardamento degli Stati Uniti, garantendo risultati di crescente efficacia e permettendo ai bombardieri di raggiungere e colpire nella grande maggioranza dei casi i loro bersagli.\nIl colonnello LeMay mise in pratica le sue tattiche il 23 novembre 1942 guidando personalmente nel bombardiere di testa i combat box del 305th Bomb Group contro il porto francese di Saint-Nazaire; l'incursione fu un brillante successo; gli aerei volarono dritti ad alta quota sopra l'obiettivo senza subire perdite e colpendo con precisione.\n1943: vittorie e sconfitte sui cieli d'Europa.\nPer rispondere a quanto deciso nella conferenza di Casablanca, il comandante della Eighth Air Force, generale Eaker, chiese ai suoi superiori un rafforzamento della prima linea facendo arrivare ingenti quantit\u00e0 di bombardieri (ne reclamava 944 per il 1\u00ba luglio 1943 e 1.192 entro il 1\u00ba ottobre) con i quali si sentiva sicuro di diminuire dell'89% la produzione di U-Boot, del 76% quella dei cuscinetti a sfera, del 65% quella dei bombardieri e del 43% quella dei caccia, ma la sua richiesta non venne mai esaudita (ad ottobre saranno attivi solo 850 bombardieri).\nL'attivit\u00e0 all'inizio del 1943 fu ridotta per l'VIII Bomber Command. In data 27 gennaio venne condotto il primo attacco contro un obiettivo tedesco, il porto e i ricoveri dei sommergibili di Wilhelmshaven, ma vennero procurati pochi danni. Tra gennaio e febbraio vennero poi effettuate missioni di piccolo conto su Saint-Nazaire, Lorient e Brest. L'attivit\u00e0 si intensific\u00f2 da marzo alla fine di giugno con voli diretti principalmente sempre sulla Francia. Alcuni di questi finirono con un successo per gli statunitensi, come quello eseguito il 18 marzo da 97 tra B-17 e B-24 su Brema-Vegesack dove colarono a picco sette sommergibili a fronte di due soli bombardieri persi, ma nel complesso il maltempo, la FlaK e la caccia tedesca, nonostante l'impiego del P-47 Thunderbolt come caccia di scorta (tuttavia con autonomia insufficiente), vanificarono gli sforzi dei piloti americani che subirono perdite pi\u00f9 elevate dei loro colleghi del Bomber Command senza eguagliarne la potenza distruttiva: fra il 1\u00ba gennaio e il 30 giugno 1943 la percentuale di aerei abbattuti fu del 6,6% e di quelli danneggiati del 35,5%, mentre solo il 12,7% dei piloti dell'VIII Bomber Command mandava a segno le bombe entro un raggio di 274 metri dall'obiettivo. Tragico il debutto dei Martin B-26 Marauder, che il 14 maggio sganciarono nella centrale elettrica di IJmuiden (Olanda Settentrionale) bombe a scoppio talmente ritardato che i tedeschi riuscirono a disinnescarle; quando tre giorni dopo ritornarono sullo stesso luogo, i Messerschmitt Bf 109 della Luftwaffe ne distrussero 11 su 12.\nIn luglio, a dispetto delle perdite costantemente elevate (6,8% di aerei persi e il 62,5% danneggiati a fine mese), l'VIII Bomber Command, passato al comando del generale Frederick L. Anderson, riusc\u00ec a mettere a segno qualche vittoria, pur rimanendo sempre all'ombra della RAF e dei bombardamenti che in quel periodo il Mediterranean Air Command effettuava in Italia. Il 4 luglio vennero portati a termine fruttuose incursioni a La Pallice, Le Mans e Nantes, dieci giorni dopo fu interrotta per quasi un mese l'attivit\u00e0 della SNCAN di V\u00e9lizy-Villacoublay, e verso la fine del mese le fabbriche Fieseler ed Heinkel, rispettivamente di Kassel e Seebad Warnem\u00fcnde, ricevettero dei duri colpi che rallentarono notevolmente la produzione.\nIl 17 agosto 1943, ad un anno esatto dall'inizio delle attivit\u00e0, l'VIII Bomber Command sub\u00ec una parziale sconfitta nella famosa incursione di Schweinfurt-Ratisbona, che fece capire al generale Eaker ed ai suoi superiori che i bombardieri, senza un caccia a lunga autonomia che li proteggesse per tutto il tragitto, erano troppo esposti ai piloti della Luftwaffe. Obiettivi erano le fabbriche Messerschmitt a Ratisbona e quelle di cuscinetti a sfera di Schweinfurt, e i tempi della missione vennero studiati per far s\u00ec che la forza diretta in quest'ultima cittadina non incontrasse la caccia tedesca, costretta a fare rifornimento dopo aver attaccato i bombardieri su Ratisbona. I P-47 Thunderbolt sorvegliarono i 146 B-17 guidati dal colonnello Curtis LeMay che dirigevano su Ratisbona fino al confine belga-tedesco, quindi i Bf 109 e gli Fw 190 abbatterono 14 fortezze volanti, mentre le altre, dopo aver sganciato le loro bombe sull'obiettivo, deviarono verso sud-ovest verso l'Algeria, anche se altri 10 aerei caddero per merito dei caccia tedeschi partiti dall'Austria. A questo punto sarebbero dovuti decollare altri 230 B-17 che al comando del generale Robert B. Williams doveva attaccare Schweinfurt, ma il maltempo persistente sull'Inghilterra ne rallent\u00f2 la partenza, sicch\u00e9 gli uomini di Hermann G\u00f6ring (capo della Luftwaffe) ebbero il tempo di rifornirsi e tornare a sorvegliare i cieli, facendo precipitare 36 bombardieri. Su 376 aerei partiti, l'VIII Bomber Command non ne vide tornare 60, anche se in compenso la Messerschmitt aveva incassato notevoli danni cos\u00ec come le tre industrie di Schweinfurt oggetto dell'offensiva, tra le prime a sperimentare un calo di produttivit\u00e0 che col passare del tempo gli statunitensi causeranno con i loro attacchi a molti altri impianti.\nGi\u00e0 due giorni dopo per\u00f2, il 19 agosto, i piloti USAAF si rialzarono in volo anche se per fare rotta non per la Germania, dove tornarono solo il 27 settembre per eseguire un bombardamento a tappeto in stile Bomber Command su Emden, ma per varie localit\u00e0 francesi, anche con l'appoggio, tra l'8 e il 9 settembre, della RAF, da cui tra l'altro derivarono il radar H2X. Tutte le missioni non furono impegnative (parteciparono in media qualche decina di velivoli per incursione) ma ebbero l'effetto di rodare ulteriormente gli equipaggi. Il trend negativo per quello che riguardava le perdite per\u00f2 si riconferm\u00f2 in ottobre. L'8 di questo mese infatti 30 bombardieri non tornarono da un'incursione sulle fabbriche Weser di Brema-Vegesack e il giorno dopo stessa sorte tocc\u00f2 a 28 B-17 caduti sui cieli di Marienburg ed Anklam (a Marienburg tuttavia venne effettuato un eccezionale bombardamento di precisione ai danni delle fabbriche Focke-Wulf). Eaker, non scoraggiato dalle perdite di equipaggi subite su Schweinfurt il 17 agosto, ordin\u00f2 un ulteriore bombardamento delle fabbriche della citt\u00e0 bavarese il 14 ottobre. Alla missione, giudicata dalla RAF una pazzia, parteciparono 291 B-17 adeguatamente scortati da 103 P-47, ma quando questi furono costretti a ritornare alle basi per fare rifornimento, i caccia tedeschi, bench\u00e9 ostacolati dalle mitragliatrici dei B-17 che ne abbatterono non meno di 25, distrussero 60 fortezze volanti danneggiandone irrimediabilmente altre 17, bollinando cos\u00ec la giornata come il \"gioved\u00ec nero\" per i piloti statunitensi che caddero in uno stato di sconforto. Arthur Harris, capo del Bomber Command, invit\u00f2 Eaker a cessare i voli diurni in favore di quelli notturni, ma il generale statunitense rifiut\u00f2. Per il resto di ottobre fu compiuta un'unica missione primaria sull'aeroporto di Gilze en Rijen, effettuata non a caso in una giornata di maltempo per evitare perdite, da cui Eaker volle tenersi alla larga usando anche, per la prima volta, la contromisura \"window\". In ottobre and\u00f2 perso il 9,1% dei velivoli impiegati e il 45,6% risult\u00f2 danneggiato.\nDopo lo smacco del 14 ottobre, l'VIII Bomber Command non si addentr\u00f2 pi\u00f9 in profondit\u00e0 nel territorio germanico e le perdite, negli ultimi due mesi del 1943, si attestarono rispettivamente al 3,7 e al 3,4% degli aerei inviati in missione. La Patria della Wehrmacht venne fittamente sorvolata dai bombardieri pesanti, mentre Francia, Belgio e Olanda spettarono ai B-26 Marauder. In tutti questi attacchi vennero arrecati danni mediocri agli obiettivi prestabiliti, ma le zone civili e abitative, nonostante Eaker si vantasse di condurre bombardamenti di precisione, vennero comunque duramente colpite.\n1944: Argument e lo scioglimento.\nLe prime importanti missioni del gennaio 1944 furono i bombardamenti delle industrie aeronautiche di Halberstadt, Oschersleben, Braunschweig e Magdeburgo, attaccate l'11 del mese da 720 bombardieri protetti da un ingente numero di caccia angloamericani, anche se solo i nuovi North American P-51 Mustang avevano sufficiente autonomia per volare fino agli obiettivi; a causa di questo calo di \"sorveglianza\", caddero 59 bombardieri ma 663 riuscirono ugualmente a sganciare le bombe. Il 29 gennaio 806 bombardieri centrarono efficacemente le industrie aeronautiche di Francoforte sul Meno e Friedrichshafen, questa volta con poche perdite (12 aerei per l'esattezza).\nIl generale Arnold, capo dell'USAAF, dopo aver ricevuto ordini da Washington e dallo SHAEF, riprogramm\u00f2 gli obiettivi della Eighth Air Force, di cui l'VIII Bomber Command era parte, in modo da occuparsi prioritariamente, nel febbraio 1944, dell'industria aeronautica tedesca e di tutto ci\u00f2 che vi era collegato (stabilimenti di montaggio, officine di riparazione, aeroporti e fabbriche di cuscinetti a sfera). I primi raid in questo senso iniziarono il 3 febbraio su Wilhelmshaven, continuando il 4 su Francoforte, il 10 su Braunschweig e Gilze en Rijen, l'11 di nuovo su Francoforte. Segu\u00ec una pausa di una decina di giorni, necessaria per prepararsi all'operazione Argument, la grande offensiva angloamericana (pi\u00f9 americana che inglese per attivit\u00e0 svolta) diretta contro le diciassette maggiori fabbriche aeronautiche e i venti principali campi d'aviazione di Hitler. Nella mattina del 20 febbraio la Eighth Air Force mobilit\u00f2 quasi tutti i velivoli a sua disposizione per colpire le fabbriche situate nella direttrice Braunschweig-Magdeburgo-Lipsia e altre zone (Tutow, Bernburg, Gotha, Oschersleben, Pozna\u0144, Berlino e Dresda). Il giorno seguente i bombardieri tornarono su Braunschweig, Bernburg e Hallenstadt. Il 22 e il 23 febbraio le missioni vennero ridotte per lasciare il posto alla Fifteenth Air Force che operava dall'Italia, ma il 24 i voli ripresero su Schweinfurt (che non sub\u00ec danni rilevanti), Gotha, Tutow, Kreising e Pozna\u0144. Nell'ultimo giorno dell'operazione Argument (25 febbraio), circa 2.000 aerei dell'Ottava e Quindicesima forza aerea USAAF diressero verso la Germania: l'unico obiettivo attaccato da entrambe le grandi unit\u00e0 militari furono le fabbriche Messerschmitt di Ratisbona, gravemente danneggiate, mentre la sola Eighth Air Force riscosse un successo sopra le fabbriche di F\u00fcrth, di portata minore nelle zone di Augusta, Stoccarda, Diepholz e Rostock.\nLa storia dell'VIII Bomber Command era comunque finita, di nome ma non di fatto, gi\u00e0 dal 22 febbraio 1944, quando l'USAAF venne completamente riorganizzata: il generale Ira C. Eaker venne trasferito al comando supremo delle Mediterrenean Allied Air Forces, la Eighth Air Force divent\u00f2 la United States Strategic Air Forces in Europe agli ordini del generale Carl Spaatz, e l'VIII Bomber Command cambi\u00f2 nome in Eighth Air Force, al cui comando fu messo il generale Jimmy Doolittle."}
{"id": "3427896", "revid": "6923", "url": "https://it.wikipedia.org/wiki?curid=3427896", "title": "Teatro Ford", "text": "Il Teatro Ford (in inglese Ford's Theatre) \u00e8 un teatro di Washington, capitale degli Stati Uniti d'America.\nCostruito nel 1833 come edificio di culto, divenne teatro nel 1863 e pass\u00f2 alla storia per essere stato il luogo dove il 14 aprile 1865 l'attore John Wilkes Booth assassin\u00f2 l'allora presidente Abraham Lincoln.\nIn seguito il teatro venne utilizzato come magazzino e sede di uffici; nel 1893 parte di esso croll\u00f2, causando 22 vittime.\nFu restaurato e riaperto al pubblico come teatro nel 1968.\nNegli anni duemila fu sottoposto ad ulteriori lavori di restauro e riapr\u00ec nuovamente al pubblico il 12 febbraio 2009 in occasione del bicentenario della nascita di Lincoln.\nUn annesso Centro di Educazione e Leadership fu inaugurato il 12 febbraio 2012, con sede a fianco alla Petersen House.\nIl teatro e la Petersen House sono parte integrante del Monumento storico Nazionale del teatro Ford, amministrato dal National Park Service.\nStoria.\nIl sito originariamente era un luogo di culto della Chiesa Battista di Washington, la cui edificazione risale al 1833 sotto l'amministrazione del pastore Obadiah Bruen Brown. Nel 1861, dopo che la congregazione si trasfer\u00ec in una nuova struttura, il manager teatrale americano John T. Ford compr\u00f2 l'edificio e lo convert\u00ec in teatro, chiamandolo inizialmente \"Ford's Athenaeum\". L'anno successivo venne distrutto da un incendio, ma la ricostruzione inizi\u00f2 subito e nell'agosto del 1863 venne inaugurata la nuova struttura, con una capienza di 2400 posti.\nNel 1865, cinque giorni dopo la capitolazione del generale dell'esercito confederato Robert Edward Lee presso Appomattox Court House, e pertanto la fine della Guerra di Secessione Americana, il presidente degli Stati Uniti Lincoln e la moglie Mary si recarono al teatro per assistere a una rappresentazione del dramma in tre atti \"Our American Cousin\". Il famoso attore John Wilkes Booth, razzista e simpatizzante sudista deluso per la sconfitta nella guerra, raggiunse il palco dove si trovava il presidente e spar\u00f2 a Lincoln. Salt\u00f2 poi gi\u00f9 dal palco, gridando \"\"Sic semper tyrannis\"! (\"cos\u00ec sempre ai tiranni!\")\" fuggendo quindi verso il retro del teatro.\nDopo l'assassinio del presidente, il governo statunitense acquis\u00ec il teatro per 100.000 dollari dell'epoca, e venne stabilito che la struttura non sarebbe stata pi\u00f9 utilizzata come luogo di divertimento per il pubblico. Tra il 1866 e il 1887 il teatro venne utilizzato dal Dipartimento della Guerra degli Stati Uniti, che utilizz\u00f2 il primo piano come archivio, il secondo piano come sede del \"Servizio di chirurgia generale dell'esercito\" (l'attuale \"National Library of Medicine\") e il terzo piano come sede dell\"'Army Medical Museum\" (l'attuale \"National Museum of Health and Medicine\"). Dal 1887 l'edificio ospit\u00f2 solamente uffici di segreteria del Dipartimento della Guerra, a seguito del trasferimento in altre sedi degli uffici relativi ai servizi medici.\nIl 9 giugno 1893 la parte frontale dell'edificio croll\u00f2 provocando la morte di 22 persone e il ferimento di altre 68. Tale evento diede origine ad una superstizione secondo la quale l'edificio era maledetto dal giorno in cui da luogo di culto venne convertito in teatro. Tuttavia vennero avviati dei nuovi lavori di ristrutturazione e fino al 1911 il teatro venne utilizzato come magazzino.\nNegli anni 1911-1918 giacque in uno stato di abbandono. Il restauro completo dell'intera struttura e della sua riconversione a teatro fu possibile grazie allo sforzo di due politici, il democratico Melvin D. Hildreth e il repubblicano Milton Young. Nel 1945 Hildreth parl\u00f2 a Young della necessit\u00e0 di restaurare il teatro, e dopo intense pressioni sul Congresso, nel 1955 venne varata una proposta per la ricostruzione della struttura. Nel 1964 il Congresso stanzi\u00f2 i finanziamenti per i lavori, che iniziarono lo stesso anno per terminare nel 1968. L'inaugurazione avvenne il 30 gennaio dello stesso anno."}
{"id": "3427897", "revid": "287204", "url": "https://it.wikipedia.org/wiki?curid=3427897", "title": "FINA (disambigua)", "text": ""}
{"id": "3427898", "revid": "174925", "url": "https://it.wikipedia.org/wiki?curid=3427898", "title": "Joannes Tautscher (Janez Tav\u010dar)", "text": ""}
{"id": "3427900", "revid": "53508", "url": "https://it.wikipedia.org/wiki?curid=3427900", "title": "Ford's Theatre", "text": ""}
{"id": "3427903", "revid": "1031941", "url": "https://it.wikipedia.org/wiki?curid=3427903", "title": "Governatorato di Kostroma", "text": "Il governatorato di Kostroma' () \u00e8 stato una gubernija dell'Impero Russo, che occupava grossomodo l'attuale territorio dell'Oblast' di Kostroma. Istituita nel 1796, esistette fino al 1929, il capoluogo era Kostroma."}
{"id": "3427907", "revid": "587663", "url": "https://it.wikipedia.org/wiki?curid=3427907", "title": "IPTC Information Interchange Model", "text": "In informatica, IPTC Information Interchange Model (abbreviato IPTC), conosciuto anche come IPTC-NAA-Standard \u00e8 uno standard, un Modello di interscambio informazioni, cio\u00e8 una struttura di file e un insieme di attributi di metadati che pu\u00f2 essere applicato sui contenuti di immagini (testo, immagini...) in file di immagini (ad esempio file TIFF - o JPEG File Interchange Format).\nCaratteristiche.\n\u00c8 stato sviluppato negli anni novanta dal International Press Telecommunications Council (IPTC) per accelerare lo scambio internazionale di notizie tra i quotidiani e le agenzie di stampa.\nLa specifica IIM (\"Information Interchange Model\") completa comprende una struttura di dati complessi e un insieme di definizioni di metadati.\nSebbene la specifica IIM fosse destinata all'uso con tutti i tipi di notizie \u2014 tra cui articoli a testo semplice \u2014 un sottoinsieme ha trovato ampio consenso in tutto il mondo come lo standard coi metadati incorporati, utilizzato da fotografi commerciali e i notiziari. Informazioni quali il nome del fotografo, informazioni sul copyright e la didascalia o altre descrizione possono essere incorporate in modo manuale o automatico.\nI metadati IIM incorporati nelle immagini sono spesso indicati come \"Intestazioni IPTC\" e possono essere facilmente codificati e decodificati da pi\u00f9 popolari software di fotoritocco.\nL'Extensible Metadata Platform (XMP) ha ampiamente superata la struttura dei file di IIM, ma gli attributi di immagine IIM sono definiti nello schema \"IPTC Core\" per XMP e la maggior parte dei programmi di manipolazione di immagini continuano a mantenere sincronizzati gli attributi XMP e non - XMP IPTC.\nA causa della sua accettazione quasi universale tra i fotografi, anche dilettanti, questo \u00e8 lo standard IPTC pi\u00f9 largamente diffuso. D'altra parte, l'uso della struttura IIM e metadati per testo e grafica \u00e8 principalmente limitato alle agenzie di stampa europee.\nPanoramica.\nAttributi IIM sono ampiamente utilizzati e supportati da molti programmi di creazione e la manipolazione di immagini. Quasi tutti gli attributi IIM sono supportati da \"Exchangeable image file format\" (Exif), una specifica per il formato di file di immagine utilizzato dalle fotocamere digitali.\nI metadati IIM possono essere incorporati nei formati file di immagine JPEG/Exif o TIFF. \nAltri formati di file come GIF, Portable Network Graphics e JPEG2000 non supportano IIM.\nLa struttura della tecnologia di IIM in gran parte \u00e8 stata superata dalla Extensible Metadata Platform (XMP) di Adobe, ma le definizioni di attributo IIM sono la base per lo schema di \"IPTC Core\", (XML Schema) per XMP.\nStoria.\nFin verso la fine degli anni settanta le attivit\u00e0 di IPTC sono principalmente concentrati sullo sviluppo e pubblicazione di standard di settore per lo scambio di informazioni. Il primo standard, l'IPTC 7901, ha fatto da ponte tra le ere di telescriventi e computer.\nNegli anni ottanta lo sviluppo inizi\u00f2 su uno standard (il \"Modello di interscambio di informazioni\") destinato a lavorare meglio con i nuovi sistemi di editing computerizzati.\nIn particolare, IPTC definisce un insieme di attributi di metadati IIM che possono essere applicati alle immagini. Questi sono stati definiti originariamente nel 1979 e modificati in modo significativo nel 1991 per far parte della IIM (\"Information Interchange Model\"), ma il concetto in realt\u00e0 avanza nel 1994 quando Adobe definisce una specifica pratica per l'incorporamento dei metadati in un file di immagine digital, creando \"Intestazioni IPTC\".\nIn realt\u00e0 Adobe ha adottato le definizioni di metadati IPTC IIM, ma non la complessiva struttura dati IIM. Foto che contengono intestazioni IPTC appaiono in tutti gli altri aspetti come normali immagini JPEG o TIFF; il software che non riconosce le intestazioni IPTC semplicemente ignorer\u00e0 i metadati.\nNel 2001, Adobe introduce \"Extensible Metadata Platform\" (XMP), che \u00e8 uno schema XML per gli stessi tipi di metadati come IPTC, ma \u00e8 basato su XML/RDF ed \u00e8 quindi intrinsecamente estensibile. Lo sforzo ha generato una collaborazione con IPTC, producendo alla fine l\"'IPTC Core Schema for XMP\", che unisce i due approcci per incorporare i metadati. La specifica XMP vengono descritte le tecniche per l'incorporamento dei metadati in JPEG, TIFF, JPEG2000, GIF, PNG, HTML, PostScript, PDF, SVG, Adobe Illustrator, e Digital Negative Specifications (DNG). Versioni recenti di tutti i principali prodotti software Adobe, (Photoshop, Illustrator, Acrobat, Framemaker, ecc.) supportano XMP, come fanno un numero crescente di strumenti di terze parti.\nNel giugno 2007, IPTC in collaborazione con IFRA ha tenuto la prima conferenza internazionale sui metadati: la \"First International Photo Metadata\", intitolata \"Working towards a seamless photo workflow\", \"Lavorare verso un flusso di lavoro delle foto senza soluzione di continuit\u00e0\" a una folla solo in piedi (oltre 130 partecipanti), prima al Congresso CEPIC, a Firenze. Successivamente tenne una conferenza simile a Malta nel giugno 2008.\nIl gruppo di lavoro IPTC foto metadati pubblicato un documento ufficiale, un Libro bianco,\nche raffigurava in primo piano questo evento. \nIl \"keynote\" (concetti e argomenti principali) della conferenza \u00e8 stato dato da Andreas Trampe, capo studio fotografico di Stern. Altri oratori inclusi fotografi come David Riecks e Peter Krogh, foto e agenzie di stampa come Reuters; i rappresentanti degli standard di tali organismi come PLUS, IPTC e IFRA; come pure i portavoce degli implementatori dei metadati lato foto/immagini, ad esempio Adobe, Apple Inc., Canon Inc., FotoWare, Hasselblad, e Microsoft.\nLe presentazioni elettroniche fornite dalla maggior parte dei relatori sono disponibili online dal sito della Photo Metadata Conference (conferenza sui metadati delle foto), compreso un link ai report di ciascuno dei discorsi degli oratori.\nSet di caratteri.\nLo standard IPTC si scrive da un qualsiasi set di caratteri particolari, ma permette di memorizzare i dati in quasi tutti i set di caratteri. La norma richiede che il set di caratteri utilizzati sia specificato nella norma (che non \u00e8 elencata sopra) \"Envelope Record\" 1:90. \nIn realt\u00e0, tuttavia, ignora un numero significativo di applicazioni di questo settore e si assume che i dati siano stati generati del proprio applicativo utilizzato dal sistema operativo; siano stati scritti set di caratteri come il diffuso \"Latin-1\", set di caratteri ISO/IEC 8859-1, o da Apple MacOS. \nAlcune applicazioni usano una codifica altamente limitata, il set di caratteri ASCII. Per l'utente questo si traduce in necessit\u00e0 di verificare se i caratteri siano compatibili tra di loro."}
{"id": "3427908", "revid": "1031941", "url": "https://it.wikipedia.org/wiki?curid=3427908", "title": "Governatorato di Kursk", "text": "Il governatorato di Kursk' () \u00e8 stato una gubernija dell'Impero Russo, che occupava grossomodo l'attuale territorio dell'Oblast' di Kursk. Istituito nel 1796, esistette fino al 1928, il capoluogo era Kursk."}
{"id": "3427909", "revid": "228587", "url": "https://it.wikipedia.org/wiki?curid=3427909", "title": "Chiesa della Cattedra di San Pietro (Martellago)", "text": "La chiesa della cattedra di San Pietro \u00e8 la chiesa arcipretale di Maerne, compresa nel vicariato di Mirano, della diocesi di Treviso.\nStoria.\nOrigini della chiesa.\nLa localit\u00e0 era gi\u00e0 dipendente come cappella dalla pieve di Martellago verso il 1150, come indicato nella bolla papale di Eugenio III al vescovo di Treviso Bonifacio, che aveva qui suoi vassalli gi\u00e0 dal 1178. Sono incerte per\u00f2 le notizie riguardanti la costruzione della prima chiesa: risulta sicuramente gi\u00e0 presente in un documento di compravendita del 1218-20, tuttavia grazie a lavori di restauro e ampliamento avvenuti nel 1970, sono stati ritrovati reperti di un edificio antico risalente al XIII secolo in stile romanico, molto pi\u00f9 piccolo del complesso moderno, con accesso rivolto ad oriente e pi\u00f9 basso del piano stradale. \u00c8 del 1297 il pi\u00f9 antico rettore della chiesa che si conosca dai documenti: \"prete Pasquale\". Nel 1351 i primi importanti lavori di rifacimento, fanno assumere a questo sito lo stile gotico, di cui rimane oggi solamente l'impianto della struttura centrale dell'attuale edificio. All'interno del plesso si rileva gi\u00e0 da un testamento del 1371 la presenza di un altare di e, dal successivo testamento di inizio Quattrocento di un notaio imperiale, l'esistenza di una cappella di san Pietro e di un altare di il quale, grazie al lascito del defunto stesso, viene smantellato e sostituito da una cappella decorata, con un altare avente una pala in onore del santo. Nel 1498 la chiesa viene consacrata per la prima volta dall'arcivescovo di Corinto.\nIn seguito al concilio di Trento, si inizia la redazione del registro dei battesimi dal settembre 1584, a cui seguir\u00e0 nel 1585 quello dei matrimoni, aggiungendo poi nell'ottobre 1602 quello dei defunti. Sempre grazie al concilio, la chiesa ottiene l'autonomia dalla matrice di Martellago nel 1561, anno in cui fu costruito il battistero in marmo bianco ancora oggi presente. Nel 1625 la chiesa, gi\u00e0 dal XIII secolo chiamata \"san Pietro\" e da inizio Seicento \"san Pietro Apostolo\", viene benedetta con il nome di \"San Pietro in Antiochia\", assegnandone la festa il 29 giugno.\nLa chiesa nel Settecento.\nAgli inizi del XVIII secolo viene solennemente inaugurato un nuovo altare maggiore scolpito dai maestri Giovanni Battista e Giuseppe Lucchesi, con quattro colonne in marmo africano di grande pregio; su questo altare si trovava una pala del 1420 attribuita ad un pittore fiammingo, raffigurante san Pietro in cattedra circondato dagli Apostoli, chiamata \"barba di san Pietro\", tolta poi verso fine secolo e sostituita da una di disegno diverso fatta da Lattanzio Querena. Con l'arrivo di don Giovanni Antonio Pezza a met\u00e0 Settecento, la chiesa subisce diversi lavori di restauro, ampliamento, e abbellimento alcuni dei quali visibili in parte ancora oggi: vengono ampliate ulteriormente le navate laterali, portando il tempio all'impianto che conserva ancora oggi; sul soffitto della navata centrale viene raffigurato Cristo che porge le chiavi a San Pietro, affrescato da Francesco Zugno, e vengono costruiti quattro altari laterali dedicati alla Madonna del Carmine, Antonio di Padova, Francesco d'Assisi e san Liberale. Nella zona del presbiterio viene costruita la sagrestia ed il nuovo pavimento del coro, che viene racchiuso da balaustre di marmo di Carrara (ora davanti al battistero); viene commissionato un organo a Moscatelli, che viene alloggiato in una cassa decorata posta sulla nuova cantoria costruita nella navata centrale. All'esterno, su disegno in stile romanico di Giacomo Patron, la facciata della chiesa viene cambiata e abbellita con marmi e statue e dipinta a scacchi bianchi e rossi.\nIl 14 ottobre 1777 a conclusione dei lavori, per l'ottimo risultato raggiunto e per la condotta e i meriti del parroco, il vescovo Paolo Francesco Giustiniani d\u00e0 alla chiesa il titolo di \"arcipretale\".\nLa rifabbrica dell'Ottocento.\nQualche decennio dopo gli ultimi lavori di modifica, con l'arrivo di don Giovanni Battista Crotti la chiesa subisce dal 1844, su disegno e ritrovamenti gotici del parroco e del cappellano, un'altra serie di restauri ed ampliamenti, che la portano ad assumere un aspetto neogotico: viene ampliato verso ovest il coro che viene terminato con un'abside, e vengono ricostruite le due sagrestie ai suoi lati; l'altare viene privato della pala del Querena, e delle colonne in marmo africano, utilizzate per i quattro altari laterali rimasti inalterati; vengono costruiti i dossali sulle pareti del coro, assieme ai banchi, al pulpito, e un'edicola in marmo di Carrara per il battistero e create due cappelle laterali ad arco acuto nella vecchia zona del presbiterio, in cui sono collocati il nuovo altare di san Pietro a destra con la pala del Querena, e a sinistra un nuovo altare a sant'Alfonso Maria de' Liguori con pala di Domenico Vicari; queste insieme al nuovo coro, vengono ad essere pi\u00f9 alte del resto dell'edificio, creando cos\u00ec uno scompenso estetico ed architettonico sia interno che esterno. Nel 1850 la facciata viene ad assumerte l'aspetto odierno. Nel 1851 venne costruito il prezioso organo Bazzani con relativa cantoria in disegno neogotico. La chiesa viene riconsacrata dal vescovo Giovanni Antonio Farina il 26 ottobre 1851.\nXX e XXI secolo.\nQuest'ultima situazione rimane stabile, a parte nel 1954 la sostituzione del soffitto con l'affresco cadente dello Zugno a favore di uno a cassettoni, ed alcune modifiche per adeguarsi alle esigenze liturgiche postconciliari quali lo spostamento del battistero nel transetto \"cornu evangeli\" e la rimozione degli altari laterali, fino a quando nel 1968 l'Arciprete don Antonio Berti su progetto dell'architetto Fontana, decide un totale risanamento e un ulteriore ampliamento dell'edificio, con i quali la chiesa riceve notevoli modifiche interne ed esterne, tra le quali un ulteriore prolungamento ed apertura della parte absidale della chiesa, come tuttora possiamo vedere, e l'innalzamento del resto del tempio a misura del coro e della crociera. Nel 2006, dopo un ultimo intervento al presbiterio ed alcuni abbellimenti e restauri portati a termine da don Giorgio Piva, il tempio viene ridedicato l'11 novembre dall'allora vescovo di Treviso Andrea Bruno Mazzocato.\nDescrizione.\nEsterno.\nLa facciata in marmorino di stile neogotico, costruita nel 1850, si presenta a tre salienti con due contrafforti centrali e due laterali, un unico portale d'ingresso strombato ad arco acuto, terminante con arco inflesso, al cui centro vi \u00e8 una lunetta dipinta da Domenico Vicari raffigurante Cristo che porge le chiavi del 1851 (ora benedicente). Vi sono inoltre due finestre laterali strombate ad arco acuto, ed un rosone centrale anch'esso strombato, il tutto sormontato da cinque edicole contenenti le statue di \"San Pietro\", \"San Paolo\", \"San Liberale\", \"San Maria\", e \"Sant'Antonio\". Tutti questi elementi sono decorati bicromi in marmorino e rosso di Verona.\nInterno.\nPrima dei lavori di ampliamento degli anni sessanta-settanta, l'edificio si presentava con un soffitto a cassettoni nella navata centrale, una volta a crociera sopra la parte centrale del transetto, ed un palese stile neogotico nel presbiterio, nel coro ligneo, cos\u00ec come altre parti del tempio quali ad esempio gli altari o il pulpito; vi erano inoltre sopra le colonne, decorate in finto marmo, figuravano medaglioni con figure di santi.\nOggi l'edificio si presenta internamente spoglio di qualsiasi decoro parietale pittorico, ligneo o marmoreo, eccetto le decorazioni bicrome rosso e bianco delle arcate centrali; il soffitto mostra direttamente le capriate del tetto.\nUnici elementi superstiti sono l'altare maggiore, la ottocentesca Via Crucis, le pale degli altari laterali, i confessionali, l'edicola del battistero (ora capitello mariano all'esterno), e il pulpito ora altare della Madonna nel transetto di destra.\nAltare Maggiore.\nFatto nel 1900 in marmo bianco di Carrara da Pietro Longo di Venezia, si presenta in stile neogotico con alta nicchia centrale, e ai lati di questa vi sono 6 pale di Antonio Beni raffiguranti i santi Pietro, Liberale, Antonio da Padova, Paolo, e due angeli.\nLa mensa \"coram populo\", antistante, si presenta in marmo bianco. Ottenuta con i paliotti dei vecchi altari laterali, \u00e8 stata eretta nel 2006. L'ambone anch'esso in marmo bianco, \u00e8 di fattura recente e ha davanti un bassorilievo raffigurante Cristo benedicente.\nBattistero.\nVasca in marmo scolpita nell'anno 1561, viene creata dopo che la chiesa ottiene l'autonomia dalla matrice di Martellago. Posta nell'ala sinistra del transetto e racchiusa davanti da due balaustre marmoree, presenta tre stemmi, bassorilievi di teste di putti, festoni e frutti, e termina con quattro zampe animali poggianti su un piedistallo quadrato recante la data di costruzione. Vi sono inoltre quattro cartigli con iscrizioni recanti le seguenti frasi:\nAlle spalle del battistero inoltre, si trova la pala \"Beata Vergine Concetta, San Giovanni Battista e Sant'Alfonso Maria de' Liguori\" di Domenico Vicari del 1847.\nNavata sinistra.\nSono qui presenti tre tele:\nNavata destra.\nSono qui presenti due tele:\nOrgani a canne.\nSi hanno notizie della presenza di organi nella chiesa fin dal XVII secolo, in quanto nel 1603 viene acquistato un \"organetto\", di autore ignoto, da parte della Scuola del Santissimo. Non vi sono altre notizie dello stesso riguardanti manutenzione, possibile vendita o demolizione.\nNuove notizie degli organi si hanno quando, nel 1768, ne viene costruito uno nuovo da Nicol\u00f2 Moscatelli, allievo del Nacchini. Questo organo fu soggetto di numerose revisioni fino a quando, alla met\u00e0 dell'Ottocento, con i lavori di rifabbrica della chiesa viene sostituito dal Bazzani tutt'oggi esistente. Alcune fonti storiche affermano che l'organo settecentesco \u00e8 stato ceduto verso il 1887 alla parrocchia di Vall\u00e0 di Riese Pio X dove \u00e8 ancora oggi presente, accreditando cos\u00ec la paternit\u00e0 a Moscatelli e la provenienza a Maerne.\nUltimati i lavori di rifabbrica ottocenteschi, viene incaricata la ditta Bazzani di Venezia per la sostituzione dell'organo settecentesco. Il nuovo strumento, viene inaugurato il 26 ottobre 1851 durante la cerimonia di riconsacrazione della chiesa officiata dal vescovo Giovanni Antonio Farina. L'organo \u00e8 collocato in controfacciata ed \u00e8 racchiuso in una cassa neogotica finemente intarsiata, cos\u00ec come il parapetto della cantoria. Questo nuovo strumento subisce nel corso degli anni molteplici interventi di manutenzione e restauro, non sempre eccellenti, fino all'intervento da parte della casa organaria Tamburini di Crema nel 1970, che ha trasportato l'intero strumento dietro l'altare maggiore e aggiunto ad esso due corpi d'organo (positivo aperto ed recitativo-espressivo), il tutto controllato da un'unica consolle a tre tastiere atta cos\u00ec a soddisfare le esigenze anche concertistiche. Questa sistemazione ha peggiorato la resa fonica e timbrica dell'antico strumento, tanto che negli anni novanta il Bazzani \u00e8 stato separato, reso indipendente e riportato nella sua vecchia cantoria ricomposta per l'occasione, mentre i restanti corpi sonori sono rimasti nell'abside a comporre l'organo corale Tamburini (\"opus 637\").\nL'organo ha un'unica tastiera spezzata di 52 tasti (Do1 - Sol5) con prima ottava corta, divisione Bassi-Soprani Do#3 \u2013 Re3, una pedaliera scavezza a legg\u00eco di 17 pedali Do1\u00a0\u2013 Sol#2, pi\u00f9 due per Terzamano e Tamburo; la sua trasmissione \u00e8 integralmente meccanica\nCampanile.\nIl campanile, antica torre di vedetta del paese, viene costruito nell'ottobre del 1394, essendo rettore prete Goniberto o Gomberto; subisce interventi di restauro o di riparazione tra il XVII e il XIX secolo, e infine nel 1974 ne viene elettrificata la cella campanaria.\nSono presenti tre campane del 1807 ed un campanello del 1819 che provengono dalla fonderia Colbachini di Bassano del Grappa. Le prime tre sono il risultato della fusione delle due precedenti campane presenti, con l'aggiunta di altro materiale, e sono denominate \"Santa\" la grande, \"Maria\" la media e \"Maddalena\" la piccola.\nMansionerie e scuole.\nIl 23 giugno del 1438 viene istituita la Mansioneria di san Liberale prima istituzione della chiesa e della diocesi di Treviso, voluta dal notaio imperiale Sebastiano Bonaccorsi da Soligo. Nel 1467 viene istituita la Mansioneria dei SS. Girolamo e Francesco, voluta da prete Francesco de' Zaninassi.\nLe scuole che si rilevano dalle visite pastorali ed alcuni testamenti sono del SS. Sacramento e della Madonna."}
{"id": "3427910", "revid": "767487", "url": "https://it.wikipedia.org/wiki?curid=3427910", "title": "Adam Haluska", "text": ""}
{"id": "3427911", "revid": "1305772", "url": "https://it.wikipedia.org/wiki?curid=3427911", "title": "Tabay", "text": "Tabay \u00e8 una cittadina dello Stato di M\u00e9rida ubicata su un altopiano alluviale nelle Ande venezuelane a 1708\u00a0m s.l.m. e sulle rive del fiume Chama. La citt\u00e0 \u00e8 il capoluogo del comune di Santos Marquina, si trova 12\u00a0km a nord-est della citt\u00e0 di M\u00e9rida e fa parte dell'area metropolitana di M\u00e9rida. L'autostrada trans-andina attraversa Tabay da est a ovest.\nStoria.\nLe frazione indigene dei \"Mucunutanes\", o \"Tabayes\" furono scoperte dagli spagnoli nel 1558. Nel 1619 vi fu ufficialmente fondata la citt\u00e0 con il nome di San Antonio de Padova de Tabay, per devozione al santo padovano.\nDopo il terremoto del 1812 che scosse al paese, Tabay (unico centro vicino a M\u00e9rida ad aver patito vittime) fu ricostruita.\nIl capitano Jos\u00e9 de los Santos Marquina, esponente dell'indipendenza del Venezuela e contemporaneo del \"Libertador\" Sim\u00f3n Bol\u00edvar, nacque a Tabay e fu il suo primo sindaco; a lui \u00e8 intitolato il comune Santos Marquina.\nEtimologia di Tabay.\nIl nome Tabay viene dal lemma indigeno degli antichi \"Tabayones\" o \"Tabayes\" che abitavano l'area prima dell'arrivo degli spagnoli. La parola \"tabay\" significa \"casa degli spiriti\".\nChiesa di Tabay.\nNel 1698, Tabay divenne centro parrocchiale; esisteva gi\u00e0 la chiesa nel paese guidata dal frate Nicol\u00e1s V\u00e1squez de Escamilla. Nel periodo repubblicano diventa parrocchia civile del cantone di M\u00e9rida. La chiesa di Tabay, dedicata a Sant'Antonio di Padova, patrono del paese, fu distrutta da un terremoto nel 1894 e ricostruita nel 1907.\nSierra Nevada.\nTabay \u00e8 uno degli ingressi del Parco nazionale della Sierra Nevada, dove iniziano i percorsi verso le vette pi\u00f9 alte del paese: Pico Bol\u00edvar e Pico Humboldt ed \u00e8 il punto di partenza della maggioranza delle escursioni che iniziano dal parco \"La Mucuy\" e conducono tra l'altro alla laguna \"Coromoto\", al ghiacciaio \"La Corona\" e verso altri picchi."}
{"id": "3427912", "revid": "1305772", "url": "https://it.wikipedia.org/wiki?curid=3427912", "title": "Campionati mondiali di windsurf", "text": "I campionati mondiali di windsurf (oggi RS:X World Championship) sono una manifestazione internazionale di vela organizzata dalla ISAF (\"Federazione Internazionale della Vela\"), che si tiene dal 1980, oggi con cadenza annuale.\nEdizioni.\nDal 1986 al 1992 si sono disputate due edizioni differenti di \"Campionati mondiali di windsurf\", cos\u00ec come nel 2006."}
{"id": "3427916", "revid": "767487", "url": "https://it.wikipedia.org/wiki?curid=3427916", "title": "Magnus Hjulstad", "text": "Carriera.\nClub.\nHjulstad inizi\u00f2 la carriera professionistica con la maglia del V\u00e5lerenga, per poi passare al Dr\u00f8bak/Frogn. In seguito milit\u00f2 nelle file del Fredrikstad, senza collezionare alcuna presenza ufficiale. Il 21 novembre 2005 pass\u00f2 allo Str\u00f8msgodset. Debutt\u00f2 con questa squadra in 1. divisjon, sostituendo Thomas Andr\u00e9 \u00d8degaard nella vittoria per 1-0 contro il Moss.\nIl 13 marzo 2008 si trasfer\u00ec al L\u00f8renskog. Il 10 dicembre 2009 firm\u00f2 invece per il Sarpsborg 08: esord\u00ec il 5 aprile 2010, nella sconfitta per 2-1 in casa del L\u00f8v-Ham. Contribu\u00ec, in quella stagione, alla promozione del club nell'Eliteserien. Il primo incontro nella massima divisione fu datato 18 marzo 2011, nel 3-0 casalingo inflitto al Molde. A fine stagione, il Sarpsborg 08 retrocesse nuovamente in 1. divisjon.\nNel 2012, pass\u00f2 al B\u00e6rum. Il 6 agosto 2013, svincolato, firm\u00f2 un contratto con lo H\u00f8nefoss, valido fino al termine della stagione. Scelse la maglia numero 84. A fine stagione, si ritrov\u00f2 svincolato."}
{"id": "3427917", "revid": "298055", "url": "https://it.wikipedia.org/wiki?curid=3427917", "title": "Debbie Fiderer", "text": ""}
{"id": "3427927", "revid": "119713903", "url": "https://it.wikipedia.org/wiki?curid=3427927", "title": "Effetto Osborne", "text": "Con effetto Osborne si definisce l'impatto che ha sulle vendite dei prodotti in commercio l'annuncio di un futuro prodotto dato molto tempo prima della sua effettiva disponibilit\u00e0. Il nome deriva da Osborne Computer Corporation, la prima azienda che pag\u00f2 per le errate scelte commerciali nella tempistica di presentazione dei suoi futuri computer.\nDescrizione.\nGli annunci anticipati di futuri prodotti sono fatti per diverse ragioni: assicurare la clientela che sono in arrivo migliorie o abbassamenti di prezzo, aumentare l'interesse dei media e degli investitori nei confronti dell'azienda, mettere pressione alla concorrenza. Quando sono effettuati correttamente, gli annunci anticipati non incidono significativamente sugli introiti dell'azienda e il calo di fatturato che ne deriva \u00e8 generalmente bilanciato dagli ordini del nuovo prodotto e dalle sue vendite quando arriva in commercio.\nL'effetto Osborne avviene quando l'annuncio anticipato viene dato senza tener conto dei rischi oppure con eccessivo anticipo. La clientela reagisce solitamente all'annuncio di un futuro prodotto cancellando gli ordini sul prodotto in commercio oppure evitando di farne di nuovi, consci del fatto che esso risulter\u00e0 ben presto obsoleto. Le giacenze di magazzino di quel prodotto iniziano ad aumentare e l'azienda \u00e8 costretta a diminuirne la produzione o a cessarla del tutto. Entrambe queste azioni si ripercuotono negativamente sulla disponibilit\u00e0 di contante dell'azienda a causa della diminuzione degli introiti generati dalle vendite mentre la produzione continua a gravare economicamente sulla liquidit\u00e0.\nL'eccessivo tempo che intercorre tra l'annuncio e l'effettiva commercializzazione di un prodotto pu\u00f2 venire percepito dalla clientela come il tentativo di promuovere del vaporware, ossia un prodotto che in realt\u00e0 non esiste, situazione che poi danneggia la credibilit\u00e0 dell'azienda.\nNel caso di Osborne Computer Corporation l'azienda impieg\u00f2 pi\u00f9 di un anno nel rendere disponibile il nuovo computer che doveva sostituire il suo Osborne 1. Osborne Computer fin\u00ec la liquidit\u00e0 di cassa e and\u00f2 in bancarotta nel 1985.\nIl caso di Osborne Computer.\nCome detto, il nome deriva da Osborne Computer Corporation, che nel 1981 riscosse un notevole successo producendo quello che \u00e8 considerato come il primo computer portatile prodotto in massa, l'Osborne 1. Le vendite andarono bene fino al 1982, quando una societ\u00e0 concorrente present\u00f2 il Kaypro, un altro computer portatile che, rispetto all'Osborne 1, presentava un monitor integrato pi\u00f9 grande e un prezzo inferiore. Un altro computer che dette un grosso colpo alle vendite dell'Osborne 1 fu il PC IBM, che ben presto si afferm\u00f2 come standard, togliendo fette di mercato alle macchine che non usavano il sistema operativo MS-DOS, e sia l'Osborne 1 che il Kaypro risentirono di questo fattore essendo basati sul CP/M.\nTra la fine del 1982 e l'inizio del 1983 il fondatore di Osborne Computer, Adam Osborne, decise di contrastare la concorrenza preannunciando alcuni nuovi modelli, l'Osborne Vixen e l'Osborne Executive, la cui produzione non era ancora stata avviata. Gli ordini dell'Osborne 1 vennero subito cancellati dalla clientela, in attesa dell'arrivo dei nuovi modelli di computer. Per contrastare il calo delle vendite, Osborne Computer abbass\u00f2 il prezzo dell'Osborne 1 e, contemporaneamente, fu costretta a chiudere uno dei 2 stabilimenti di produzione e a licenziare molti dipendenti per contenere le perdite.\nNessuna delle azioni riusc\u00ec a salvare l'azienda, che fu denunciata per insolvenza anche da alcuni fornitori, e Osborne Computer fu costretta a ad andare in amministrazione controllata alla fine del 1983. Adam Osborne usc\u00ec di scena e al suo posto subrent\u00f2 un nuovo presidente. L'Osborne Vixen fu messo in commercio nel 1984 ma le vendite non andarono bene, complice anche il danno d'immagine di Osborne Computer, tanto che l'azienda chiuse definitivamente nel 1985."}
{"id": "3427931", "revid": "486946", "url": "https://it.wikipedia.org/wiki?curid=3427931", "title": "Impatto ecologico", "text": ""}
{"id": "3427933", "revid": "131358", "url": "https://it.wikipedia.org/wiki?curid=3427933", "title": "Ducato di Montebello", "text": ""}
{"id": "3427939", "revid": "516455", "url": "https://it.wikipedia.org/wiki?curid=3427939", "title": "Jos\u00e9 S\u00e1nchez del R\u00edo", "text": " Dichiarato martire, \u00e8 stato beatificato da papa Benedetto XVI il 20 novembre 2005, e successivamente canonizzato da papa Francesco il 16 ottobre 2016.\nBiografia.\nJos\u00e9 S\u00e1nchez del R\u00edo nacque il 28 marzo 1913 a Sahuayo, nello stato di Michoac\u00e1n. Frequent\u00f2 la scuola nella sua citt\u00e0 natale e successivamente a Guadalajara, nello stato di Jalisco. Quando scoppi\u00f2 la Guerra cristera nel 1926, i suoi fratelli si unirono alle forze ribelli, e sebbene sua madre fosse contraria e il generale Prudencio Mendoza avesse inizialmente rifiutato il suo arruolamento, dopo l'insistenza di Jos\u00e9 venne arruolato e gli fu concesso di portare lo stendardo di guerra. I cristeros lo soprannominarono \"Tarcisius\", il primo santo cristiano martirizzato nel tentativo di proteggere l'Eucaristia dalla profanazione.\nDurante una violenta battaglia, il 25 gennaio 1928, il cavallo del suo generale fu ucciso e Jos\u00e9 gli cedette tempestivamente il suo cos\u00ec da permettergli di ritirarsi. I cristeros, a corto di munizioni, tentarono di coprire la ritirata, ma alla fine l'esercito federale ebbe la meglio e riusc\u00ec a catturare diversi prigionieri, tra cui lo stesso Jos\u00e9.\nIl 7 febbraio fu condotto nella sua citt\u00e0 natale, Sahuayo, dove venne imprigionato in una chiesa parrocchiale ormai profanata e devastata dai federali. Il deputato Rafael Picazo che ebbe in custodia Jos\u00e9 insieme ad altri prigionieri, gli propose delle alternative che lo avrebbero salvato dalla condanna a morte: pagare un riscatto di 5.000 pesos o accettare di essere mandato all'accademia militare; ma Jos\u00e9 rifiut\u00f2 entrambe le proposte e rimase in prigionia fino al 10 febbraio giorno in cui fu martirizzato.\nNella prima notte di prigionia scrisse una lettera alla madre:\n\u00abMia cara mamma: sono stato preso prigioniero in combattimento quest'oggi. Penso al momento in cui andr\u00f2 a morire; ma non \u00e8 importante, mamma. Ti devi rimettere alla volont\u00e0 di Dio; muoio contento perch\u00e9 sto morendo al fianco di Nostro Signore. Non ti preoccupare per la mia morte, che \u00e8 ci\u00f2 che mi mortifica. Invece, di' ai miei altri fratelli di seguire l'esempio del pi\u00f9 piccolo e farai la volont\u00e0 di Dio. Abbi forza e inviarmi la tua benedizione insieme a mio padre. Salutami tutti per l'ultima volta e ricevete il cuore di vostro figlio che vi ama entrambi e vi avrebbe voluto vedere prima di morire\u00bb.\nNei giorni di prigionia fu torturato, anche perch\u00e9 aveva ucciso dei galli che i federali tenevano nella chiesa ora divenuta un pollaio; inoltre l'8 febbraio fu costretto ad assistere all'impiccagione di L\u00e1zaro, un altro ragazzo che era stato imprigionato insieme con lui, al fine di fargli rinnegare la sua fede e salvarsi cos\u00ec dalla sua imminente condanna a morte al cimitero, ma Jos\u00e9 non cedette. Il corpo di L\u00e1zaro, ritenuto morto, venne trascinato al vicino cimitero dove venne abbandonato; tuttavia era solo apparentemente morto infatti si riprese e riusc\u00ec a scappare.\nNel frattempo continuarono le torture e il giorno della sua esecuzione, il 10 febbraio, gli fu scuoiata la pianta dei piedi e fu costretto a raggiungere a piedi il cimitero. L\u00ec, posto davanti alla fossa in cui sarebbe stato sepolto, fu pugnalato non mortalmente e gli fu chiesto nuovamente di rinnegare la sua fede, ma Jos\u00e9 non lo fece e ad ogni ferita gridava \"Viva Cristo Re\". Chiese poi di venire fucilato, ma il capitano, innervosito dall'atteggiamento del ragazzo gli spar\u00f2 sul posto con la sua pistola. Jos\u00e9 ormai agonizzante mor\u00ec dopo essere riuscito a tracciare una croce sul terreno con il suo sangue.\nIl culto.\nBeatificato nel 2005 da papa Benedetto XVI, \u00e8 stato canonizzato il 16 ottobre 2016 da papa Francesco. Per la canonizzazione \u00e8 stata riconosciuta come miracolosa la guarigione, scientificamente inspiegabile, di Ximena Guadalupe Magall\u00f3n G\u00e1lvez. La bambina, nata nel 2008, era stata colpita, pochi mesi dopo la nascita, da un ictus, a causa del quale le erano stati dati tre giorni di vita. Dopo che i genitori l'avevano affidata all'intercessione del beato Jos\u00e9, al momento di staccarla dai macchinari che la tenevano in vita aveva aperto gli occhi e sorriso, tornando successivamente alla completa normalit\u00e0.\nNella cultura.\nLa vicenda e il martirio di Jos\u00e9 S\u00e1nchez del R\u00edo sono narrati nel film Cristiada del 2014."}
{"id": "3427942", "revid": "1543377", "url": "https://it.wikipedia.org/wiki?curid=3427942", "title": "Robert Parkeharrison", "text": "Biografia.\nRobert ParkeHarrison ha studiato presso il Kansas City Art Institute e l'Universit\u00e0 del New Mexico, dove ha ricevuto nel 1994 il Master of Fine Arts.\nA partire dalla met\u00e0 degli anni novanta, si occupa di complesse immagini composte, basate sul tema dell'interazione tra natura e uomo, in particolare della distruzione della natura ad opera della civilt\u00e0 moderna. Dal 2001, progetta e sviluppa le sue foto con la moglie Shana ParkeHarrison.\nLe fotografie di Robert and Shana ParkeHarrison sono state esibite in 18 mostre dedicate e oltre 30 mostre di gruppo sparse in tutto il pianeta. I loro lavori possono inoltre essere osservati in pi\u00f9 di 20 musei, inclusi la George Eastman House e il National Museum of American Art allo Smithsonian Institution."}
{"id": "3427954", "revid": "399", "url": "https://it.wikipedia.org/wiki?curid=3427954", "title": "Gruppo Sportivo Salvarani", "text": "Il Gruppo Sportivo Salvarani nacque come associazione ciclistica a Baganzola, frazione di Parma, il 26 novembre 1962 da un'idea dei fratelli Salvarani (Renzo Salvarani, Emilio, Antonio, Gianni, Luigi e Mario), titolari dell'omonima azienda costruttrice di cucine componibili. I sei fratelli, oltre ad essere appassionati sportivi, scoprirono i vantaggi della sponsorizzazione pubblicitaria sportiva e unirono il nome della loro azienda a quella del rispettivo gruppo sportivo, gi\u00e0 dall'anno prima anche con una squadra di calcio, che divenne parte del progetto avviato nel 1968 dal direttore sportivo del gruppo, Ermes Ghidini, e da un importante imprenditore edile della zona, Ermes Foglia, e prese il nome di A.C. Parmense, e successivamente di Parma A.C. \nDopo calcio, ciclismo, e pallacanestro (con il Basket Parma), il Gruppo Sportivo Salvarani nel 1964 aggiunse anche una squadra di pallavolo nella propria polisportiva, avviando una collaborazione con la squadra universitaria della citt\u00e0 (il CUS Parma Pallavolo). L'azienda divenne poi basilare nello sviluppo del baseball cittadino con la sponsorizzazione del Parma Baseball con il marchio \"Germal\" vittorioso in Italia e in Europa nella seconda met\u00e0 degli anni '70.\nLe squadre del Gruppo sono state:"}
{"id": "3427955", "revid": "125232307", "url": "https://it.wikipedia.org/wiki?curid=3427955", "title": "Melania l'anziana", "text": "Biografia.\nFiglia del console Marcellino (cf. Hieronymus, \"Chronicon\" a. 374 p.\u00a0Chr), vedova di un prefetto romano, era la madre di Valerio Publicola, patrizio romano della \"gens Valeria\", ricchissimo possidente con estese propriet\u00e0 a Roma, in Sicilia, in Spagna, in Gallia, in Aquitania, in Bretagna e in Africa settentrionale e padre di santa Melania la Giovane.\nDopo aver perduto il marito e due figli verso il 365, si ritir\u00f2 in Terra Santa.\nElla visit\u00f2 il deserto egiziano insieme a Tirannio Rufino e fond\u00f2 un monastero doppio sul Monte degli Ulivi a Gerusalemme Rufino torner\u00e0 nel 377 a Gerusalemme per vedersi affidata da Melania la parte maschile del monastero da lei fondato.\nA Gerusalemme ella incontr\u00f2 Evagrio Pontico (346-399) e lo convinse a intraprendere la vita monastica.\nVerso il 402 Melania torn\u00f2 presso i suoi.\nNel 410, al tempo delle grandi invasioni dei goti di Alarico, si trasfer\u00ec definitivamente, con la famiglia della nipote Melania la giovane, in Terra Santa. Quest'ultima migliorer\u00e0 ed amplier\u00e0 il monastero fondato dalla nonna, rendendolo famoso.\nNel corso del suo peregrinare, Melania incontr\u00f2 San Girolamo e Palladio di Galazia, che ne fece gli elogi."}
{"id": "3427965", "revid": "287204", "url": "https://it.wikipedia.org/wiki?curid=3427965", "title": "FINA Water Polo World Cup 1987 (maschile)", "text": "La 5\u00aa edizione della Coppa del Mondo maschile di pallanuoto, organizzata dalla FINA, \u00e8 stata disputata a Salonicco, in Grecia, dal 10 al 17 maggio 1987.\nLe otto squadre partecipanti, che erano le prime otto classificate dei Mondiali 1986, si sono confrontate in un girone unico in cui ciascuna squadra ha affrontato tutte le altre una sola volta."}
{"id": "3427969", "revid": "28592", "url": "https://it.wikipedia.org/wiki?curid=3427969", "title": "Lyudmila Gurchenko", "text": ""}
{"id": "3427978", "revid": "767487", "url": "https://it.wikipedia.org/wiki?curid=3427978", "title": "Badin", "text": ""}
{"id": "3427982", "revid": "28592", "url": "https://it.wikipedia.org/wiki?curid=3427982", "title": "Difesa di Stalingrado", "text": ""}
{"id": "3427983", "revid": "28592", "url": "https://it.wikipedia.org/wiki?curid=3427983", "title": "Vitaly Vulf", "text": ""}
{"id": "3427986", "revid": "635947", "url": "https://it.wikipedia.org/wiki?curid=3427986", "title": "Santa Melania", "text": ""}
{"id": "3427988", "revid": "6923", "url": "https://it.wikipedia.org/wiki?curid=3427988", "title": "Insurrezione scozzese del 1820", "text": "L'insurrezione scozzese del 1820 , nota anche come Radical War, fu una settimana di scioperi e di agitazioni, a culmine delle richieste di riforma radicali nel Regno Unito, che erano diventate importante nei primi anni della Rivoluzione francese, ma che erano state represse dopo le lunghe guerre napoleoniche.\nUna crisi economica dopo la fine delle guerre fece aumentare le agitazioni. Gli artigiani, in particolare i tessitori in Scozia, cercarono l'azione per riformare un governi indifferente, la piccola nobilt\u00e0 temeva gli orrori di una rivoluzione e cominci\u00f2 a reclutare le milizie, mentre il governo dispose un apparato di spie, informatori e di agenti provocatori per soffocare il movimento.\nUn comitato di organizzazione per formare un governo provvisorio mise dei cartelli in giro per Glasgow il primo aprile, dichiarando uno sciopero nationale immediato. Il 3 aprile il lavoro si ferm\u00f2 nell'intera area di centrale della Scozia ed in un turbinio di eventi disordinati un piccolo gruppo marci\u00f2 verso la Ferriera Carron Company per sequestrare armi, ma mentre sostavano a Bonnymuir furono attaccati dagli Ussari. Un altro piccolo gruppo da Strathaven marci\u00f2 per incontrare un gruppo pi\u00f9 folto, ma furono avvertiti di un agguato e si dispersero. La milizia fece dei prigionieri nella prigione di Greenock, ma furono attaccati dai locali e liberarono i prigionieri. James Wilson di Strathaven \u00e8 stato individuato come uno dei leader della marcia l\u00e0 e a Glasgow fu impiccato e poi decapitato.\nDi quelli sequestrati dall'esercito britannico a Bonnymuir, John Baird e Andrew Hardie furono uccisi a Stirling dopo aver fatto un breve discorso. Altri venti Radicali furono deportati.\nDivenne evidente che gli agenti di governo avessero attivamente fomentato le agitazioni per portare i radicali allo scoperto. L'insurrezione fu in gran parte dimenticata, poich\u00e9 l'attenzione fu focalizzata sugli eventi radicali meglio pubblicizzati. Due anni dopo, l'entusiasmo per la visita di Re Giorgio IV in Scozia potenzi\u00f2 con successo il sentimento lealista, inaugurando una nuova Identit\u00e0 nazionale scozzese.\nAntefatti.\nNel XVIII secolo gli artigiani come gli intelaiatori, i calzolai e i fabbri lavoravano su commissione in questo modo potevano stabilire il proprio orario di lavoro che spesso gli lasciava il tempo di leggere e di discutere ci\u00f2 che avevano letto con gli amici. La Chiesa di Scozia presbiteriana fu fondata sull'uguaglianza dei diritti e delle opiniodi degli individui di formulare giudizi di principio, e cos\u00ec incoraggi\u00f2 le polemiche e le preoccupazioni per i \"diritti\" come la continuit\u00e0 delle tradizioni scolastiche scozzesi che all'epoca aveva raggiunto l'alfabetizzazione pi\u00f9 diffusa rispetto agli altri paesi. In Scozia solo una persona su 250 aveva il diritto di voto e quegli artigiani erano pronti ad entrare nel movimento radicale per seguire l'onda della Rivoluzione americana e della Rivoluzione francese, influenzati anche dal libro \"Rights of Man\" di Thomas Paine. La societ\u00e0 scozzese Friends of the People tenne una serie di conferenze tra il 1792 e il 1793. Il governo reag\u00ec duramente, ordinando la deportazione dei leader, e nel 1793 il ministro di Dundee Thomas Fysshe Palmer fu condannato a 7 anni di deportazione per aver aiutato a preparare e a distribuire trattati riformisti. Il dissenso fu sotterrato con gli \"United Scotsmen\" la cui attivit\u00e0 furono frenate con il processo di George Mealmaker nel 1798.\nTra il 1800 e il 1808 i guadagni dei tessitori furono dimezzati, e nel 1812 ci fu una petizione per un aumento che fu concesso dai magistrati, ma gli operai rifiutarono di pagare e cos\u00ec i tessitori dichiararono uno sciopero che dur\u00f2 nove settimane con il supporto del National Committee of Scottish Union Societies, organizzazione simile agli United Scotsmen (da non confondere con la Trade Unions). Le autorit\u00e0 furono ulteriormente allarmate e inviarono spie ed informatori per stanare ogni attivit\u00e0 riformista. Tra questo momento e il 1815 il Magg. John Cartwright attravers\u00f2 la Scozia per fondare nuovi Hampden Club radicali.\nDisordini dopo guerra.\nLa fine delle guerre napoleoniche port\u00f2 un periodo di depressione economica. Nel 1816 circa 40.000 si incontrarono a Glasgow Green per chiedere un governo pi\u00f9 rappresentativo e la fine delle Corn Laws che contribuivano a mantenere i prezzi altri. La rivoluzione industriale colp\u00ec soprattutto i tessitori ed il malcontento crebbe nonostante i tentativi da parte delle autorit\u00e0 di assumere i disoccupati e aprire centri di soccorso per alleviare le difficolt\u00e0. Gli agenti di governo portarono le prove del complotto a corte nel 1816 e 1817.\nIl massacro di Peterloo dell'agosto 1819 scaten\u00f2 proteste in tutta la Britannia. In Scozia, l'11 settembre si tenne una manifestazione commemorativa che sfoci\u00f2 in una settimana di disordini in cui si dovette usare la cavalleria per controllare circa 5.000 \"radicali\". Si tennero incontri di protesta a Stirling, ad Airdrie, a Renfrewshire, ad Ayrshire e a Fife, principali aree tessili. Il 13 dicembre il radicale Kinloch fu arrestato per aver organizzato un incontro pubblico a Magdalen Green a Dundee, ma riusc\u00ec a scappare e a fuggire all'estero.\nI signori temevano che questo tipo di tumulti rivoluzionari erano gli stessi che avevano preceduto la Rivoluzione francese e la Rivolta irlandese del 1798 e si stava verificando un reclutamento massiccio di reggimenti volontari attraverso le Lowlands scozzesi e la Scottish Borders. Walter Scott esort\u00f2 i suoi \"vicini\" di \"appellarsi a questa crisi con il buon senso e la lealt\u00e0 alle classi basse... Tutto quello che devete fare \u00e8 ascoltare gli uomini, e segnare quelli che sembrano zelanti. Forse dovranno combattere con i minatori della Northumbria per difendere i loro focolai, quei \"letteralmente\" mascalzoni sono andato oltre la gestione del proprio popolo.\"\nLa \"Radical War\".\nQuando nel 1820 il governo cominci\u00f2 ad operare, spaventato dalla \"Cospirazione di Cato Street\" a Londra, ag\u00ec per sopprimere l'agitazione di riforma e richiam\u00f2 il suo apparato di spie e agenti provocatori dalla Scozia. Un comitato per l'organizzazione di un Governo Provvisorio di 28 uomini eletti dai delegati delle \"unioni\" locali decise di organizzare un addestramento militare per i suoi seguaci, dando la responsabilit\u00e0 per il programma di formazione ad un tessitore di Condorrat con esperienza dell'esercito, John Baird. Il 18 marzo Mitchell, della polizia di Glasgow, segnal\u00f2 al Segretario di Stato per gli Affari Interni che \"un meeting di un comitato di organizzazione della marmaglia\u2026 si \u00e8 tenuto nelle vicinanze pochi giorni or sono.\"\nIl 21 marzo il comitato si incontr\u00f2 in una taverna di Glasgow. Il tessitore John King lasci\u00f2 presto la riunione, appena prima di un raid nel quale il Comitato fu segretamente arrestato. Mitchell riport\u00f2 che il 25 marzo quelli che furono arrestati \"confessarono il loro piano audace di rescindere il Regno di Scozia e di Inghilterra e ripristinare l'antico Parlamento Scozzese\u2026 Se qualche piano \u00e8 stato concepito potrebbe essere usato per stanare gli scontenti - facendogli credere che il giorno della \"libert\u00e0\" fosse giunto - potremmo catturarli mentre sono indifesi\u2026 pochi sanno dell'arresto dei leader\u2026 quindi non c'\u00e8 nessun sospetto sul piano. I nostri informatori si sono infiltrati nelle organizzazioni e nei comitati degli insoddisfatti, e in pochi giorni potr\u00e0 vedere i risultati.\" King, Craig, Turner e Lees furono ripetutamente coinvolti nell'organizzazione dell'agitazione.\nAl meeting del 22 marzo tra le 15/20 persone presenti c'erano i tessitori John King e John Craig, il falso-fabbro Duncan Turner, e un \"inglese\" chiamato Lees. John King gli raccont\u00f2 che la rivoluzione era vicina e che tutti i presenti dovevano essere entusiasti per la chiamata alle armi. Il giorno successivo si incontrarono a Glasgow Green per poi spostarsi a Rutherglen dove Turner rivel\u00f2 i piani per stabilire il governo provvisorio, convincendo i presenti ad \"agire di conseguenza\", diede poi una copia del progetto di proclamazione da consegnarsi a un tipografo. Lees, King e Turner girarono incoraggiando i sostenitori a fare picche per le battaglie. Sabato primo aprile Craig e Lees raccolsero le stampe che Lees aveva fatto fare il giorno prima. La mattina di domenica 2 aprile le copie della Proclamazione erano sparse per tutta Glasgow.\nProclamazione.\nLa proclamazione, firmata \"per Ordine del Comitato di Organizzazione per la formazione di un Governo Provvisorio. Glasgow, 1\u00ba aprile 1820.\", include dei riferimenti alla Magna Carta e al Bill of Rights.\n\"Amici e Concittadini! Svegliatevi dal torpore nel quale siamo affondati per cos\u00ec tanti anni, siamo stati costretti a lungo dalle nostre sofferenze e dal disprezzo per le nostre petizioni sul risarcimento, \u00e8 ora di far valere i nostri diritti a rischio della nostra vita, prendendo le armi per il risarcimento delle nostre rimostranze\". \"La parit\u00e0 dei diritti (non di propriet\u00e0)\u2026 Libert\u00e0 o Morte \u00e8 il nostro motto, e abbiamo giurato di tornare a casa in trionfo - o di non tornare\u2026 noi sinceramente chiediamo a tutti di desistere dal loro lavoro da e dopo questa giornata, primo aprile, fino all'ottenimento di questi diritti\u2026\" Si sollecita una rivolta \"per mostrare al mondo che non siamo gentaglia fuorilegge e sanguinaria come i nostri oppressori ci hanno dipinto, ma che siamo un popolo coraggioso e generoso, determinato a essere libero.\"\nUna note aggiunge: \"Britanni \u2013 Dio \u2013 Giustizia \u2013 i desideri di tutti gli uomini buoni sono con noi. Uniamoci per la giusta causa, e le nazioni della terra potranno salutare il giorno in cui gli Standard di Libert\u00e0 saranno portati sul suolo nativo.\"\nSciopero e agitazioni.\nLuned\u00ec 3 aprile il lavoro si ferm\u00f2, in particolare nelle comunit\u00e0 di tessitori, nell'intera area centrale della Scozia che comprendeva Stirlingshire, Dunbartonshire, Renfrewshire, Lanarkshire e Ayrshire, con una stima di 60.000 partecipanti.\nLe notizie riportavano che gli uomini stavano portando avanti un addestramento militare in punti diversi intorno Glasgow, le fonderie e le fucine erano state perquisite e file di ferro erano state prese per fare delle picche. A Kilbarchan i soldati trovarono uomini che facevano picche, a Stewarton vennero dispersi circa 60 scioperanti, a Balfron circa 200 uomini si riunirono per organizzarsi. Venivano vendute picche, polvere da paro e cannoni chiamati \"wasps\" (una sorta di giavellotto) e \"clegs\" (un volano spinato per battere i cavalli).\nLe voci dicevano che l'Inghilterra era in arme a causa delle riforme e che un esercito era radunato a Campsie capitanato da Marshal MacDonald, un Maresciallo di Francia e figlio di una famiglia profuga giacobita, per unire le forze con 50.000 soldati francesi a Cathkin Park.\nA Paisley il comitato riformista locale si riun\u00ec sotto il comando del loro istruttore, ma si sparse quando a Paisley fu messo il coprifuoco.\nLe truppe del governo erano pronte a Glasgow, nella serata 300 radicali si scontrarono brevemente con parte della cavalleria, ma non ci fu nessun pericolo.\nMarcia su Carron.\nA Glasgow John Craig port\u00f2 circa 30 uomini a fare per i lavori in ferro della Carron Company a Falkirk, Stirlingshire, dicendo loro che ci sarebbero state le armi per la rivolta, ma il gruppo si disperse quando incontrarono la polizia. Per coincidenza un distaccamento di ussari stava aspettando in agguato con l'intenzione di catturare gli uomini che marciavano fuori da Glasgow per Carron, ma rimasero delusi. Craig fu catturato, portato davanti a un giudice e multato, ma il giudice pag\u00f2 la cauzione.\nIl giorno successivo, marted\u00ec 4 aprile, Duncan Turner riun\u00ec circa 60 uomini per marciare su Carron, mentre lui organizzava il lavoro altrove. La met\u00e0 del gruppo lo abbandon\u00f2, il resto accett\u00f2 le sue rassicurazioni che avrebbero raccolto altri supporti lungo la strada. Al loro leader Andrew Hardie fu data una mappa strappata a met\u00e0 per essere abbinato con l'altra met\u00e0 in possesso di un sostenitore a Condorrat, sulla strada per Carron. Qui John Baird ricevette alle 11 di sera la visita di John King, che gli diede l'altra met\u00e0 della mappa. Il 5 aprile alle 5 del mattino arrivarono 25 uomini, inzuppati. Baird aspettava un piccolo esercito, ma King li esort\u00f2 a proseguire, dicendo che avrebbe raccolto altri rinforzi. And\u00f2 da lui un uomo di nome Kean, e Baird e Hardie si trovarono con un totale di 30 uomini. Sulla strada si imbatterono due volte in viaggiatori, ma li lasciarono andare. I viaggiatori passarono le informazioni alle autorit\u00e0 a Kilsyth e al Castello di Stirling. King arriv\u00f2 nuovamente, ma Kean non era con lui, dicendo loro che aveva istruzioni e che doveva andare in fretta per trovare gli altri a Camelon, mentre Baird e Hardie dovevano abbandonare la strada e attendere a Bonnymuir.\nSedici ussari e sedici poliziotti lasciarono Perth il 4 aprile ed andarono a proteggere Carron. Lasciarono la strada a Bonnybridge il 5 aprile e proseguirono dritti per le pendici di Bonnymuir. Come riportarono i giornali pi\u00f9 tardi: \"Osservando questa forza i radicali applaudirono e avanzarono su una parete da cui iniziarono a sparare ai militari. Alcuni colpi partirono di ritorno dai soldati, e dopo poco la cavalleria pass\u00f2 attraverso un'apertura sulla parete e attacc\u00f2 la parte che resistevano fino a sopraffare le truppe che riuscirono a prendere diciannove di loro come prigionieri, i quali furono rinchiusi nel castello di Stirling. Quattro di loro erano feriti\". Il \"Glasgow Herald\" ridacchi\u00f2 del piccolo numero di radicali incontri, ma si preoccup\u00f2 che \"la cospirazione appare pi\u00f9 estesa di quanto immaginato\u2026 i principi radicali sono troppo diffusi e troppo profondamente radicati per sparire senza una qualche esplosione e prima avviene meglio \u00e8.\"\nIl 5 aprile arrivarono nuovi reggimenti, causando forte eccitazione. Alcuni segni di resistenza organizzata furono segnalati e l'esercito rimase in allerta fino a notte, ma non ci fu nessun attacco.\nLa marcia per Strathaven.\nIl pomeriggio del 5 aprile, prima che arrivassero le notizie dello scontro a fuoco di Bonnymuir, l'\"Inglese\" Lees invi\u00f2 un messaggio chiedendo ai radicali di Strathaven di incontrarsi con la forza di Kinlich a Cathkin Park. La mattina successiva 25 uomini seguirono le istruzioni e partirono alle 7 del mattino per andare dove pattuito. James Wilson possedeva una targa con scritto \"Scozia Libera o Deserto\". A East Kilbride furono avvertiti di un'imboscata e Wilson, sospettando un tradimento, torn\u00f2 a Strathaven. Gli altri evitarono l'imboscata e raggiunsero Cathkin, ma non c'era segno dell'esercito promesso e si dispersero. Dieci di loro furono identificati e catturati e durante la notte del 7 aprile furono incarcerati a Hamilton.\nAltri disturbi Radical si verificarono nei villaggi dei tessitori intorno al centro della Scozia e alla pianura centro-occidentale, con attivit\u00e0 meno evidenti in alcune citt\u00e0 della costa est.\nPrigionieri a Greenock.\nSabato 8 aprile i prigionieri vennero scortati da Paisley alla prigione Greenock dalla Milizia di Port Glasgow quando la milizia fu attaccata dalla popolazione locale che li combatteva nelle strade e dalle finestre e porte delle loro case. La scorta riusc\u00ec a passare e a presentare i detenuti in carcere alle 5 del pomeriggio, ma dovettero farsi strada di nuovo. In reazione agli insulti e ai lanci di pietre aprirono il fuoco, uccidendo otto persone tra cui un ragazzo di otto anni e ne ferirono altri dieci. I miliziani scapparono, quindi la popolazione di Greenockians arrabbiata prese d'assalto la prigione e liber\u00f2 i prigionieri.\nProcessi ed esecuzioni.\n88 uomini in diverse citt\u00e0 furono accusati di tradimento. Sia a Glasgow che a Stirling la commissione reale speciale Court of Oyer and Terminer fu creata per occuparsi dei casi.\nJames Wilson fu arrestato e processato il 20 luglio a Glasgow con quattro imputazioni per tradimento. Tre processi su quattro lo videro \"non colpevole\", la quarta lo condann\u00f2 per \"aver tentato di organizzare una guerra contro il re, al fine di costringerlo a cambiare i suoi provvedimenti\", fu raccomandata la misericordia, ma fu condannato a morte.\nCinque dei suoi compagni furono riconosciuti non colpevoli, un altro fu prosciolto. Il 1\u00ba agosto una giuria ignor\u00f2 il giudice e si rifiut\u00f2 di condannare due tessitori.\nA Stirling il 4 agosto il giudice avvis\u00f2 che \"A voi Andrew Hardie e John Baird posso concedere poca o nessuna speranza di misericordia\" perch\u00e9 \"voi eravate i leader, mi spiace che l'esempio debba essere dato da voi.\"\nJames Wilson fu impiccato il 30 agosto davanti a 20.000 persone, chiedendo prima al boia \"Avevi mai visto una folla cos\u00ec grande, Thomas?\"\nL'8 settembre Hardie e Baird furono giustiziati a Stirling, davanti ad una folla di 2.000 persone. Lo Sceriffo di Stirling, Ranald MacDonald, richiese che non facessero un discorso politico dalla forca, ma convenne che potevano parlare della Bibbia. Baird concluse il suo breve discorso dicendo \"Anche se oggi moriamo di una morte ignominiosa voluta da leggi ingiuste, il nostro sangue, che in pochissimi minuti scorrer\u00e0 su queste travi, grider\u00e0 vendetta al cielo, pu\u00f2 diventare lo strumento di redenzione degli uomini.\" Hardie disse dopo \"il nostro sangue sar\u00e0 versato su quest'impalcatura... per nessun altro peccato, ma cercando i legittimi nostri diritti male utilizzati e per l'amore dei connazionali\", quindi, quando lo sceriffo intervenne bruscamente chiedendo ai presenti di \"andare con calma a casa e di leggere la Bibbia, e ricordare il fato di Hardie e Baird\" furono impiccati e decapitati.\nThomas McCulloch, John Barr, William Smith, Benjamin Moir, Allan Murchie, Alexander Latimer, Andrew White, David Thomson, James Wright, William Clackson, Thomas Pike, Robert Gray, John Clelland, Alexander Hart, Thomas McFarlane, John Anderson, William Crawford e il quindicenne Alexander Johnstone furono deportati nelle colonie penali nel Nuovo Galles del Sud o in Tasmania. Peter Mackenzie, un giornalista di Glasgow, promosse un'infruttuosa campagna per il perdono e pubblic\u00f2 un piccolo libro: \"The Spy System, including the exploits of Mr Alex. Richmond, the notorious Government Spy of Sidmouth and Castlereagh.\"\nIl 10 agosto 1835 fu concessa un'amnistia.\nEffetti.\nGli effetti della disfatta dell'insurrezione furono di scoraggiare pesantemente il movimento radicale in Scozia per un po' di tempo. Lord Melville, la giusta mano in Scozia del governo di Lord Liverpool, sugger\u00ec la Visita di Re Giorgio IV in Scozia come necessit\u00e0 politica, per assecondare i sentimenti della gente comune ed indebolire il movimento radicale. L'evento, largamente organizzato da Sir Walter Scott, riusc\u00ec brillantemente e port\u00f2 una rinnovata identit\u00e0 nazionale scozzese creando un diffuso entusiasmo per il tartan che lo Sceriffo Ranald MacDonald di Stirling aveva gi\u00e0 entusiasticamente assunto come un Capo clan a Ulva e membro di varie \"Highland societies\".\nSu suggerimento di Walter Scott, i tessitori disoccupati dell'ovest della Scozia furono messi a lavorare alla pavimentazione di \"Salisbury Crags\" nell'Holyrood Park adiacente all'Arthur's Seat, Edimburgo. Ancora oggi il percorso si chiama \"Radical Road\".\nLa causa della riforma elettorale continu\u00f2 e con la \"Scottish Reform Act 1832\", per la prima volta fu dato a Glasgow un membro in parlamento. L'evento fu offuscato dagli altri eventi radicali nel paese ed \u00e8 dimenticato nella storia scolastica, ma nel XX secolo lo storico del Partito Nazionale Scozzese J.Halliday riport\u00f2 alla luce gli eventi."}
{"id": "3427992", "revid": "442725", "url": "https://it.wikipedia.org/wiki?curid=3427992", "title": "Radical War", "text": ""}
{"id": "3427994", "revid": "98077", "url": "https://it.wikipedia.org/wiki?curid=3427994", "title": "Philippus Brunus Nolanus", "text": ""}
{"id": "3427999", "revid": "2191572", "url": "https://it.wikipedia.org/wiki?curid=3427999", "title": "Storia di Mazara del Vallo", "text": "La storia di Mazara del Vallo descrive le vicende storiche di Mazara del Vallo, comune italiano della provincia di Trapani in Sicilia.\nDagli antichi greci ai bizantini.\nLa Storia di Mazara del Vallo \u00e8 strettamente legata alla sua posizione geografica, essendo la punta della Sicilia pi\u00f9 vicina alla costa africana, da cui la divide solo un breve tratto di mare facilmente navigabile. Nel corso dei secoli ha conosciuto, anche per questo motivo, l\u2019egemonia di numerose popolazioni: Fenici, Greci, Romani, Bizantini, Vandali, Goti, Saraceni, Normanni, Svevi, Angioini, Aragonesi e Borbone. Tuttavia le sue origini sono antecedenti alla nascita della navigazione marittima.\nCome dimostrano alcuni reperti risalenti al XIII secolo a.C., l'origine dell'insediamento \u00e8 databile al Paleolitico superiore. Il sito di Roccazzo, poco distante dall'odierna citt\u00e0, ed \u00e8 una delle pi\u00f9 grandi necropoli mai scoperte in Sicilia. Nell'VIII secolo a.C. entra nell'orbita della vicina colonia greca di Selinunte, di cui diviene importante avamposto.\nI Fenici, popolazione dedita principalmente a commerci marittimi, fanno di Mazara un importante emporio mercantile. Il ritrovamento di monete greche e puniche e vasi d'et\u00e0 fenicia dimostrano l'esistenza di uno scalo fenicio edificato fra il VI e il V secolo a.C., battezzandolo con il nome \"Mazar\", ovvero . Altre testimonianze si trovano nell'attuale palazzo dei Cavalieri di Malta, dove sono emersi alcuni reperti che dimostrano l'esistenza dell'antico scalo commerciale punico. Successive scoperte hanno riportato alla luce una lastra in pietra con incisa un'iscrizione fenicia, rinvenuta nel canale del fiume M\u00e0zaro, ora conservata nel Museo del Satiro danzante. In questo periodo Mazara si pone come limite di confine tra i greci selinuntini e i fenici moziesi.\nNel 406 a.C. Mazara passa sotto la dominazione di Segesta, che, con l'aiuto dei Cartaginesi guidati da Annibale, si impone su Selinunte. Nel 392 a.C. passa sotto il dominio di Siracusa, ma nel 378 a.C. viene riconquistata dai Cartaginesi, che vi rimangono fino al 210 a.C.\nLa dominazione romana inizia al finire della Seconda guerra punica, divenendo \"castrum\", e poi, nel periodo imperiale sotto Antonino Pio, \"statio\", periodo testimone di un buon livello culturale, di cui rimangono diverse testimonianze. Di notevole interesse \u00e8 il pavimento musivo rinvenuto in una abitazione romana, scoperto nel 1933 sotto la terrazza di San Nicol\u00f2 Regale: si tratta di un cervo dorato tra decorazioni floreali in movimento databile fra il III e il IV secolo d.C.\nDopo la caduta dell'Impero romano d'Occidente Mazara conosce anche l'occupazione dei Vandali e dei Goti, per poi passare sotto la dominazione bizantina nel 535 d.C. Nel VII secolo fu parte del thema di Sikelia.\nDal periodo islamico alla Contea normanna.\nNell'827 la conquista della Sicilia da parte di eserciti Saraceni inizia da \"Capo Granitola\". A seguito della conquista, a Mazara viene istituito un \"ikrim\", confluito poi nel XII secolo nell'omonimo vallo nel momento in cui fu istituito l'Emirato di Sicilia.\nGrazie all'introduzione di nuove colture portate dai Saraceni, quali limoni e aranci e alle nuove tecniche d'irrigazione, nel territorio riprende lo sviluppo dell'agricoltura, mentre l'attivit\u00e0 portuale torna agli antichi fasti, grazie alla ripresa degli scambi commerciali con i paesi africani e spagnoli. Sotto il governo di Ibn Mankut, Mazara diventa un importante centro di studi islamici per l'insegnamento della letteratura, della poesia, del diritto e delle religione. L'impianto viario del centro storico, la \"Casbah\", ancora oggi visibile, rileva la matrice araba.\nMazara, nel 1072, entr\u00f2 a far parte della Contea di Sicilia, per opera di Ruggero I d'Altavilla, il quale fece costruire mura di difesa rafforzando un preesistente castello arabo. Gli arabi, nel 1075, guidati dal nipote del re di Tunisi, Tenemisio, riuscirono a sopraffare i normanni. La riconquista venne per\u00f2 impedita dall'arrivo del conte Ruggero I d'Altavilla, che, all'ottavo giorno d'assedio arabo, riusc\u00ec a penetrare Mazara e a scacciare i Saraceni. , la cui disfatta \u00e8 rappresentata su un bassorilievo situato sulla facciata della Cattedrale. Questo episodio divenne oggetto di cantastorie, purtroppo venne trovato soltanto un'ottava, menzionata da Giuseppe Pitr\u00e8 e riportata dallo storico Filippo Napoli:\nRiconquistata la citt\u00e0, i Sovrani di Sicilia iniziarono la costruzione di diverse opere di fortificazione, per difendere la citt\u00e0 da possibili attacchi nemici, e la costruzione di diverse chiese, con lo scopo di rinnovare l'indebolita fede cristiana.\nLa citt\u00e0 nel Regno di Sicilia.\nMazara fu, per un breve periodo, centro del potere politico siciliano: Ruggero I vi convoc\u00f2, nel 1097, il Parlamento siciliano nella prima assise parlamentare: fu un'assise consultiva, itineranti fino al 1130, quando fu proclamato il Regno di Sicilia e venne deciso di assegnargli una sede definitiva presso il palazzo reale di Palermo.\nIl 18 novembre 1189, senza eredi, mor\u00ec Guglielmo II il Buono. Nonostante il diritto ereditario di Costanza d'Altavilla, andata in sposa ad Enrico VI, il trono passa al cugino di Guglielmo, Tancredi, che muore solo dopo 5 anni, il 10 febbraio 1194.\nFortificazioni.\nLa principale fortificazione del tempo, fu il castello, di cui oggi resta soltanto una porta. Ubicato sul lato sud-orientale della citt\u00e0, presentava torri per l'avvistamento e bastioni difensivi, estendendosi per l'intera superficie dell'attuale Villa Iolanda.Fu dimora di diversi potenti e nobili: Ruggero I, Ruggero II, Federico III di Sicilia, Eleonora d'Angi\u00f2, Pietro II di Sicilia, fino al re Alfonso II di Napoli nel 1495. Nel 1513, ormai cadente ed in rovina, venne trasformato in carcere. Infine, nel 1880 venne demolito per opera dell'allora amministrazione comunale.\nPer ordine del conte Ruggero, la citt\u00e0 venne circondata da mura alte, spesse e robuste, che inglobarono per\u00f2 solo una parte del centro abitato. Descritte dall'Idrisi per la prima volta nel 1154, erano composte da tufo, argilla e malta di calce. All'angolo sud-orientale delle mura si trovava il Castello stesso, mentre ai restanti tre angoli vennero costruite grandi torri di difesa: nell'angolo nord-occidentale la Torre di San Francesco, nell'angolo nord-orientale la Torre Bianca, nell'angolo sud-occidentale la Torre delle Armi. Il toponimo, \"Torre Bianca,\" \"Turri Bianca\" in siciliano, \u00e8 rimasto tutt'oggi ad indicare il luogo della vecchia torre, l'odierna Piazza Matteotti. Come il castello, anche le mura vennero demolite in epoca recente, nel 1852 dall'allora amministrazione comunale.\nNel timore di attacchi via terra, vennero create anche delle roccaforti con torri d'avvistamento : una a nord delle mura settentrionali nei pressi dell'attuale \"Casa Santa\", una sul versante occidentale, lungo la strada verso Marsala, a circa tre chilometri dalla foce del Mazaro, ed una nei pressi di \"Tre Fontane\"\nL'ultima fortificazione \u00e8 sita nell'attuale Piazza Francesco Modica, in palazzo-fortezza musulmano, attorno al 1060 residenza del principe Ibn Mankut, riutilizzato dai Normanni e distrutto nel 1500.\nRitorno al cristianesimo.\nRiconquistata la citt\u00e0, i Normanni non furono accolti con grande entusiasmo. Una buona parte della popolazione aveva infatti abbracciato la fede islamica. Il governo siciliano degli Altavilla fu, come il suo predecessore, tollerante verso i cittadini di credo diverso, sebbene questi dovessero pagare una tassa per la loro incolumit\u00e0 fisica e libert\u00e0 religiosa.\nLa nuova dominazione cur\u00f2 la riorganizzazione del culto cristiano, non con la forza, ma con l'erezione di nuove chiese.\nMazara usufru\u00ec di questa politica, e vide, tra il 1086 ed il 1093, l'erezione della Cattedrale. In quello stesso anno, fu istituita la Diocesi di Mazara del Vallo, il cui diploma originale fu confermato nel 1100, dalla bolla apostolica di papa Pasquale II. La diocesi comprendeva un territorio vastissimo, che si estendeva fino alle periferie di Palermo ed Agrigento. A presiedere il vescovado di Mazara, Ruggero I nomin\u00f2 un suo parente, Stefano Ferro di Rouen, poi consacrato da papa Urbano II.\nOltre alla Cattedrale, diverse furono le chiese costruite dagli Altavilla:\nIn questo clima di fervore cristiano, sorsero anche chiesette e cappelle nel cuore delle campagne: Sant'Elia, Santa Maria di Ges\u00f9, San Cusumano, San Nicola, San Peri.\nDalla Dinastia Sveva alle guerre del Vespro.\nCon la morte di Tancredi nel 1194, il trono passa ad Enrico VI, marito di Costanza d'Altavilla, cui originariamente spettava la successione.\nEnrico VI instaur\u00f2 un regno di terrore: bruci\u00f2 vivi i vescovi che avevano partecipato all'incoronazione di Tancredi e imprigion\u00f2 il figlio di quest'ultimo, Guglielmo, accecandolo ed evirandolo per impedirgli di avere successori. Alla sua morte, nel 1197, succedette un periodo di reggenza di Costanza d'Altavilla, fino al 1198, anno dell'incoronazione di Federico II.\nLa citt\u00e0 di Mazara, come il resto del regno sotto gli Svevi, non godette di particolare opulenza : l'elevata pressione fiscale e la riduzione della polietnia, con il continuo esodo della popolazione musulmana, determin\u00f2 una crisi epocale, con la ricomparsa dei latifondi, il decremento della popolazione e della produzione agricola e artigianale. L'attivit\u00e0 portuale di Mazara venne ridimensionata, a favore di Trapani.\nAlla crisi della produzione agricola e artigianale, si aggiunse l'inasprimento delle azioni piratesche nel canale di Sicilia. Cos\u00ec Federico II, nel tentativo di porre fine alle incursioni dei Saraceni, nel 1222 intervenne con la sua flotta.. L'azione fu per\u00f2 un episodio isolato, e le esigue finanze dello stato non consentirono il continuo controllo della costa, che sarebbe invece servito. Le difficolt\u00e0 finanziarie erano tali, che nel 1239, Federico II, fu costretto ad inviare una lettera nella quale si affidava il Castello ad un feudatario locale o al vescovo, non potendo sostenerne le spese di riparazione. Tale incarico si protrasse fino al 1274, fino a quando Carlo I d'Angi\u00f2 se ne impossess\u00f2. Federico II muore nel 1250, lasciando vacante il trono di Sicilia.\nAlla morte di Federico II di Svevia, la Chiesa romana tent\u00f2 invano di vendere la corona di Sicilia a Riccardo di Cornovaglia, e a suo figlio Edmondo. Falliti i tentativi, la corona venne offerta a Carlo I d'Angi\u00f2, che, nel gennaio 1266 assunse il titolo di Re di Sicilia.\nDurante l'intero periodo, Mazara si vide costretta a contribuire in denaro e in uomini al mantenimento della flotta e all'esercito angioino, sottraendo cos\u00ec forze alle famiglie e al lavoro. Negli ultimi anni della dominazione angioina, i cittadini mazaresi preferirono darsi alla latitanza, piuttosto che combattere per il re, a causa della mancata corresponsione degli stipendi. Il tutto determin\u00f2 lo stato d'animo che sfoci\u00f2 nel 1282 nei Vespri siciliani.\nLa citt\u00e0 di Mazara, pur non avendo sofferto in maniera particolare, fu tra le prime citt\u00e0 ad aderire al movimento rivoluzionario. Per cinque mesi, la magistratura repubblicana govern\u00f2 la citt\u00e0, ed invi\u00f2 aiuti ai rivoltosi palermitani. Leader dei volontari locali era Ugone Talach, mazarese d'origini normanne, che convinse i palermitani a chiedere l'aiuto di Pietro III d'Aragona, marito di Costanza di Svevia.\nScoppi\u00f2 cos\u00ec il primo conflitto di quelle che sarebbero state chiamate le Guerre del Vespro. Dall'Aragona Pietro con il suo esercito sbarc\u00f2 a Trapani ed entr\u00f2 infine a Palermo il 4 settembre 1282.\nRegno di Pietro III d'Aragona.\nTra i primi provvedimenti di Pietro III d'Aragona vi fu la ripartizione della Sicilia in sei province: Palermo, Mazara, Girgenti, Noto, Geraci, Castrogiovanni. Tale suddivisione, pi\u00f9 che da precise necessit\u00e0 politiche, era dettata dai promotori della rivoluzione: tre di loro vennero infatti posti a capo delle proprie circoscrizioni. Ugone Talach venne quindi messo a capo della provincia di Mazara. Venne sostituito l'anno successivo dal pisano Gerardo Bocho.\nAlla guerra del Vespro, Mazara partecip\u00f2 fornendo sia vettovaglie per le truppe, che somme in denaro da inviare nel luogo di concentramento, a Randazzo per via terra, o a Patti per via mare. Furono inviati anche uomini: trenta arcieri (di cui venti offerti dalla citt\u00e0 e dieci dal vescovo), e diciotto cavalieri, dei quali ci sono pervenuti i nomi:\nIn seguito alla minaccia angioina ai confini pirenaici del regno aragonese, re Pietro fu costretto a lasciare la Sicilia, nominando reggente la regina Costanza. In questo periodo, il figlio Giacomo II d'Aragona soggiorn\u00f2 per alcuni giorni a Mazara, da dove emise, il 24 novembre 1284, la dilazione delle immunit\u00e0 commerciali in Sicilia ai Genovesi, precedentemente concessa da re Manfredi.\nRegno di Giacomo I di Sicilia.\nAlla morte di re Pietro, nel 1285, il regno d'Aragona fu affidato al primogenito Alfonso III d'Aragona, mentre il Regno di Sicilia fu concesso al secondogenito, Giacomo II, incoronato a Palermo il 2 febbraio 1286 col nome di Giacomo I di Sicilia.\nIl nuovo re oper\u00f2 positivamente in campo militare ed economico: in quest'ultimo stimol\u00f2 una ripresa della produzione agricola e dei commerci. Venivano privilegiati i mercanti catalani, finanziatori della guerra aragonese in Sicilia. Mazara continu\u00f2 a intrattenere rapporti con Pisa, con cui commerciava frumento, grano, cotone grezzo e lana prendevano invece la strada verso la Spagna.\nNel frattempo, nel 1291, con la sopravvenuta morte del re Alfonso III d'Aragona, ed in seguito agli accordi di La Jonquera nel 1293, Giacomo I s'impegn\u00f2 a restituire la Sicilia alla Chiesa romana entro tre anni. Cos\u00ec, il 3 novembre 1295 pervenne a Mazara l'ordinanza aragonese di affidare il castello ai rappresentanti del Papato.\nL'ingiunzione di giuramento di fedelt\u00e0 e d'obbedienza alla Chiesa di Roma non fu accolta dai cittadini che, invece, al parlamento di Catania del 15 gennaio 1296 proclamarono Federico III d'Aragona Re di Sicilia, e lo incoronarono il 25 marzo 1296 a Palermo.\nDal regno di Federico III alla fine dei regni aragonesi.\nI primi provvedimenti di Federico III miravano a prevenire e a resistere agli attacchi angioini da Napoli con il rafforzamento della flotta, delle difese costiere e con l'istituzione dell'arruolamento obbligatorio. Erano molto frequenti, infatti, le incursioni degli Angioini sia sul litorale occidentale della Sicilia, che nel tratto di costa, tra Trapani e Mazara.\nIl 1\u00ba dicembre 1299, durante la battaglia di Falconara, nel territorio di Marsala, le forze di Federico III, che comprendevano anche un contingente di soldati mazaresi, sconfissero gli Angioini catturando Filippo I d'Angi\u00f2, che venne provvisoriamente condotto nel castello di Mazara.\nUn altro episodio bellico che interess\u00f2 il territorio mazarese avvenne nell'agosto 1316, quando un migliaio di Angioini, sbarcati a Marsala, s'imbatterono nei pressi del fiume Arena in un drappello di cento mazaresi, guidati da \"Bartolomeo Montaperto\" e \"Bartolomeo Siginolfo\", che svolgeva il giornaliero servizio di controllo e di difesa delle porte dalla citt\u00e0.\nNel 1317, approfittando della fine delle ostilit\u00e0, sancite dalla pace di Caltabellotta del 1302 prima, e dalla tregua con lo Stato della Chiesa nel 1317 poi, Federico III rafforz\u00f2 le difese litoranee della Sicilia, e, sul finire dello stesso anno, fiss\u00f2, con tutta la corte, la sua dimora a Mazara. Alcuni privilegi concessi alle citt\u00e0 di Palermo e Sciacca, infatti, recano come luogo d'emissione proprio Mazara. Il 24 marzo 1318 si tenne nella Cattedrale il Parlamento Siciliano, che doveva esaminare la proposta del Papa, nel tentativo di trovare una soluzione all'antica questione del trono di Sicilia.\nIl breve soggiorno mazarese del re e della regina Eleonora vide la nascita del quartogenito, Ruggero, che venne battezzato nella Cattedrale. Questo evento fu immortalato su un dipinto, di cui furono fatte due copie, una nel 1608, l'altra nel 1618: la prima and\u00f2 distrutta nel 1918, mentre la seconda venne restaurata nel 1712, ed \u00e8 oggi esposta presso il museo diocesano. In essa, si legge:\nIl dipinto originale, posto nella Cappella del Battistero in Cattedrale, and\u00f2 perduto nel 1477, con il crollo del prospetto a mare della Cattedrale.\nTornato a Palermo dopo meno di un anno di soggiorno, Federico III, il 14 luglio 1318 emise una serie di concessioni e privilegi: furono aboliti tutti i tributi regi, in cambio dell'impegno nella riparazione delle mura della citt\u00e0; furono aboliti tutti i diritti di dogana e di fondaco per ogni tipo di merce e venne concessa ai cittadini la possibilit\u00e0 di usufruire della legna delle foreste di \"Birribayda\" e Castelvetrano. Infine, l'istituzione di una fiera franca, libera da ogni diritto di corte o tassazione, della durata di trenta giorni, dal 21 luglio al 21 agosto ogni anno.\nLe guerre del Vespro fra la Sicilia aragonese e Napoli angioina si chiuse solo il 20 agosto 1372 dopo ben novanta anni, con il trattato di Avignone, firmato da Giovanna I d'Angi\u00f2 e Federico IV d'Aragona.\nNel 1410, con la morte di Martino II, la Sicilia non fu pi\u00f9 residenza di re e per quattrocento anni sarebbe stata amministrata da vicer\u00e9.\nCon la morte del re Ferdinando II d'Aragona, avvenuta il 23 gennaio 1516, cess\u00f2 la dominazione aragonese sulla Sicilia e per successione ebbe inizio quella spagnola.\nDal XVIII al XIX secolo.\nNel 1713, in virt\u00f9 della Pace di Utrecht, il Regno di Sicilia e quindi Mazara, passa ai Savoia, che manterranno la corona dell'isola per appena cinque anni. Nel 1718, gli spagnoli intraprendono una campagna di riconquista, ma vengono bloccati dagli Austriaci. Dopo i sedici anni della Dinastia Asburgo, Carlo di Borbone siede sul trono del Regno di Sicilia, occupando l'isola nel 1735, dopo aver sconfitto l'anno prima gli austriaci nella battaglia di Bitonto.\nNel 1812, con la nuova Costituzione siciliana, fu istituito il Distretto di Mazara. \nDurante il dominio borbonico sorgono numerosi insediamenti residenziali lungo le \"trazzere\" regie, mentre sulle sponde del fiume M\u00e0zaro, gi\u00e0 impegnate nei lavori di ammodernamento del porto, sono sempre pi\u00f9 numerosi gli stabilimenti per la lavorazione del pesce e dell'uva.\nDopo lo sbarco di Garibaldi a Marsala del 1860, e la nascita del Regno d'Italia, la citt\u00e0 divenne uno dei tre \"circondari\" in cui fu suddivisa la provincia di Trapani, il Circondario di Mazara, dal 1861 fino al 1927, quando i circondari furono soppressi e rest\u00f2 solo l'ente provincia.\nDal XX secolo a oggi.\nA Mazara fu istituito, gi\u00e0 nel 1921, uno dei primi fasci di combattimento della Sicilia, guidato da Nino Sammartano. Durante la seconda guerra mondiale era di stanza la XVII Squadriglia motosiluranti della II\u00aa Flottiglia MAS.\nNel dopoguerra si svilupp\u00f2 l'attivit\u00e0 della pesca mediterranea.\nNegli anni '70 scoppi\u00f2 la cosiddetta \"guerra del pesce\" nel Canale di Sicilia. Nell'ottobre 1975 ci fu la prima vittima, quando motovedette tunisine spararono su un peschereccio uccidendo un marittimo mazarese. L'intera citt\u00e0 entr\u00f2 in uno sciopero generale per protesta. Un altro mazarese morto ci fu nel corso di un tentativo di sequestro di un peschereccio nel dicembre 1978. Nel gennaio 1989 erano 15 i pescherecci mazaresi contemporaneamente fermi in Tunisia. I sequestri continuarono fino agli anni '90.\nMazara, nonostante la crisi del settore, oggi resta il porto peschereccio pi\u00f9 importante d'Italia, secondo in Europa, avvalendosi di molta manodopera maghrebina.\nNel 1983 fu realizzato, nei pressi dalla citt\u00e0, l'approdo italiano del Transmed, il gasdotto che collega l'Algeria con l'Italia, per la fornitura del metano.\nMazara \u00e8 salita alla ribalta delle cronache nel marzo 1998, quando un peschereccio locale, comandato dal capitano \"Francesco Adragna\", ha recuperato, a circa 480 metri di profondit\u00e0 nelle acque del Canale di Sicilia, una scultura bronzea di oltre 2 metri, risalente al periodo ellenistico, conosciuta con il nome di Satiro danzante.\nLa statua, restaurata e rimasta per un breve periodo in mostra a Roma, presso Montecitorio, dopo essere tornata a Mazara del Vallo ripart\u00ec per essere esposta all'Expo 2005 ad Aichi, in Giappone, presso il Padiglione Italia, dal 25 marzo al 25 settembre 2005.\nDalla met\u00e0 di ottobre 2005 il Satiro danzante \u00e8 nuovamente esposto a Mazara, nell'omonimo museo regionale in piazza Plebiscito.\nNel giugno 2010 la citt\u00e0 \u00e8 stata riconosciuta dall'Assessorato regionale alle Attivit\u00e0 Produttive quale \"comune ad economia prevalentemente turistica e citt\u00e0 d'arte\", e nell'agosto 2010 dall'Assessorato regionale al Turismo, Sport e Spettacolo quale \"comune a vocazione turistica\".\nNel 2020 due motopesca con 18 marittimi a bordo, sono stati sequestrati e i pescatori imprigionati per 108 giorni in Libia."}
{"id": "3428001", "revid": "1117982", "url": "https://it.wikipedia.org/wiki?curid=3428001", "title": "Posthomerica", "text": "I Posthomerica (, \"La continuazione di Omero\") sono un poema epico scritto da Quinto Smirneo intorno alla prima met\u00e0 del III secolo, che narra l'anno finale della guerra di Troia, dai funerali di Ettore alla caduta di Ilio.\nStruttura.\nSi articola in 14 libri (\u03bb\u03cc\u03b3\u03bf\u03b9) e riavvia la narrazione dal punto esatto in cui Omero aveva interrotto l\u2019\"Iliade\". I primi quattro, che coprono l'arco di tempo descritto dall\u2019\"Etiopide\" di Arctino di Mileto, raccontano le imprese e le uccisioni dell'Amazzone Pentesilea, di Memnone, bellissimo eroe figlio di Eos, e di Achille, pi\u00f9 i funerali di quest'ultimo.&lt;BR&gt;\nI libri V\u2013XII narrano del duello tra Aiace e Odisseo per le armi di Achille, della morte di Aiace, suicida dopo aver perduto, delle gesta eroiche di Neottolemo, Euripilo e Deifobo, della morte di Paride ed Enone, fino alla costruzione del Cavallo di Troia. I libri rimanenti descrivono la conquista di Troia per mezzo del cavallo, il sacrificio di Polissena sulla tomba di Achille, la partenza dei Greci e le tempeste che li disperdono.&lt;BR&gt;\nPi\u00f9 in dettaglio, i \"Posthomerica\" contengono il racconto degli avvenimenti successivi ai funerali di Ettore, con cui si conclude l\u2019\"Iliade\", fino alla partenza degli eroi greci. Quinto Smirneo narra cos\u00ec i duelli di Achille con Pentesilea, da lui uccisa e onorevolmente restituita a Priamo per la sepoltura (libro I), e con Memnone, nipote di Priamo, giunto dall'Asia. &lt;BR&gt; L'eroe viene, poi, ucciso da Apollo e pianto dall'esercito e dai pi\u00f9 grandi eroi achei (libro III), che celebrano i giochi funebri in suo onore (libro IV). Dopo i ludi funebri, sorge la contesa tra Aiace e Odisseo per il possesso delle sue armi, con la follia e il suicidio di Aiace (libro V).&lt;BR&gt; Giunge, intanto, in aiuto dei Troiani Euripilo, figlio di Telefo, che mette in serie difficolt\u00e0 gli achei, costretti, dai vaticini di Calcante, ad andare a prendere, a Sciro, Neottolemo, figlio di Achille, che sconfigge Euripilo in un truce duello (libri VI-VIII).&lt;BR&gt;Dopo una serie di duelli e battaglie di sapore omerico che occupano i libri centrali (libri IX-XI), con la morte di Paride (libro X), si giunge all'inganno del cavallo di legno e alla presa di Troia (libri XII-XIII) e al travagliato ritorno dei greci (libro XIV).\nTrama.\nLibro I\nIl libro I si apre subito dopo i funerali di Ettore, con i troiani che stanno chiusi nelle mura della citt\u00e0, per paura di Achille. Le sorti di Troia vengono risollevate quando giunge Pentesilea, un'amazzone figlia di Ares, che promette di incendiare le navi ed uccidere Achille. Il giorno seguente Troiani e greci si scontrano e Pentesilea, con le altre Amazzoni, fa una strage spaventosa uccidendo tra gli altri Podarce, fratello di Protesilao. I Greci vengono falcidiati dai Troiani, perci\u00f2 Aiace e Achille tentano di fermare Pentesilea e, dopo un sanguinoso duello riescono ad ucciderla. Achille per\u00f2, colpito dal valore e dalla bellezza della donna, si innamora dell'Amazzone e uccide Tersite, che ne aveva oltraggiato il cadavere. Poi restituisce il corpo a Priamo perch\u00e9 venga sepolto.\nLibro II\nI troiani si barricano nuovamente in citt\u00e0, perch\u00e9 nessuno dei loro guerrieri potrebbe reggere il confronto con Achille. Priamo esorta tutti resistere fino all'arrivo di Memnone, figlio dell'Aurora e comandante degli Etiopi. Polidamante insiste per la restituzione di Elena, ma ormai \u00e8 tardi per ogni trattativa. Memnone giunge a Troia poco dopo conducendo un gran contingente di Etiopi. Di nuovo i Greci fuggono verso le navi incalzati dai Troiani e da Memnone, che riesce ad uccidere Antiloco, il quale aveva tentato di proteggere il padre Nestore. Achille, irato per l'amico, si scaglia su Memnone uccidendolo in un truce duello. Dopo il funerale di Memnone dalle sue ceneri nasceranno degli uccelli detti memnonidi. \nLibro III\nAchille non cessa di far strage e uccide numerosi Troiani fin quando Apollo, per volere del fato, guida la freccia di Paride che va a piantarsi dritta nel tallone di Achille. L'eroe cade a terra morto e subito sorge una mischia tremenda, Aiace e Odisseo proteggono il corpo di Achille uccidendo molti guerrieri e tra gli altri Glauco, che aveva ferito Toante. Anche molti Greci restano uccisi e lo stesso Aiace rimane ferito dalla lancia di Enea, ma Odisseo riesce a portare in salvo il cadavere e Teti d\u00e0 inizio al lamento funebre insieme a Briseide e a tutti gli altri Greci, mentre i Troiani guardano dalla rocca il funerale. "}
{"id": "3428002", "revid": "486946", "url": "https://it.wikipedia.org/wiki?curid=3428002", "title": "Philippus Brunus Nolano", "text": ""}
{"id": "3428003", "revid": "340520", "url": "https://it.wikipedia.org/wiki?curid=3428003", "title": "Freeform hardcore", "text": "La freeform hardcore si pu\u00f2 considerare una \"ricostituita\" happy hardcore e trancecore mischiata assieme, con la rimozione di tutti i suoni \"infantili\" caratteristici della happy hardcore e tutte le melodie \"epiche\" della trancecore.\nCi\u00f2 che ne risulta \u00e8 un genere estremamente ossessivo, spesso paragonato ad una futuristica e aggressiva versione della trance-progressive delle origini."}
{"id": "3428006", "revid": "291370", "url": "https://it.wikipedia.org/wiki?curid=3428006", "title": "Chiara Beria di Argentine", "text": "Biografia.\nNata nel maggio 1950, figlia di Adolfo, gi\u00e0 presidente dell'Associazione Nazionale Magistrati e Procuratore Generale di Milano e di Cecilia Vallardi (famiglia per 7 generazioni editori a Milano; Chiara, siede nel cda della Fondazione Vallardi onlus su designazione del sindaco di Milano), \u00e8 madre di due figli (il maggiore, Emanuele Farneti, \u00e8 direttore di Vogue Italia; Matteo \u00e8 avvocato allo studio Chiomenti).\nNel 1973 viene assunta al news magazine \"Panorama\", direttore Lamberto Sechi, editore Arnoldo Mondadori. Prima a Milano poi alla redazione di Roma lavora soprattutto per la sezione \"Affari italiani\" (politica, cronaca) e \"Vita moderna\" (societ\u00e0 e costume). Negli anni del terrorismo segue tra gli altri il rapimento Moro occupandosi, in particolare, del ruolo delle donne nella lotta armata. Nel 1979 \u00e8 promossa inviato.\nChiamata da Arrigo Levi, dal 1987, \u00e8 inviato speciale a \"Tiv\u00f9 Tiv\u00f9\", settimanale d'informazione giornalistica di Canale 5. Per la rete ha firmato inchieste e alcuni \"Speciali\", in particolare quello sulla nascita del movimento di Comunione e Liberazione con la testimonianza del fondatore, don Luigi Giussani e sull'inchiesta \u00abPizza connection\u00bb con una delle rare interviste televisive del giudice Giovanni Falcone.\nIn quel periodo firma anche la rubrica di costume \u00abSu e gi\u00f9\u00bb per \"Capital\", editore Rcs, direttore P. Panerai.\nNel 1987, passa alla redazione di Milano del settimanale \"L'Espresso\" (direttore Giovanni Valentini) prima come inviato, poi come capo della redazione e, infine - direttore Claudio Rinaldi - viene nominata vicedirettore. Con questo incarico segue dal 1992 le inchieste sulla corruzione; sulla strage di Capaci e porta in Italia l'intervista rilasciata, pochi giorni prima della morte di Falcone, a una tv francese dal giudice Paolo Borsellino. Per Panorama come per l'Espresso, intervista molti dei leader politici di quegli anni da Giorgio Amendola a Margaret Thatcher. Nel maggio 1996 la casa della sua famiglia in Toscana viene distrutta dal fuoco; le indagini non hanno finora scoperto i colpevoli.\nNel settembre 1996 viene nominata dall'allora direttore, Carlo Rossella, capo della redazione di Milano del quotidiano \"La Stampa\". Nell'ottobre 1998, Marcello Sorgi le affida la direzione del magazine del quotidiano, \"Lo Specchio\". Tra le serie pi\u00f9 note quella sui \"Palazzi del potere\", a cominciare dal Quirinale, aperto ai lettori di \"Specchio\" con una introduzione del presidente Carlo Azeglio Ciampi e la cover story, in esclusiva, sulla scoperta del Satiro danzante di Mazara del Vallo. Nella primavera 2003, Chiara Beria lascia - per sua richiesta - la guida del magazine per tornare alla scrittura. Vicedirettore ad personam della Stampa ha mansioni di editorialista e inviato speciale. Per la direzione Sorgi cura la rubrica \u00abIo e loro\u00bb sulla Stampa.\nDal settembre 2009 lascia la Stampa. A ottobre - direzione Mario Calabresi - inizia a firmare la rubrica \u00abDi Profilo\u00bb, che viene pubblicata ogni sabato sul quotidiano. A fine marzo 2011 per l'editore Arnoldo Mondadori Editore pubblica \"Di Profilo, storie di italiani lontano dai riflettori\", che raccoglie i ritratti di 61 personaggi usciti sulla Stampa tra ottobre 2009 e dicembre 2010.\nInoltre, collabora al mensile \"Prima Comunicazione\", firma in particolare l'intervista cover-story con Jacaranda Caracciolo Falck e, nel maggio 2010, cura un progetto di comunicazione per la multinazionale statunitense Aon spa.\nPer Rai Tre, Beria, ha firmato un'inchiesta in 3 puntate sulla Milano anni ottanta; ha curato diverse trasmissioni per la radio. Per le pagine di cronaca di Milano di \u00abRepubblica\u00bb una rubrica dedicato ai \u00abDolci\u00bb. Nel 1983, in piena emergenza droga, Vincenzo Muccioli, fondatore della Comunit\u00e0 di San Patrignano, chiede a Chiara Beria e a Gianni Farneti di far nascere un foglio che aiuti a diffondere notizie corrette su come uscire da quella dipendenza. Nasce cos\u00ec il \"Giornale di San Patrignano\", che Beria firma ancora come direttore editoriale. Un'esperienza raccontata nel libro \"Gente Permale\", editore Mondadori, cofirmato tra gli altri da Dominique Lapierre e Gian Antonio Stella.\nPremi e riconoscimenti.\nChiara Beria \u00e8 stata nominata, nel 2001, Cavaliere della Repubblica dal presidente Carlo Azeglio Ciampi. Ha vinto - tra gli altri - il Premiolino nel 1979 (del quale \u00e8, dall'edizione 2014, Presidente della Giuria), il premio Carlo Casalegno (2000), il premio Arrigo Benedetti (2001), i premi Asti e Positano (2002), il Premio Saint Vincent (2003)."}
{"id": "3428029", "revid": "267975", "url": "https://it.wikipedia.org/wiki?curid=3428029", "title": "Ludovico Merlini", "text": "Biografia.\nEbbe incarichi minori nella Curia romana dopo il 1729.\nIl 27 ottobre 1740 fu eletto arcivescovo titolare di Atene e fu consacrato vescovo l'8 dicembre dello stesso anno da papa Benedetto XIV. L'11 gennaio 1741 fu nominato procuratore della Santa Sede per risolvere una controversia con il Re di Sardegna e il 27 gennaio dello stesso anno fu nominato nunzio apostolico a Torino, incarico che mantenne fino al dicembre del 1753.\nNel concistoro del 24 settembre 1759 papa Clemente XIII lo cre\u00f2 cardinale. Il 21 luglio 1760 ricevette il titolo di Santa Prisca. Il 12 aprile 1762 opt\u00f2 per il titolo di San Marcello.\nMor\u00ec a Roma e fu sepolto nella chiesa di San Marco.\nGenealogia episcopale.\nLa genealogia episcopale \u00e8:"}
{"id": "3428032", "revid": "486946", "url": "https://it.wikipedia.org/wiki?curid=3428032", "title": "Beato Jacopone da Todi", "text": ""}
{"id": "3428033", "revid": "98077", "url": "https://it.wikipedia.org/wiki?curid=3428033", "title": "Internunzio", "text": ""}
{"id": "3428043", "revid": "1442080", "url": "https://it.wikipedia.org/wiki?curid=3428043", "title": "Heineken Open 2005 - Doppio", "text": "Il doppio del torneo di tennis Heineken Open 2005, facente parte dell'ATP Tour, ha avuto come vincitori Yves Allegro e Michael Kohlmann che hanno battuto in finale Simon Aspelin e Todd Perry 6-4, 7-6(4)."}
{"id": "3428049", "revid": "572484", "url": "https://it.wikipedia.org/wiki?curid=3428049", "title": "Buco nero di Kerr", "text": ""}
{"id": "3428053", "revid": "572484", "url": "https://it.wikipedia.org/wiki?curid=3428053", "title": "Buco nero di Reissner-Nordstr\u00f6m", "text": ""}
{"id": "3428054", "revid": "1305772", "url": "https://it.wikipedia.org/wiki?curid=3428054", "title": "Beaver Island", "text": ""}
{"id": "3428055", "revid": "834", "url": "https://it.wikipedia.org/wiki?curid=3428055", "title": "Beck-Ola (Cosa Nostra)", "text": ""}
{"id": "3428058", "revid": "339392", "url": "https://it.wikipedia.org/wiki?curid=3428058", "title": "Begijnhof", "text": ""}
{"id": "3428060", "revid": "599013", "url": "https://it.wikipedia.org/wiki?curid=3428060", "title": "Bel paese (disambigua)", "text": ""}
{"id": "3428061", "revid": "293377", "url": "https://it.wikipedia.org/wiki?curid=3428061", "title": "Emmerich Tarabokija", "text": ""}
{"id": "3428063", "revid": "767487", "url": "https://it.wikipedia.org/wiki?curid=3428063", "title": "Il giocatore invisibile (film 1985)", "text": "Il giocatore invisibile \u00e8 un film del 1985, diretto da Sergio Genni e tratto dal romanzo omonimo di Giuseppe Pontiggia.\nTrama.\nUn professore di filologia di una prestigiosa universit\u00e0 italiana, viene ridicolizzato da una lettera anonima apparsa su di una nota rivista letteraria. Per lui \u00e8 un duro colpo sia sotto il profilo umano che professionale, che lo spinge ad un\u2019affannosa ricerca volta a scoprire l\u2019autore di quell\u2019infamante pezzo.\nSi trover\u00e0 ben presto confrontato con la spessa coltre di ipocrisie e falsit\u00e0, che lui stesso aveva contribuito a creare, sia nei rapporti coi colleghi, che in quello con la bella e giovane moglie, ormai sempre pi\u00f9 distante da lui.\nCi\u00f2 che inizialmente era soltanto la voglia di sapere chi potesse essere il suo nemico, diventa ben presto un\u2019ossessione e, a costo di mettere a repentaglio la propria onorata carriera, decide di andare fino in fondo. Ci\u00f2 che ne scaturir\u00e0 andr\u00e0 ben oltre la semplice scoperta dell\u2019identit\u00e0 del suo anonimo avversario."}
{"id": "3428064", "revid": "1305772", "url": "https://it.wikipedia.org/wiki?curid=3428064", "title": "Bella Center", "text": ""}
{"id": "3428065", "revid": "1305772", "url": "https://it.wikipedia.org/wiki?curid=3428065", "title": "Bellas Artes", "text": ""}
{"id": "3428066", "revid": "729019", "url": "https://it.wikipedia.org/wiki?curid=3428066", "title": "Szabla", "text": "Szabla \u00e8 la parola che in Lingua polacca indica la sciabola. Nello specifico, si tratta di un'arma bianca manesca del tipo spada con lama massiccia e leggermente ricurva, affilata sul lato convesso ma a due tagli in prossimit\u00e0 della punta. Diffusa inizialmente tra le truppe della cavalleria leggera, divenne poi simbolo della cavalleria pesante della Confederazione polacco-lituana, gli ussari alati, e della nobilt\u00e0 confederata, gli \"szlachta\", in generale.\nStoria.\nIl vocabolo in lingua polacca \"szabla\", genericamente traducibile come \"sciabola\", pare sia derivata dal vocabolo ungherese, \"szablya\", derivato dal verbo \"szabni\", \"tagliare\".\nLa \"szabla\" fece la sua apparizione formale nell'esercito della Confederazione polacco-lituana durante la riforma delle forze armate ordinata dal sovrano Stefan Batory (regno 1576-1586), originario della Transilvania. La diffusione negli eserciti dell'Europa Orientale (fondamentalmente il Granducato di Moscovia ed il Regno d'Ungheria, ivi compresi i \"voivodati\" di Moldavia, Valacchia e Transilvania) di spade a lama ricurva simili alla scimitarra orientale si dovette ai contatti con i Tartari prima (XIV secolo) e con gli Ottomani poi (XV secolo). Solo nel XVI secolo per\u00f2 le lame ricurve iniziarono a diffondersi anche nelle terre del vecchio Regno di Polonia e del Granducato di Lituania. La prima forma di \"szabla\", la \"Bator\u00f3wka\" diffusasi durante il regno di Stefan Batory, era ancora un ibrido a met\u00e0 strada tra la scimitarra e la spadona da cavalleria pesante tipica degli eserciti medievali europei. Solo nel XVII secolo si diffusero in modo capillare tra le terre della Confederazione spade a lama ricurva che ripresero e svilupparono la linea della scimitarra nella forma della sciabola europea moderna.\nUnitamente allo sviluppo ed alla diffusione in campo bellico, la \"szabla\" fin\u00ec anche con il divenire uno \"status symbol\" della nobilt\u00e0 confederata, la \"szlachta\", proprio per le sue linee sempre pi\u00f9 marcatamente orientali che ben si addicevano agli ideali del Sarmatismo diffusosi in seno agli alti ranghi della nobilt\u00e0 polacco-lituana.\nCostruzione.\nLe differenze maggiori tra le varie forme di \"szabla\" sono dettate dal diverso tipo di guardia. Le sciabole polacche vengono solitamente classificate in tre categorie:\nTipi.\n\"Szabla\" ungaro-polacca.\nIl primo tipo di \"szabla\" diffusasi nei territori della Confederazione polacco-lituana fu la Bator\u00f3wka, dal nome del sovrano che la introdusse, il transilvano Stefan Batory. Si trattava di un'arma di grandi dimensioni, con lama monofilare diritta o curva solo in prossimit\u00e0 della punta, elsa a croce e catena para-mano dall'elsa al pomolo. Prodotte durante la riforma dell'esercito confederato varata da Bathory, queste spade erano spesso ornate dalla sua effigie incisa sulla lama.\nSzabla armena.\nLe prime modifiche alla linea della \"szabla\" si verificarono al principio del XVII secolo, quando mercanti e maestri fabbri dell'Armenia introdussero nelle terre confederate sciabole a lama ricurva su modello delle scimitarre orientali, con guardia protetta. Gli \"szlachta\" finirono per l'adottare in pianta stabile questa nuova linea di armi, abbandonando i modelli occidentali. Le \"szabla\" armene svilupparono in tre modelli dalle funzioni distinte:\n\"Szabla\" da ussaro.\nIl tipo di \"szabla\" certamente pi\u00f9 noto \u00e8 la pesante sciabola utilizzata dagli ussari alati di Polonia, la cavalleria pesante della Confederazione. Introdotta a partire dal 1630, divenne l'arma di predilezione degli ussari nella mischia. Aveva lama meno ricurva rispetto alla \"szabla\" armena, rinforzata in prossimit\u00e0 dell'elsa da due piastre metalliche a forma di piuma per garantire pi\u00f9 solidit\u00e0, e guardia completa a maggior protezione della mano. Le dimensioni totali della lama erano 85 centimetri; spesso la sommit\u00e0 della lama (13-15 centimetri in lunghezza) presentava due tagli.\nI successi militari della Polonia e la qualit\u00e0 delle sue sciabole contribu\u00ec in modo sostanziale alla diffusione in tutta Europa di sciabole da cavalleria con la lama ricurva, di cui la szabla fu il modello di riferimento.\nSi ritiene che la lama della \"szabla\" degli ussari di Polonia costituisca uno dei migliori prodotti metallurgici mai realizzati, forse anche pi\u00f9 della ben nota \"katana\" giapponese."}
{"id": "3428067", "revid": "834", "url": "https://it.wikipedia.org/wiki?curid=3428067", "title": "Bellas artes", "text": ""}
{"id": "3428069", "revid": "84184", "url": "https://it.wikipedia.org/wiki?curid=3428069", "title": "Benda", "text": ""}
{"id": "3428071", "revid": "1829756", "url": "https://it.wikipedia.org/wiki?curid=3428071", "title": "Ricette all'italiana", "text": "Ricette all'italiana (fino al 2013 Ricette di famiglia) \u00e8 stato un programma televisivo italiano turistico e di cucina, andato in onda dal 2010 al 2021 su Rete 4.\nIl programma.\nInizialmente il programma andava in onda il sabato alle 11.00, mentre dall'11 aprile 2011 va in onda dal luned\u00ec al sabato, alle 12:50 prima e alle 10:50 poi. Successivamente \u00e8 stato in onda sempre dal luned\u00ec al sabato alle 12:30. In seguito e fino al 2 gennaio 2021 si divideva in 2 parti (la prima alle 11:20 e la seconda alle 12:30 divise dall'edizione di mezzogiorno del TG4).\nIn ogni puntata il conduttore Davide Mengacci cucinava in vari paesi e citt\u00e0 d'Italia con il supporto di una famiglia del luogo, mentre Anna Moroni si occupava di creare ricette nella seconda parte della trasmissione. Dal 1\u00ba novembre 2020 al 2 gennaio 2021 Anna Moroni si collegava tramite video e viene aiutata dallo chef Marco Bottega presente in studio.\nDal 23 aprile 2018 Flora Canto ha preso il posto di Michela Coppa, inoltre sono state cambiate le grafiche e la sigla era la cover di Patrizio Buanne della canzone \"That's Amore\". Fino al 21 aprile la trasmissione aveva come sigla la stessa canzone interpretata da Dean Martin nella versione originale.\nNel luglio 2017 la versione estiva del programma \"Ricette all'Italiana Estate\" \u00e8 condotta da Michela Coppa; nel luglio 2018 la conduzione passa a Flora Canto mentre la sigla dell'edizione estiva di quell'anno era la canzone \"E.STA.A.TE\" di Laura Pausini.\nDal 22 ottobre 2018 al 2 gennaio 2021 Anna Moroni conduceva la seconda parte della trasmissione.\nDal 2 novembre 2020 lo chef Marco Bottega conduceva la seconda parte della trasmissione aiutato da Anna Moroni in collegamento video. Nel corso delle puntate si alternavano anche Annabruna Di Iorio e Annalisa Mandorlini.\nIl programma chiude il 2 gennaio 2021 venendo sostituito dalle repliche della prima stagione della soap \"Il Segreto\"."}
{"id": "3428072", "revid": "110157", "url": "https://it.wikipedia.org/wiki?curid=3428072", "title": "Copaiba", "text": "La copaiba \u00e8 un'oleoresina ottenuta dal tronco di diverse leguminose sudamericane del genere Copaifera.\n\u00c8 inoltre il nome comune di diversi alberi della famiglia delle leguminose in Africa, America Centrale e Sudamerica.\nContiene terpene e trova utilizzo nella fabbricazione di lacche e vernici; viene utilizzata anche nella produzione di biodiesel vista la resa di 12.000 litri per ettaro all'anno.\nTrova diversi utilizzi nella medicina alternativa gi\u00e0 dal XVIII secolo ma le propriet\u00e0 medicinali effettivamente dimostrate dalla ricerca scientifica sono pi\u00f9 limitate. Risulta efficace nella leishmaniosi e ha propriet\u00e0 antifungine."}
{"id": "3428075", "revid": "767487", "url": "https://it.wikipedia.org/wiki?curid=3428075", "title": "Genova a mano armata", "text": "Genova a mano armata \u00e8 un film, appartenente al genere poliziottesco, del 1976, diretto da Mario Lanfranchi.\nTrama.\nUn ex poliziotto italo-americano, soprannominato \"l'americano\", ex membro dell'Interpol e dalla CIA, ha lasciato gli Stati Uniti ed ora vive nella citt\u00e0 di Genova guadagnandosi da vivere come investigatore privato.\nQuesti viene ingaggiato da Marta Mayer, figlia di un grande armatore, per indagare sul sequestro e l'assassinio del padre, nonch\u00e9 per il recupero di un miliardo di lire versato per la non avvenuta liberazione del padre ormai defunto. L'uomo dovr\u00e0, nel corso delle sue indagini, superare le resistenze e la diffidenza del commissario Lo Gallo che ne teme i metodi illegali, e scontrarsi con dei mafiosi comandati da \"il Francese\", che tenta pi\u00f9 volte di eliminarlo.\nTuttavia l'americano, dopo varie peripezie e conquistata la fiducia di Lo Gallo, scopre che \u00e8 stata proprio la figlia dell'armatore, che gestisce una clinica privata come copertura per traffici di droga, ad aver assassinato il padre: l'americano decide quindi di affrontarla.\nDistribuzione.\n\"Genova a mano armata\" venne distribuita nel circuito cinematografico italiano il 4 dicembre del 1976."}
{"id": "3428076", "revid": "834", "url": "https://it.wikipedia.org/wiki?curid=3428076", "title": "Paris-Bercy", "text": ""}
{"id": "3428079", "revid": "889336", "url": "https://it.wikipedia.org/wiki?curid=3428079", "title": "Main Tower", "text": "La Main Tower \u00e8 un grattacielo situato a Francoforte sul Meno, in Germania. Il suo nome deriva da quello del fiume che bagna la citt\u00e0, il Meno.\nDescrizione.\nAlto 200 metri, il tetto del grattacielo \u00e8 sormontato da una torre per comunicazioni di 40 m. L'edificio comprende anche cinque livelli sotterranei e due piattaforme di osservazione aperte al pubblico (le uniche tra i grattacieli di Francoforte).\nLa Main Tower fu costruita tra il 1996 e il 1999 e ospita, tra gli altri, gli uffici della Landesbank Hessen-Th\u00fcringen (Helaba), la branca tedesca di Merrill Lynch e gli studi televisivi Hessischer Rundfunk.\nI primi occupanti dell'edificio vi si trasferirono il 5 novembre 1999 ma l'inaugurazione ufficiale data 28 gennaio 2000.\nLa hall dell'edificio \u00e8 decorata con due opere d'arte accessibili al pubblico: l'installazione video di Bill Viola \"The World of Appearances\" e il mosaico a parete di Stephan Huber dal titolo \"Frankfurter Treppe / XX. Jahrhundert\"."}
{"id": "3428081", "revid": "1451528", "url": "https://it.wikipedia.org/wiki?curid=3428081", "title": "Istituto d'Istruzione Superiore Bruno - Franchetti", "text": "L'Istituto d'Istruzione Superiore Bruno - Franchetti \u00e8 un istituto scolastico di Mestre.\nNato inizialmente come liceo classico Franchetti, nel 1968 si stacc\u00f2 lo scientifico Giordano Bruno. I due licei furono indipendenti fino al 2013 quando si riunirono diventando un unico istituto.\nFondazione del liceo Franchetti.\nIl primo istituto superiore attivato a Mestre, un \"Regio Ginnasio\", era stato istituito dal 1931 - 1932 come sezione staccata del \u00abLiceo Marco Foscarini\u00bb di Venezia.\nAutonomo dal settembre 1935, ad ottobre il corso fu ampliato con l'attivazione anche del ginnasio superiore (quarta e quinta). La prima sede fu un edificio, non pi\u00f9 esistente, in via Caneve.\nLa scuola, fortemente voluta dalla borghesia locale, conobbe un rapido aumento del numero degli studenti in ragione della crescente importanza assunta dalla conurbazione di Mestre: gi\u00e0 dall'anno scolastico 1939 - 1940 fu attivata una classe prima liceo. Si trattava ancora di una sezione staccata del \u00abFoscarini\u00bb di Venezia: ma con un decreto del 17 agosto 1941 venne riconosciuta l'autonomia anche del corso liceale, ormai completo.\nFin dal 1935 si era posto il problema dell'intitolazione della scuola. Si cerc\u00f2 un nome che fosse significativo e di interesse locale. Nel febbraio 1936 fu prescelto all'unanimit\u00e0 il nome di Raimondo Franchetti, l'esploratore della Dancalia morto in un incidente aereo in Africa nell'agosto dello stesso 1935, e considerato un pioniere dell'espansione italiana nel Corno d\u2019Africa.\nLe ragioni della scelta sono abbastanza evidenti: era in corso in quei mesi la guerra d'Etiopia, e il nome del barone Franchetti appariva ben coerente con l'impegno patriottico a cui tutta la scuola italiana era chiamata in quei mesi di mobilitazione. Caduto poi il nome in disuso in periodo post-bellico, e avendo nel dopoguerra l'ex ginnasio inferiore assunto il nome di \"Scuola Media \u00abGiulio Cesare\u00bb\", nel 1955 il consiglio dei professori propose di intitolare il Liceo-Ginnasio ad Ugo Foscolo, ma l'iniziativa non fu mai ufficializzata, e l'intestazione originaria rimase da allora confermata.\nL'edificio del Liceo.\nLa sede che il Comune di Venezia aveva inizialmente reperito era inadeguata. Si decise di edificare un nuovo edificio, e a tal fine si scelse un terreno lungo Via Principe di Piemonte, la nuova strada che collegava il nuovo cavalcavia di Mestre al centro cittadino: l'attuale corso del Popolo. La zona era allora quasi completamente libera da edifici, ma erano previsti importanti insediamenti, delineati nel piano regolatore del 1937. La guerra tronc\u00f2, pochi anni dopo, i progetti per lo sviluppo di Mestre come \u201cVenezia nuova\u201d: il \u201csestiere\u201d di San Giuliano non fu mai realizzato, e nel dopoguerra l'area fu oggetto di una urbanizzazione intensiva ma disordinata.\nLa gestazione dell'opera fu complicata: un primo progetto redatto prevedeva sulla facciata un portale ornato del leone marciano, con finestre raggruppate e incorniciate, scandite da paramenti in mattoni, e ali laterali movimentate da quote differenti. Su richiesta del Comune venne approntata una prima modifica, con ingresso a pronao con vetrata. A lavori iniziati (gennaio 1939), le nuove esigenze derivate dall'applicazione della \u00abCarta della Scuola\u00bb voluta dal Ministro dell'Educazione Nazionale Giuseppe Bottai imposero una trasformazione pi\u00f9 radicale. L'impianto gi\u00e0 impostato fu ampliato con l'inserimento di un secondo piano, destinato alle classi del liceo. Il progetto definitivo, datato 5 maggio 1939, si ispirava all'architettura di Marcello Piacentini: una lunga facciata con finestre e alto pronao con pilastri, e due piani (di superficie ridotta il secondo), aule speciali, la palestra, un'Aula Magna al primo piano. I lavori furono completati il 10 ottobre 1940. La scuola inizi\u00f2 a funzionare nella nuova sede il 17 ottobre, e l'edificio venne ufficialmente inaugurato l'8 dicembre, alla presenza del Sottosegretario all'Educazione Nazionale Riccardo Del Giudice.\nIn conformit\u00e0 agli intendimenti dell'epoca, e per conferire adeguata monumentalit\u00e0, l'edificio ebbe un ornamento artistico. Sulla facciata furono collocati due altorilievi, opera dello scultore veneziano Antonio Voltan (1913 - 2000). A sinistra dell'ingresso, un rilievo allegorico con Venezia signora del mare, dell'arte, del commercio; a destra un rilievo dedicato all'evoluzione fisica e spirituale della giovinezza. Entrambe le opere, ispirate al gusto di Arturo Martini, recano motti latini e nell'Aula Magna fu realizzato dai pittori Bacci e Gaspari un grande affresco con soggetto IL GENIO ITALIANO.\nDal regime alla guerra.\nDal 1937 - 1938 la presidenza fu tenuta dal prof. Annibale Zerbetto, che negli anni del \u201cconsenso\u201d al regime interpret\u00f2 in modo molto zelante le direttive della scuola fascista. Mentre la biblioteca della scuola veniva dotata di libri \u201ceducativi\u201d (con rilevante presenza di opere dedicate alle colonie italiane), si vigilava perch\u00e9 il comportamento dei professori e degli studenti seguisse le minuziose direttive emanate dal ministro Bottai.\nLa guerra, proclamata il 10 giugno 1940, comport\u00f2 un'intensificazione della propaganda, e condizion\u00f2 in vari aspetti la quotidianit\u00e0 scolastica. Il 29 aprile 1941 la scuola ebbe il suo caduto, il professor Luciano Minto, gi\u00e0 supplente di lettere presso il ginnasio, sottotenente del 56\u00ba reggimento di fanteria, morto in combattimento sul fronte greco-albanese l'8 marzo 1941.\nL'attivit\u00e0 scolastica prosegu\u00ec in modo sostanzialmente regolare fino all'anno 1942 - 1943, quando cominciarono a registrarsi interruzioni: le lezioni si chiusero anticipatamente il 14 maggio, con scrutini al posto degli esami.\nLa caduta di Mussolini avvenne durante le vacanze estive (25 luglio 1943): l'attivit\u00e0 riprese, tra notevoli difficolt\u00e0, l'8 novembre 1943, due mesi dopo l'armistizio. Si era gi\u00e0 costituita nel frattempo la Repubblica Sociale Italiana, alla quale il preside ader\u00ec. Il 28 marzo 1944 un grave bombardamento colp\u00ec Mestre e Marghera: al \u00abFranchetti\u00bb le lezioni vennero interrotte per allarme aereo. La successiva incursione del 7 aprile caus\u00f2 lievi danni all'edificio del liceo, ma cost\u00f2 la vita ad un giovanissimo studente, Walter Bovolenta di IVA. L'anno scolastico termin\u00f2 anticipatamente il 2 maggio.\nDopo le vacanze estive il \u00abFranchetti\u00bb fu trasferito presso la scuola elementare \u00abPoerio\u00bb a Venezia, facilmente raggiungibile da Mestre. Le lezioni si svolsero con scarsa regolarit\u00e0 e scarsa frequenza di alunni. La nuova sede fu a sua volta colpita nell'incursione aerea su Venezia del 21 marzo 1945. Il Liceo fu ospitato presso una istituzione religiosa: lezioni si tennero dal 15 al 28 aprile (data in cui vennero sospese per l'insurrezione), e poi dall'11 al 26 maggio. Ai primi di giugno si tennero gli scrutini. La sede di Mestre rimase indisponibile anche successivamente, perch\u00e9 occupata ad uso militare: nell'anno scolastico 1945 - 1946 l'attivit\u00e0 didattica fu svolta presso la Scuola d'arte \u00abTicozzi\u00bb in Mestre, e il \u00abFranchetti\u00bb torn\u00f2 nella propria sede solo nel 1948 - 1949.\nDal distaccamento del Bruno alla riunificazione.\nIl preside Zerbetto fu epurato ai primi di maggio 1945 e la scuola fu retta da incaricati fino al 1948. Gli anni del dopoguerra furono segnati da un generale \u201critorno all'ordine\u201d.\nLa sede per\u00f2 era ormai insufficiente: l'Aula Magna era utilizzata come palestra femminile. Nel mentre l'associazione \"Amici delle arti\" deliber\u00f2 di far restaurare l'interessante e storicamente importante affresco di Bacci e Gaspari situato nella parete di fondo e alquanto deturpato da impronte di pallone. In seguito l'Aula Magna cess\u00f2 di essere usata come palestra. L'aumento di iscrizioni rese necessario allocare classi in sedi succursali variamente reperite sulla terraferma. In anni successivi vennero istituite anche sezioni staccate a Mirano, a Chioggia, a Portogruaro, poi divenute autonome: ci si avviava alla scolarizzazione di massa.\nIl Liceo aument\u00f2 progressivamente il numero degli iscritti, in parallelo al forte sviluppo urbanistico e demografico di Mestre. Dal novembre 1961 fu costituito come sezione \u201cC\u201d un corso di liceo scientifico, che riscontr\u00f2 notevole successo: nell'anno scolastico 1964 - 1965, tra i 737 iscritti del \u00abFranchetti\u00bb ben 280 appartenevano allo scientifico. Pochi anni dopo, la sezione si scisse nel primo liceo scientifico di Mestre, il Giordano Bruno.\nLe scosse politico-sociali che travagliarono il mondo della scuola alla fine degli anni sessanta furono anticipate al \u00abFranchetti\u00bb, gi\u00e0 dal 1964, da un ristretto gruppo di studenti di estrema destra, alcuni destinati ad essere coinvolti in drammatiche vicende di livello nazionale. La storia delle proteste studentesche al \u00abFranchetti\u00bb ebbe poi un percorso per certi aspetti analogo a quello di altre scuole d'Italia. Dopo le agitazioni dell'autunno 1969, vivaci e improntate a sincere esigenze di riforma e di dialogo tra le parti, seguirono anni di forte presa \u201cpolitica\u201d sulla vita della scuola, con occupazioni e frequenti manifestazioni. Tuttavia il \u00abFranchetti\u00bb rest\u00f2 sostanzialmente immune dalla violenza, a parte alcuni giorni tesi dell'autunno 1977.\nNel dicembre 1990 fu celebrato il cinquantenario dell'Istituto (o meglio, dell'edificio che lo ospita), e fu la prima occasione per ripensare alla storia del Liceo, con pubblicazioni ed eventi. Negli anni seguenti inizi\u00f2 un cauto rinnovamento dell'impianto scolastico, con l'estensione al quinquennio dello studio della lingua straniera e della storia dell'arte, e l'introduzione dell'informatica. Dalla primavera del 2009 la scuola \u00e8 dotata di un moderno impianto sportivo, di nuova costruzione.\nCon l'anno scolastico 2010 - 2011 \u00e8 iniziata l'applicazione del riordino dell'istruzione secondaria superiore. Al corso ordinario si affiancano i potenziamenti dell'area scientifica e di quella linguistica, secondo il Piano dell'offerta formativa.\nIl distaccamento e nascita del liceo Giordano Bruno.\nCome gi\u00e0 accennato nel 1961 nacquero due sezioni scientifiche all'interno del Franchetti. Ma il portentoso incremento di studenti rese sempre pi\u00f9 evidente la necessit\u00e0 di nuovi spazi. Nell'anno scolastico 1967-68 le iscrizioni allo scientifico costringono a formare ben 9 sezioni di prima, tutte sistemate in sedi distaccate. Gi\u00e0 nel 1965 il preside del Franchetti aveva chiesto di iniziare i lavori per una nuova scuola per sistemare lo scientifico.\nIl 1\u00ba ottobre 1968 venne inaugurato il nuovo liceo scientifico in via Baglioni 26, nel quartiere di Bissuola. Nell'anno scolastico 1968-69 furono 321 i nuovi iscritti, e si formano 10 classi prime (che poi diventeranno 11 nei due anni successivi).\nPer avere un nome il nuovo istituto dovr\u00e0 attendere l'anno scolastico successivo. I rappresentanti dei genitori insistevano perch\u00e9 il nome fosse quello di Michelangelo. Ma quello era l'anno delle grandi contestazioni, delle proteste studentesche: i ragazzi vollero avere voce in questa decisione. Grazie all'appoggio anche di alcuni insegnanti. Alla fine viene proposto all'unanimit\u00e0 il nome di Giordano Bruno, ed \u00e8 approvato con una larga maggioranza il 20 maggio 1969. Questa la motivazione: \"In tempi di intolleranza e di scisma, cerc\u00f2 perennemente insoddisfatto, l'unit\u00e0 del tutto infinito, giungendo, pur non libero compiutamente da motivi contraddittori per la compresenza di aspetti antichi e nuovi a una visione universale dell'uomo, nella convinzione che proprio la onnipresenza della infinit\u00e0 divina rende possibile una umanit\u00e0 affratellata dall'amore, rafforzata dalla giustizia e nobilitata dal lavoro e nella quale ognuno possa giungere alla sua meta secondo le proprie possibilit\u00e0. Ancor legato in larga parte ad una concezione aristocratica della cultura e contemporaneamente esprimendo l'apparire di una nuova coscienza, testimoni\u00f2 tragicamente quella unit\u00e0 di pensiero ed azione, che \u00e8 condizione di ogni reale progresso.\"\n1985-2010: sperimentazioni e attivit\u00e0 formative.\nIl liceo Bruno \u00e8 stato negli anni un calderone di sperimentazioni didattiche di vario tipo. Da ricordare l'avanguardistico P.N.I. (Piano Nazionale per l'Informatica), le sperimentazioni delle scienze naturali e la fondazione del giornalino di istituto \"la voce del Bruno\". Nel corso degli anni oltre all'indirizzo scientifico tradizionale nascono anche quello delle Scienze Applicate, il Linguistico e il recente Liceo Matematico.\nnel campo delle attivit\u00e0 extracurricolari il Bruno si fece notare in diversi campi. A partire dalle olimpiadi di diverse discipline scientifiche, dove port\u00f2 diversi studenti alle finali internazionali. Pi\u00f9 recente la nascita del gruppo scacchi nel 2005, che negli ultimi anni ha reso l'istituto ben conosciuto a livello internazionale grazie alla qualificazione alle finali nazionali del Trofeo Scacchi Scuola ogni anno dal 2013, e facendo la voce grossa in tutte le ultime edizioni dei Campionati Internazionali dove ha vinto due volte nel 2014 e nel 2015.\nNel 2018 sono stati indetti festeggiamenti per il 50\u00ba anniversario dalla fondazione, e fu realizzato un libro sulla storia del liceo.\nRiunificazione di Bruno e Franchetti.\nIl Franchetti era sempre pi\u00f9 in difficolt\u00e0 e con sempre meno studenti. Fu cos\u00ec che nel settembre 2013 i due licei si riunirono formando l'attuale istituto Giordano Bruno - Raimondo Franchetti."}
{"id": "3428083", "revid": "1442080", "url": "https://it.wikipedia.org/wiki?curid=3428083", "title": "Milan Indoor 2005 - Doppio", "text": "Il doppio del torneo di tennis Milan Indoor 2005, facente parte dell'ATP Tour, ha avuto come vincitori Daniele Bracciali e Giorgio Galimberti che hanno battuto in finale Jean-Fran\u00e7ois Bachelot e Arnaud Cl\u00e9ment 6(8)-7, 7-6(6), 6-4."}
{"id": "3428085", "revid": "1573940", "url": "https://it.wikipedia.org/wiki?curid=3428085", "title": "Oratorio dei Santi Antonio e Rocco", "text": "L'oratorio dei Santi Antonio e Rocco \u00e8 un luogo di culto cattolico situato nel comune di Varese Ligure, in via della Chiesa, in provincia della Spezia. L'oratorio \u00e8 ubicato nelle vicinanze della chiesa parrocchiale di San Giovanni Battista.\nStoria e descrizione.\nEdificato nel XVII secolo, in stile barocco, \u00e8 sede della quattrocentesca confraternita omonima - fondata nel 1451 e tuttora attiva - e conserva al suo interno diverse decorazioni, affreschi e ornamenti religiosi tra i quali crocifissi processionali, fanali e pastorali.\nNella volta sono presenti cicli affrescati del pittore Giuseppe Galeotti; alle pareti le raffigurazioni dei \"Dodici Apostoli\" e sopra il portone d'ingresso una copia dell\"'Ultima Cena\" del Careggio."}
{"id": "3428087", "revid": "767487", "url": "https://it.wikipedia.org/wiki?curid=3428087", "title": "Eurocard", "text": "Eurocard \u00e8 un formato standard europeo per circuiti stampati, spesso anche detto \"scheda formato Europa\", il quale pu\u00f2 essere interconnesso in una struttura standardizzata chiamata subrack. Il subrack consiste in una serie di guide, posizionate in alto ed in basso, nei quali le schede possono scivolare e possano stare in verticale, come libri su uno scaffale. Sul retro di ciascuna scheda si trovano uno o pi\u00f9 connettori, i quali a loro volta si inseriscono in un connettore fissato su una scheda (noto anche come 'Backplane') che costituisce il retro del cassetto subrack.\nDimensioni.\nIl formato \u00e8 un misto di misure metriche e misure anglosassoni.\nI subrack hanno dimensioni standardizzate sia in orizzontale che in verticale. L'altezza \u00e8 specificata mediante l'unit\u00e0 'U', dove 1U equivale a , l'altezza di una unit\u00e0 di un Rack 19 pollici. La larghezza \u00e8 specificata dall'unit\u00e0 'HP', dove 1 HP equivale a . \n'U' sta per 'Unit', unit\u00e0 e 'HP' per 'Horizontal Pitch', ossia passo orizzontale.\nUn cassetto 3u \u00e8 alto ed accetta una scheda \"singola Europa\" o \"Eurocard\", che \u00e8 alta . \nUn altro formato popolare di cassetto \u00e8 il 6U, che \u00e8 alto ed accetta una scheda \"doppia Europa\" o \"doppia Eurocard\", alta .\nDa notare che le dimensioni del pannello frontale sono inferiori alle misure indicate del cassetto: per fare un esempio, il frontalino di un pannello 3U sar\u00e0 alto mentre il cassetto misura .\nL'altezza base di una scheda Eurocard inizia con ed incrementa di . Questo sistema consente di alloggiare due schede da 3U (alte () ciascuna) a fianco di una scheda 6U (alta () . \nLo spazio di \u00e8 richiesto dalla struttura di sostegno delle guide che deve essere inserito tra le due schede alte 3U.\nLe schede Eurocard vengono prodotte con profondit\u00e0 modulari, partendo da e quindi aumentando a passi di . La profondit\u00e0 di \u00e8 la pi\u00f9 richiesta attualmente, anche se l'hardware standard prodotto attualmente \u00e8 disponibile per avere schede profonde , , , , e . Ovviamente, la presenza della scheda backplane costringe, in un cassetto, ad avere schede tutte con la stessa profondit\u00e0, ma nulla vieta di accoppiare cassetti di profondit\u00e0 differenti sulla strutture rack.\nStandard ed architetture.\nL'architettura meccanica \u00e8 stata originariamente definita sotto la IEC-60297-3. Ad oggi lo standard pi\u00f9 riconosciuto per queste strutture sono IEEE 1101.1, IEEE 1101.10 (anche note in inglese come \"dot ten\") ed IEEE 1101.11. La IEEE 1101.10 copre le richieste a riguardo delle EMI e della meccanica necessarie per VITA 1.1-1997(R2002), che \u00e8 lo standard dell'estensione VME64 come per PICMG 2.0 (R3.0), che \u00e8 la specifica CompactPCI. \nLo standard IEEE 1101.11 copre le unit\u00e0 connesse posteriormente, anche chiamate rear transition modules o RTMs.\nUna particolarit\u00e0 dello standard Eurocard \u00e8 la non definizione del connettore da usarsi o quali segnali vengano assegnati ai contatti del connettore.\nI sistemi normalmente impiegati per l'interconnessione nell'architettura Eurocard includono l'originale connettore DIN 41612, standardizzato sotto la norma IEC 60603.2. Questo \u00e8 il connettore usato per lo standard VMEbus noto anche come IEEE 1014. \nIl connettore noto come DIN a 5 righe, usato per VME64, \u00e8 normato dalla IEC 61076-4-113, l'architettura VME64 Extension \u00e8 stato definito dal VITA 1.1-1997 (R2002).\nUn'altra architettura per computer molto diffusa, che impiega schede Eurocard 6U-160, sono CompactPCI e CompactPCI Express, definite rispettivamente dalle norme PICMG 2.0R3 e PICMG Exp0 R1. \nAltre architetture per computer con formato Eurocard sono VXI, PXI, e PXI Express.\nUn'architettura Eurocard 6U-220 era Multibus-II, nota come IEEE 1296.\nConsiderando che il sistema Eurocard prevede cos\u00ec tante combinazioni di dimensioni (essendo modulare) e che i produttori di connessioni hanno continuato a creare nuovi connettori compatibili col sistema, questo \u00e8 un dimensionamento standard molto popolare scelto per numerose applicazioni.\nLo standard Eurocard ha dato origine al formato \"Eurorack\" per modular electronic music synthesizers, resi popolari da produttori tra i quali Doepfer."}
{"id": "3428091", "revid": "827882", "url": "https://it.wikipedia.org/wiki?curid=3428091", "title": "Bermondsey", "text": "Bermondsey (IPA: ) \u00e8 una zona di Londra nel borgo londinese di Southwark.\nSi trova nella parte meridionale della citt\u00e0. \n\u00c8 delimitata a nord dal Tamigi, nel tratto dal London Bridge al Cherry Garden Pier. \nDa est verso ovest, confina con Rotherhithe, Lewisham, Peckham, Walworth, The Borough e Bankside.\nPer un millennio Bermondsey fu una parrocchia del Surrey nella diocesi di Winchester. Parte della centena di Brixton, fu solo con la costituzione del Metropolitan Board of Works che venne coinvolta nelle vicende della capitale. Con la riforma amministrativa del 1965 trov\u00f2 la sua attuale collocazione nel borgo di Londra di Southwark. \nLa zona \u00e8 servita dalla Jubilee line della metropolitana di Londra, che ferma alla stazione Bermondsey."}
{"id": "3428092", "revid": "1318658", "url": "https://it.wikipedia.org/wiki?curid=3428092", "title": "Biblioth\u00e8que Fran\u00e7ois Mitterrand", "text": ""}
{"id": "3428094", "revid": "834", "url": "https://it.wikipedia.org/wiki?curid=3428094", "title": "Bibra", "text": ""}
{"id": "3428095", "revid": "339392", "url": "https://it.wikipedia.org/wiki?curid=3428095", "title": "Biologia e chimica organica (cronologia)", "text": ""}
{"id": "3428099", "revid": "1305772", "url": "https://it.wikipedia.org/wiki?curid=3428099", "title": "Bir-Hakeim", "text": ""}
{"id": "3428100", "revid": "39664135", "url": "https://it.wikipedia.org/wiki?curid=3428100", "title": "Duilio Salatini", "text": ""}
{"id": "3428101", "revid": "2149408", "url": "https://it.wikipedia.org/wiki?curid=3428101", "title": "Bishop", "text": ""}
{"id": "3428102", "revid": "767487", "url": "https://it.wikipedia.org/wiki?curid=3428102", "title": "I soliti ignoti colpiscono ancora - E una banca rapinammo per fatal combinazion", "text": "I soliti ignoti colpiscono ancora - E una banca rapinammo per fatal combinazion (\"Ab morgen sind wir reich und ehrlich\") \u00e8 un film del 1976, diretto da Franz Antel.\nTrama.\nQuesta volta i \"soliti ignoti\" sono interpretati da Polly e Mike che, loro malgrado, si trovano coinvolti in una rapina messa in atto da un boss mafioso ai danni del senatore statunitense Shelton.I due giovani amici sognano di entrare a far parte del cinema e riusciranno a sventare il colpo ed a farsi assumere da un regista."}
{"id": "3428104", "revid": "486946", "url": "https://it.wikipedia.org/wiki?curid=3428104", "title": "Bitchu (provincia)", "text": ""}
{"id": "3428105", "revid": "76963", "url": "https://it.wikipedia.org/wiki?curid=3428105", "title": "I soliti ignoti colpiscono ancora - E una banca rapinammo per fatal combinazione", "text": ""}
{"id": "3428106", "revid": "1305772", "url": "https://it.wikipedia.org/wiki?curid=3428106", "title": "Bj\u00f6rn Johansson", "text": ""}
{"id": "3428108", "revid": "1005847", "url": "https://it.wikipedia.org/wiki?curid=3428108", "title": "Giuseppe Detomas", "text": "Biografia.\nSegretario dell'Union Autonomista Ladina, \u00e8 eletto alla Camera nel 1996 e nel 2001 nelle file de L'Ulivo.\nNel 1996 si iscrive alla componente Minoranze linguistiche del gruppo misto, ma nel 1999 aderisce al gruppo parlamentare de I Democratici, permettendo alla nuova formazione politica di costituire un gruppo autonomo alla Camera. Successivamente torna a far parte del misto.\nNel 2006 si candida al Senato con il sostegno de L'Unione, ma \u00e8 sconfitto per pochi voti.\nAlle elezioni del 27 ottobre 2013 \u00e8 stato eletto nel Consiglio della Provincia autonoma di Trento, nel seggio riservato alla minoranza ladina, all'interno della coalizione che sostiene Ugo Rossi, eletto presidente della provincia. Entra a far parte del Consiglio regionale del Trentino Alto Adige e viene eletto assessore regionale alle minoranze linguistiche e ai giudici di pace."}
{"id": "3428111", "revid": "834", "url": "https://it.wikipedia.org/wiki?curid=3428111", "title": "Blue Valley (DC Comics)", "text": ""}
{"id": "3428113", "revid": "1305772", "url": "https://it.wikipedia.org/wiki?curid=3428113", "title": "Bob Montgomery", "text": ""}
{"id": "3428115", "revid": "1305772", "url": "https://it.wikipedia.org/wiki?curid=3428115", "title": "Bogatell", "text": ""}
{"id": "3428116", "revid": "834", "url": "https://it.wikipedia.org/wiki?curid=3428116", "title": "Bombardamento di Kure (luglio 1945)", "text": ""}
{"id": "3428118", "revid": "599013", "url": "https://it.wikipedia.org/wiki?curid=3428118", "title": "Chiesa di San Pietro (Varese Ligure, Buto)", "text": "La chiesa di San Pietro \u00e8 un luogo di culto cattolico situato nella frazione di Buto nel comune di Varese Ligure, in provincia della Spezia. L'edificio \u00e8 sede della parrocchia omonima del vicariato dell'Alta Val di Vara della diocesi della Spezia-Sarzana-Brugnato.\nStoria e descrizione.\nParrocchia dal 1657, in precedenza accorpata alla comunit\u00e0 di San Vincenzo martire in Costola, istituita dal vescovo Giovanni Battista Paggi della diocesi di Brugnato, l'attuale edificio religioso fu edificato nel XIX secolo sui resti di un preesistente tempio.\nFrammenti di bassorilievi cristiani, databili tra il VII o VIII secolo, sono incastonati nel campanile della chiesa."}
{"id": "3428120", "revid": "339392", "url": "https://it.wikipedia.org/wiki?curid=3428120", "title": "Bombardamento navale di Ancona (1915)", "text": ""}
{"id": "3428123", "revid": "1305772", "url": "https://it.wikipedia.org/wiki?curid=3428123", "title": "Bombardamento di Ancona", "text": "Con bombardamento di Ancona ci si pu\u00f2 riferire a diversi episodi:"}
{"id": "3428129", "revid": "124123", "url": "https://it.wikipedia.org/wiki?curid=3428129", "title": "Franz Antel", "text": ""}
{"id": "3428133", "revid": "666668", "url": "https://it.wikipedia.org/wiki?curid=3428133", "title": "Giuseppe Antonsich", "text": ""}
{"id": "3428134", "revid": "1543377", "url": "https://it.wikipedia.org/wiki?curid=3428134", "title": "\u00d8rjan Hopen", "text": "Carriera.\nClub.\nSogndal.\nHopen ha iniziato la carriera con la maglia del Sogndal: il primo match lo ha disputato, infatti, sostituendo Tarjei Dale nella vittoria esterna per 0-4 contro lo Sm\u00f8r\u00e5s, in data 10 maggio 2009 (incontro valido per l'edizione stagionale della Coppa di Norvegia): nell'occasione, ha segnato una rete. Nel 2010 ha giocato 14 incontri in campionato e ha contribuito alla promozione del Sogndal dalla 1. divisjon all'Eliteserien.\nIl 20 marzo 2011 ha potuto cos\u00ec debuttare nella massima divisione norvegese: ha sostituito ancora Olsen nella sconfitta per 2-1 contro lo Str\u00f8msgodset. Il 3 luglio ha siglato il primo gol nell'Eliteserien, nel pareggio per 1-1 sul campo dello Start.\nI prestiti.\nL'8 agosto 2013, \u00e8 passato in prestito al Bryne fino al termine della stagione. Ha esordito in squadra il 10 agosto, subentrando a Henrik Breimyr nella sfida persa per 5-3 sul campo del Bod\u00f8/Glimt. Il 18 agosto ha segnato l'unica rete stagionale, nel successo per 4-2 sul Kristiansund.\nTornato al Sogndal per il campionato 2014, vi \u00e8 rimasto fino alla finestra di trasferimento estiva: il 15 luglio, infatti, \u00e8 stato ceduto in prestito al Nest-Sotra. Ha disputato il primo incontro con questa maglia il 21 luglio, sostituendo Joachim Hammersland nella sconfitta casalinga per 0-1 contro l'H\u00f8nefoss. Il 27 luglio ha siglato la prima rete, nella sconfitta per 3-2 contro il Sandefjord.\nLevanger.\nIl 18 gennaio 2015 si \u00e8 trasferito ufficialmente al Levanger, formazione neopromossa nella 1. divisjon. Ha esordito il 6 aprile, schierato titolare nella sconfitta per 5-0 sul campo dell'\u00c5sane. Il 26 maggio successivo ha trovato la prima rete con questa maglia, nel successo casalingo per 4-1 sul Brann. Hopen si \u00e8 svincolato al termine del campionato 2016, congedandosi con 55 presenze e 10 reti, tra campionato e coppa.\nSkeid e Fu/Vo.\nIl 24 marzo 2017, lo Skeid ha comunicato d'aver ingaggiato Hopen. Il 6 novembre 2017 \u00e8 stato reso noto che Hopen avrebbe giocato per il Fu/Vo, a partire dalla stagione successiva.\nStatistiche.\nPresenze e reti nei club.\n\"Statistiche aggiornate al 1\u00ba gennaio 2018.\""}
{"id": "3428145", "revid": "767487", "url": "https://it.wikipedia.org/wiki?curid=3428145", "title": "Fred Morris", "text": "Carriera.\nGioc\u00f2 per la maggior parte della carriera nel West Bromwich Albion, con cui vinse il campionato inglese nel 1920 laurendosi contemporaneamente capocannoniere della competizione."}
{"id": "3428147", "revid": "39664641", "url": "https://it.wikipedia.org/wiki?curid=3428147", "title": "Frederick Morris", "text": ""}
{"id": "3428148", "revid": "2209949", "url": "https://it.wikipedia.org/wiki?curid=3428148", "title": "Chiesa di San Pietro (Varese Ligure, San Pietro Vara)", "text": "La chiesa di San Pietro \u00e8 un luogo di culto cattolico situato nella frazione di San Pietro Vara, sulla piazza omonima del comune di Varese Ligure in provincia della Spezia. L'edificio \u00e8 sede della parrocchia omonima del vicariato dell'Alta Val di Vara della diocesi della Spezia-Sarzana-Brugnato.\nStoria e descrizione.\nConsiderata una delle chiese pi\u00f9 antiche della vallata, i documenti attestano la sua nomina a rettoria dal 1176. Nel 1899 \u00e8 stata elevata al titolo di prevostura dal primo vescovo della diocesi di Chiavari, monsignor Fortunato Vinelli.\nAll'interno sono custoditi un trittico raffigurante \"San Pietro e i santi Giovanni Battista e Paolo\" di Luca Cambiaso e un trittico in marmo, del 1548, ritraente la \"Madonna col Bambino tra i santi Rocco e Sebastiano\"."}
{"id": "3428150", "revid": "767487", "url": "https://it.wikipedia.org/wiki?curid=3428150", "title": "Preston Zimmerman", "text": ""}
{"id": "3428151", "revid": "1305772", "url": "https://it.wikipedia.org/wiki?curid=3428151", "title": "Amflikeia-Elateia", "text": "Amflikeia-Elateia () \u00e8 un comune della Grecia situato nella periferia della Grecia Centrale (unit\u00e0 periferica della Ftiotide) di 13.024 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428154", "revid": "767487", "url": "https://it.wikipedia.org/wiki?curid=3428154", "title": "I dolci vizi... della casta Susanna", "text": "I dolci vizi... della casta Susanna (\"Susanne, die Wirtin von der Lahn\") \u00e8 un film del 1967, diretto da Franz Antel.\nTrama.\nLa regione tedesca della Vestfalia \u00e8 sotto la dominazione francese. Susanna, titolare di una locanda, aiuta il giovane Anselmo e i suoi amici a sventare il colpo di Stato ordito dal governatore Dulac."}
{"id": "3428156", "revid": "1543377", "url": "https://it.wikipedia.org/wiki?curid=3428156", "title": "Dirfys-Messapia", "text": "Dirfys-Messapia () \u00e8 un comune della Grecia situato nella periferia della Grecia Centrale (unit\u00e0 periferica dell'Eubea) con 19.443 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428157", "revid": "1543377", "url": "https://it.wikipedia.org/wiki?curid=3428157", "title": "Distomo-Arachova-Antikyra", "text": "Distomo-Arachova-Antikyra () \u00e8 un comune della Grecia situato nella periferia della Grecia Centrale (unit\u00e0 periferica della Beozia) con abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428163", "revid": "767487", "url": "https://it.wikipedia.org/wiki?curid=3428163", "title": "Dominic Janes", "text": "Biografia.\nNato a Tucson, in Arizona, ha avuto una piccola parte in \"E.R. - Medici in prima linea\". \u00c8 conosciuto principalmente per il ruolo di Jimmy nella serie tv \"Out of Jimmy's Head\", andata in onda in Italia su Boing e su Cartoon Network con il titolo di \"Jimmy fuori di testa\".\nRiconoscimenti.\nJanes ha conseguito una nomination e una vittoria per la categoria degli Young Artist Award, entrambe nel 2008."}
{"id": "3428164", "revid": "1543377", "url": "https://it.wikipedia.org/wiki?curid=3428164", "title": "Dorida", "text": "Dorida () \u00e8 un comune della Grecia situato nella periferia della Grecia Centrale (unit\u00e0 periferica della Focide) con 10.874 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428165", "revid": "599013", "url": "https://it.wikipedia.org/wiki?curid=3428165", "title": "Chiesa di San Lorenzo (Varese Ligure)", "text": "La chiesa di San Lorenzo \u00e8 un luogo di culto cattolico situato nella frazione di Caranza nel comune di Varese Ligure, in provincia della Spezia. L'edificio \u00e8 sede della parrocchia omonima del vicariato dell'Alta Val di Vara della diocesi della Spezia-Sarzana-Brugnato.\nStoria e descrizione.\nL'attuale edificio fu edificato nel 1664, ma sub\u00ec rimaneggiamenti e trasformazioni nel 1844 e ancora nel 1934; in quest'ultimo periodo era prevosto il sacerdote Giovanni Battista Pardini che venne nominato, nel 1953, vescovo di Jesi nelle Marche.\nParrocchia dal XII secolo, la chiesa \u00e8 stata consacrata il 21 settembre 1935 dal vescovo di Chiavari monsignor Amedeo Casabona ed eletta al titolo di prevostura. All'interno \u00e8 conservata una tela della \"Madonna col Bambino\" del XIX secolo."}
{"id": "3428167", "revid": "2006282", "url": "https://it.wikipedia.org/wiki?curid=3428167", "title": "Ted MacDougall", "text": "Carriera.\nFu capocannoniere del campionato inglese nel 1976. In quattro delle otto squadre della Football League in cui milit\u00f2 ebbe occasione di giocare assieme a Phil Boyer, con cui costitu\u00ec un prolifico tandem d'attacco."}
{"id": "3428171", "revid": "767487", "url": "https://it.wikipedia.org/wiki?curid=3428171", "title": "Jean Jacques Nicolas Huot", "text": "Membro di numerose societ\u00e0 scientifiche, fu uno dei fondatori della \"Soci\u00e9t\u00e9 g\u00e9ologique de France\" nel 1830.\nHa lasciato numerosi lavori di storia naturale (in particolare sui fossili animali e vegetali), di geologia e di geografia.\nContinu\u00f2 e termin\u00f2 il \"Compendio di geografia universale\" dello scienziato danese Malte-Brun, opera rimasta incompiuta per la morte dell'autore nel 1826 e completata da Huot nel 1829.\nScrisse testi di geologia per la collana Suites \u00e0 Buffon dell'editore Roret di Parigi. \nNegli ultimi anni di vita venne nominato conservatore della biblioteca della citt\u00e0 di Versailles."}
{"id": "3428177", "revid": "767487", "url": "https://it.wikipedia.org/wiki?curid=3428177", "title": "Nat e il segreto di Eleonora", "text": "Nat e il segreto di Eleonora (\"K\u00e9rity, la maison des contes\") \u00e8 un film d'animazione franco-italiano del 2009 di Dominique Monf\u00e9ry, uscito nelle sale italiane venerd\u00ec 2 aprile 2010 su distribuzione Ripley's Film.\nTrama.\nLa famiglia di Nat eredita dalla zia Eleonora la sua casa sulla scogliera. Giunti alla nuova casa, i suoi genitori leggono una lettera della zia dove sono espresse le sue ultime volont\u00e0. Angelica riceve una vecchia bambola, mentre il fratellino Nat riceve le chiavi di una stanza segreta della casa, di cui la zia gli raccontava quando gli leggeva le sue storie preferite. Nat scoprir\u00e0 che in quella stanza si nasconde una biblioteca di libri in edizione originale, i cui personaggi prendono vita ed escono dai propri libri. Il compito di Nat sar\u00e0 quello di pronunciare una frase magica per permettere alle fiabe di vivere ancora e di far sognare i bambini, ma non ha ancora imparato a leggere. La decisione di vendere i libri al rigattiere Ramazzatutto complicher\u00e0 ulteriormente le cose..."}
{"id": "3428184", "revid": "525063", "url": "https://it.wikipedia.org/wiki?curid=3428184", "title": "Maine-et-Loire", "text": ""}
{"id": "3428187", "revid": "599013", "url": "https://it.wikipedia.org/wiki?curid=3428187", "title": "Wilf Chadwick", "text": "Carriera.\nFu capocannoniere della First Division nel 1924."}
{"id": "3428188", "revid": "39665179", "url": "https://it.wikipedia.org/wiki?curid=3428188", "title": "Wilfred Chadwick", "text": ""}
{"id": "3428190", "revid": "1884099", "url": "https://it.wikipedia.org/wiki?curid=3428190", "title": "Sharon (nome)", "text": "Origine e diffusione.\nRiprende il toponimo della pianura di Sharon, una zona fertile situata tra Giaffa e il Monte Carmelo, un luogo citato svariate volte nell'Antico Testamento (1Cr, Is, nelle versioni italiane spesso adattato in \"Saron\" o \"Sar\u00f2n\"). Etimologicamente, risale all'ebraico \u05e9\u05b8\u05c1\u05e8\u05d5\u05b9\u05df (\"\u0160\u0101r\u00f4n\"), che significa proprio \"pianura\" o \"palude\". Il termine \u00e8 usato anche per diverse specie di fiori, che vengono chiamate \"rosa di Sharon\".\nIl suo uso come nome proprio di persona \u00e8 attestato gi\u00e0 fra i Puritani, ma entra davvero in voga a met\u00e0 del XX secolo, a partire dagli anni 1920, forse grazie a un personaggio cos\u00ec chiamato nel romanzo di Adela Rogers St. Johns \"The Skyrocket\" (1925). \u00c8 stato uno dei dieci nomi pi\u00f9 usati negli Stati Uniti fra il 1943 e il 1949. \nVa notato che il diminutivo Shari pu\u00f2 anche essere una variante di Sherry.\nOnomastico.\nNon esistono sante che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3428191", "revid": "599013", "url": "https://it.wikipedia.org/wiki?curid=3428191", "title": "Chiesa di Sant'Anna (Varese Ligure)", "text": "La chiesa di Sant'Anna \u00e8 un luogo di culto cattolico situato nella frazione di Valletti nel comune di Varese Ligure, in provincia della Spezia. L'edificio \u00e8 sede della parrocchia omonima della diocesi della Spezia-Sarzana-Brugnato.\nStoria e descrizione.\nAnticamente dedicata a san Vincenzo, e sottoposta alla giurisdizione parrocchiale di San Pietro di Comuneglia, fu smembrata da quest'ultima con il breve pontificio di papa Innocenzo XII del 17 gennaio 1695.\nIntitolata da quella data a sant'Anna e facente parte della diocesi chiavarese, sub\u00ec nel 1915 un sostanziale ampliamento e altri lavori di restauro, abbellimento e affrescatura dopo la seconda guerra mondiale.\nIl 26 luglio 1950 il sito venne eletta a prevostura e al titolo di santuario diocesano dal vescovo di Chiavari Francesco Marchesani."}
{"id": "3428192", "revid": "1573940", "url": "https://it.wikipedia.org/wiki?curid=3428192", "title": "Chiesa di Maria Santissima Assunta in Cielo (Trepuzzi)", "text": "La chiesa di Maria Santissima Assunta in Cielo \u00e8 la chiesa madre di Trepuzzi, in provincia di Lecce.\nStoria.\nL'edificio era originariamente intitolato a san Pietro Apostolo come attesta il documento redatto a seguito della visita pastorale di mons. Luigi Pappacoda, avvenuta il 4 maggio 1640. Solo pi\u00f9 tardi, a partire dal 1792, viene indicata come titolare della chiesa la Madonna Assunta, protettrice di Trepuzzi.La costruzione in carparo e in pietra fu eretta nel 1603, come indica l'iscrizione posta sulla facciata, sotto lo stemma civico: \"AL SINDACATO: DI PROSPERO PERRONE NELL'ANNO 1603\". Si ritiene possibile che la chiesa attuale sia stata edificata su una costruzione preesistente, di dimensioni pi\u00f9 piccole.\nArte.\nEsterno.\nL'edificio, che non ha conservato quasi nulla dell'aspetto originario, presenta una nuda facciata a coronamento orizzontale, modellata solo da alcune larghe lesene e aperta da un portale timpanato. Il portale d'ingresso \u00e8 sormontato da una finestra lobata tardo-settecentesca, coronata da un arco a sesto ribassato. Il timpano del portale \u00e8 sormontato da tre stemmi in pietra leccese. Lo stemma centrale raffigura San Pietro (primo titolare della chiesa) in abiti pontificali, quello a sinistra \u00e8 lo stemma civico di Trepuzzi e quello a destra \u00e8 lo stemma del barone Giovanbattista Cond\u00f2 che raffigura su un lato una testa di pavone e una rosa, mentre sull'altro compare un'aquila bicipite con teste coronate sormontata da una stella ad otto punte. Nel piccolo cartiglio in basso si legge: \"QUI L'UNIVERSIT\u00c0 IL BARON SUO HONORA\".Nei pressi dell'ingresso laterale, nel luogo dove fino al 1845 era situata una parte del cimitero parrocchiale, \u00e8 visibile una croce in ferro. La croce venne eretta a ricordo della prima missione che i padri passionisti tennero a Trepuzzi, il 1\u00ba dicembre 1889.\nCampanile.\nIl campanile fu costruito in sostituzione di un altro pi\u00f9 antico che sorgeva in corrispondenza del coro e della vecchia sagrestia. \u00c8 citato gi\u00e0 nella prima visita pastorale del 1640. Nel 1921 venne avviata la costruzione, ultimata nel 1928. A pianta quadrata, si erge in corrispondenza del braccio destro del transetto. Ciascuna facciata \u00e8 modellata da una coppia di lesene, aperta da un profondo arco a tutto sesto sorretto, all'esterno, da due colonne tortili con capitelli e sormontato da finestrelle polilobate. La cornice marcapiano \u00e8 sorretta da due grandi mensole decorate, poste al di sopra delle lesene. Il primo e il secondo piano presentano un fregio a festoni floreali. L'ultimo piano \u00e8 coronato da un cupolino ottagonale.\nInterno.\nL'interno, a croce latina con una sola navata, presenta quattro campate con volte decorate a cordoni a foglie di bosso. Il pavimento, originariamente in pietra, \u00e8 stato sostituito completamente con lastre di marmo a scacchiera nel 1912, come indica una scritta posta per terra, al centro della chiesa.\nBattistero.\nPresso l'ingresso, a sinistra della porta maggiore, \u00e8 situato il settecentesco fonte battesimale, realizzato in pietra leccese.\nAltari.\nNella navata e nel transetto si distribuiscono quindici altari, di cui solo quattro conservano l'aspetto originario barocco. Molti di essi hanno subito nel tempo variazioni di titolare e hanno perso arredi e figurazioni originarie. Di rilevanza artistica sono due tele, \"La nascita di Ges\u00f9\" (1758) e \"La Vergine del Rosario\" (1768), realizzate dal pittore francavillese Domenico Carella, allievo del Solimena.\nAltare maggiore.\nDedicato alla Beatissima Vergine Assunta in Cielo, titolare della chiesa, fu consacrato nel 1925. In precedenza vi era un altare barocco in pietra leccese, su cui figurava la statua lapidea della Vergine Assunta. L'altare maggiore \u00e8 adorno di una grande tela raffigurante l'Assunzione di Maria, realizzata nel 1766 per volont\u00e0 del sindaco Marco Rampino. Sotto di essa sono collocati due ovali raffiguranti gli apostoli Pietro e Paolo. Al centro della volta a botte lunettata seicentesca, \u00e8 scolpito lo stemma con l'immagine di san Pietro, originario titolare della chiesa.\nCappelloni.\nNei lati destro e sinistro del transetto, si aprono rispettivamente il Cappellone del Sacramento e quello dell'Assunta. Entrambi sono coperti da una cupoletta e illuminati da finestre istoriate. I Cappelloni risalgono alla met\u00e0 del XIX secolo. Il Cappellone del Sacramento ospita un altare adorno di una grande tela novecentesca raffigurante l\"'Ultima cena\" (opera di Luigi Scorrano). Il Cappellone della madonna ospita, all'interno di una nicchia in marmo, la statua in cartapesta dell'Assunta (opera del maestro trepuzzino Dionigi Martucci)."}
{"id": "3428196", "revid": "599013", "url": "https://it.wikipedia.org/wiki?curid=3428196", "title": "Jack Parkinson", "text": "Carriera.\nGioc\u00f2 per quasi tutta la carriera nel Liverpool e fu capocannoniere della First Division inglese nel 1910."}
{"id": "3428198", "revid": "599013", "url": "https://it.wikipedia.org/wiki?curid=3428198", "title": "Balaze", "text": ""}
{"id": "3428200", "revid": "11266", "url": "https://it.wikipedia.org/wiki?curid=3428200", "title": "Chiese di Trepuzzi", "text": ""}
{"id": "3428201", "revid": "1776051", "url": "https://it.wikipedia.org/wiki?curid=3428201", "title": "More Than Live", "text": "More Than Live \u00e8 un film concerto della rock band svizzera Gotthard, pubblicato nel marzo del 2002 dalla BMG/Ariola. Raccoglie principalmente un'esibizione tenuta dal vivo durante il tour promozionale dell'album \"Homerun\", insieme ad alcune immagini e filmati di repertorio che presentano uno ad uno i membri della band. Come contenuto extra \u00e8 incluso il video musicale di \"Heaven\".\nNell'ottobre del 2010, in seguito alla prematura morte del cantante Steve Lee, il DVD ha raggiunto l'ottavo posto della classifica svizzera."}
{"id": "3428207", "revid": "716642", "url": "https://it.wikipedia.org/wiki?curid=3428207", "title": "Pat Glover", "text": "Carriera.\nGioc\u00f2 tutta la carriera nel Grimsby Town. Fu capocannoniere del campionato inglese nel 1936."}
{"id": "3428209", "revid": "125927760", "url": "https://it.wikipedia.org/wiki?curid=3428209", "title": "Santa Paola", "text": ""}
{"id": "3428211", "revid": "299315", "url": "https://it.wikipedia.org/wiki?curid=3428211", "title": "Cotroni", "text": ""}
{"id": "3428215", "revid": "1543377", "url": "https://it.wikipedia.org/wiki?curid=3428215", "title": "Comuni della Slovacchia", "text": "Il comune \u00e8 la suddivisione amministrativa di terzo livello della Slovacchia, dopo le regioni ed i distretti.\nComplessivamente il paese comprende 2.891 comuni, di cui 138 aventi il titolo di citt\u00e0. Di questo numero fanno parte anche i quartieri in cui sono suddivise le citt\u00e0 di Bratislava e di Ko\u0161ice, che hanno appunto autonomia amministrativa a livello di comune."}
{"id": "3428220", "revid": "1305772", "url": "https://it.wikipedia.org/wiki?curid=3428220", "title": "SMS Orjen", "text": "Lo SMS\" Orjen \u00e8 stato un cacciatorpediniere della k.u.k. Kriegsmarine, sesta e ultima unit\u00e0 della classe T\u00e1tra. Partecip\u00f2 a svariate azioni di flotta nel corso della prima guerra mondiale e, dopo la sconfitta dell'Impero austro-ungarico, fu ceduto come riparazione di guerra al Regno d'Italia: la Regia Marina lo immise in servizio con il nuovo nome di Pola e inquadrato nella classe Fasana, vale a dire il gruppo di cacciatorpediniere avuti dalla k.u.k. Kriegsmarine. Fu adoperato per addestramento, pattugliamento e rappresentanza all'estero. Nel 1931 cambi\u00f2 di nuovo nome in Zenson II\" e, infine, fu avviato alla demolizione nel 1937.\nCaratteristiche tecniche.\nLo \"Orjen\" presentava una lunghezza alla linea di galleggiamento di 84 metri, una larghezza massima di 7,80 metri e un pescaggio da 2,42 metri (normale) a 3,20 metri (massimo). Era armato con due cannoni \u0160koda K10 da 100\u00a0mm lunghi 47 calibri (L/50), montati su affusti individuali uno a prua e uno a poppa; sei pezzi \u0160koda K10 da 66\u00a0mm L/45 a fuoco rapido su altrettanti supporti singoli (tre per fiancata), due dei quali furono poi rimpiazzati con la versione contraerea BAG (\"Ballon-Abwher Gesch\u00fctz\"); due impianti binati con tubi lanciasiluri da 450\u00a0mm; una mitragliatrice Schwarzlose M.07/12 da 8\u00a0mm e un certo numero di bombe di profondit\u00e0. L'apparato motore, capace di sviluppare 32,6 nodi (circa 62\u00a0km/h), era formato da sei caldaie Yarrow, due turbine AEG Curtis, due alberi motore con elica e generava circa \u00a0shp, garantendo un'autonomia di miglia alla velocit\u00e0 di 12 nodi (circa chilometri a 22,8\u00a0km/h). L'equipaggio contava 104-105 uomini.\nStoria.\nIl servizio nella Marina austroungarica.\nCostruito tra il 1912 e il 1914 nei cantieri di Porto Re per conto della k.u.k. Kriegsmarine, il cacciatorpediniere si chiamava originariamente \"Orjen\" e faceva parte di una classe di sei unit\u00e0 (, , , , ) piuttosto grandi e bene armate, la pi\u00f9 moderna classe di cacciatorpediniere della Marina austroungarica. \nL'\"Orjen\" partecip\u00f2 attivamente alla prima guerra mondiale, prendendo parte a vari scontri. La sua attivit\u00e0 bellica pu\u00f2 essere cos\u00ec riassunta:\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette unit\u00e0 della classe T\u00e1tra, che andarono a formare la classe Fasana. \nL\u2019\"Orjen\", che il 31 ottobre 1918 aveva inalberato a Pola, come il resto della flotta austroungarica, la bandiera del nascente Regno di Jugoslavia, venne ceduto all'Italia nel 1919 ed entr\u00f2 formalmente in servizio il 26 settembre 1920, ricevendo il nuovo nominativo di \"Pola\". Di fatto il cacciatorpediniere divenne effettivamente operativo solo nel marzo 1922, e fu comunque impiegato piuttosto di rado. \nCome le unit\u00e0 gemelle, il bastimento fu adibito principalmente al pattugliamento delle coste libiche ed all'addestramento a Taranto e Venezia.\nIl 1\u00ba ottobre 1929 il \"Pola\" fu declassato a torpediniera, ed essendo in costruzione il nuovo incrociatore pesante , la torpediniera venne ribattezzata \"Zenson II\".\nIl 1\u00ba luglio 1932 Nave \"Zenson\" e l'incrociatore \"Taranto\" formarono il Gruppo Navi Scuole Meccanici, compiendo una crociera tra i porti della sponda italiana dell'Adriatico, l'Albania, la Grecia e la Libia. Tra gli ufficiali che si sono avvicendati al suo comando il futuro ammiraglio Giuseppe Marini che nel secondo dopoguerra avrebbe ricoperto diversi prestigiosi incarichi, tra cui quello di Comandante in capo della Squadra Navale\nRadiata il 1\u00ba maggio 1937, Nave \"Zenson\" venne avviata alla demolizione nel corso dello stesso anno."}
{"id": "3428224", "revid": "729019", "url": "https://it.wikipedia.org/wiki?curid=3428224", "title": "Tiso VIII da Camposampiero", "text": "I primi anni.\nEra figlio di Tiso VII da Camposampiero e di Ponzia da Canossa; quest'ultima gli fece da tutrice quando, nel 1266, mor\u00ec il padre.\nRicevette, in quanto unico erede maschio, un vasto feudo che lui stesso si preoccup\u00f2 di ampliare (possedeva sette villaggi nel territorio di Padova e due nel Trevigiano). Nel 1269 Florio da Camposampiero, un suo parente, design\u00f2 per lui un feudo davanti al vescovo di Treviso, mentre nel 1272 il vescovo di Frisinga gli confermava Godego.\nL'amicizia con Gherardo da Camino.\nCome tutta la sua famiglia, anche Tiso VIII milit\u00f2 nel partito guelfo guidato dal marchese d'Este. Entr\u00f2 nella scena politica sostenendo la signoria di Gherardo da Camino a Treviso, insediatosi come capitano generale nel 1283 scacciando i da Castelli, di parte ghibellina. Poco dopo, fu alla testa di un proprio contingente durante l'assedio di Gherardo ai Castelli. Per un anno a partire dal luglio del 1286 fu nominato podest\u00e0 di Treviso dal Caminese, con il quale rinnov\u00f2 la parentela sposandone la sorella Engelinda.\nGli ottimi rapporti con i Caminesi diedero al Camposampiero la possibilit\u00e0 di espandere i propri possedimenti nel Trevigiano, assumendo alcune terre ezzeliniane confiscate dal comune dopo la caduta del \"Tiranno\". Ebbe in affitto terreni a Romano, acquist\u00f2 propriet\u00e0 a San Zenone, Romano, Fonte e Mussolente. Tutti questi beni, tuttavia, tornarono al comune di Treviso dopo la sconfitta dei Caminesi.\nIl governo di Padova.\nNel 1288 fu podest\u00e0 di Ferrara, ma il fallito attentato a Obizzo II d'Este lo spinse a seguire il marchese a Modena.\nTornato definitivamente a Padova, fu una personalit\u00e0 di grande prestigio e particolarmente influente. Su sua richiesta, venne condannato a morte Alberto della Scala, suo attentatore (1299). Tra il 1303 e il 1304 fu podest\u00e0 di Vicenza, allora dipendente da Padova. Alla sua presenza, il Consiglio maggiore di Padova strinse un'alleanza con Verona nel corso di una guerra contro la Repubblica di Venezia (1304).\nNel 1308 strinse per conto del comune di Padova un'alleanza con Azzo VIII d'Este, riconciliandolo con i fratelli Altobrandino II e Francesco. Li coalizz\u00f2 quindi contro il governo ferrarese con a capo Fresco d'Este e appoggiato da Venezia.\nDivenuto ormai capo indiscusso della fazione guelfa, di certo appoggi\u00f2 la congiura del Tiepolo (1310). Dopo il fallimento si incontr\u00f2 con lo stesso Baiamonte per organizzare un nuovo attacco (1311). Fu dunque un grande oppositore di Pietro Gradenigo e in effetti appoggi\u00f2 l'abate di San Leonardo di Malamocco che querelava il doge per aver depredato il suo monastero.\nLo scontro con gli Scaligeri e la morte.\nLa situazione per Padova si fece critica nel 1311, quando l'imperatore Enrico VII impose alla citt\u00e0 un proprio vicario, mentre Cangrande della Scala aveva occupato Vicenza. Il Camposampiero risulta tra gli otto \"sapientes\" (probabilmente il pi\u00f9 influente) cui era affidata la difesa militare e la politica verso l'esterno. Quando Cangrande fu nominato vicario imperiale per Vicenza, Padova si ribell\u00f2, venne ucciso Guglielmo Novello Paltanieri, capo del partito ghibellino, e il Camposampiero, assieme ad altri nobili guelfi, divenne capo del governo. Combatt\u00e9 contro lo scaligero per la riconquista di Vicenza, ma mor\u00ec per cause naturali proprio nel corso della guerra.\nNel suo testamento, stilato tre giorni prima di spirare, designava suoi eredi il nipote Guglielmo e il nascituro della seconda moglie e chiedeva di essere sepolto nella basilica di Sant'Antonio.\nI cronisti sono concordi nel definirlo il pi\u00f9 potente padovano dell'epoca e, probabilmente, il pi\u00f9 grande dei Camposampiero.\nDa Engelinda da Camino ebbe un figlio, Giacomo, che non gli sopravvisse ma che gli diede un nipote, Guglielmo III. Si rispos\u00f2 con Cunizza da Carrara da cui ebbe un figlio, Tiso IX, nato dopo la sua morte."}
{"id": "3428225", "revid": "125790922", "url": "https://it.wikipedia.org/wiki?curid=3428225", "title": "Istaia-Aidispos", "text": "Istiaia-Aidipsos () \u00e8 un comune della Grecia situato nella periferia della Grecia Centrale (unit\u00e0 periferica dell'Eubea) con 22.132 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428234", "revid": "228587", "url": "https://it.wikipedia.org/wiki?curid=3428234", "title": "Hush (Gotthard)", "text": ""}
{"id": "3428236", "revid": "287204", "url": "https://it.wikipedia.org/wiki?curid=3428236", "title": "Cerin", "text": ""}
{"id": "3428237", "revid": "1543377", "url": "https://it.wikipedia.org/wiki?curid=3428237", "title": "Andalucia Tennis Experience 2011", "text": "L'Andalucia Tennis Experience 2011 \u00e8 stato un torneo di tennis giocato sulla terra rossa. \u00c8 stata la 3\u00aa edizione dell'Andalucia Tennis Experience, che fa parte della categoria International nell'ambito del WTA Tour 2011. Si \u00e8 giocato dal Club de Tenis Puente Romano di Marbella in Spagna, dal 4 al 10 aprile 2011.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nDistribuzione del montepremi e dei punti.\nMontepremi.\nIl montepremi totale quest'anno \u00e8 stato di \u00a0$.\nCampionesse.\nSingolare.\n Viktoryja Azaranka ha battuto in finale Irina-Camelia Begu, 6\u20133, 6\u20132\nDoppio.\n Nuria Llagostera Vives / Arantxa Parra Santonja hanno battuto in finale Sara Errani / Roberta Vinci, 3\u20136, 6\u20134, [10\u20135]"}
{"id": "3428241", "revid": "767487", "url": "https://it.wikipedia.org/wiki?curid=3428241", "title": "La sciamana", "text": "La sciamana \u00e8 un film del 1996, diretto da Andrzej \u017bu\u0142awski e scritto dalla scrittrice Manuela Gretkowska. Il film, presentato e acclamato al Festival di Venezia 1996, \u00e8 stato pesantemente criticato in patria e divenuto oggetto di scandalo, a causa del contenuto ritenuto oltraggioso verso i valori cristiani, estremamente violento e pornografico. Il regista \u00e8 stato accusato di avere manipolato a suo piacimento l'esordiente Iwona Petry e d'averla costretta a girare le scene pi\u00f9 spinte contro la sua volont\u00e0.\nTrama.\nUna ragazza misteriosa e senza nome, soprannominata \"l'Italiana\", arriva a Varsavia per iscriversi al Politecnico. Michal, docente d'antropologia, le subaffitta un appartamento e fin dal loro primo incontro, quasi posseduti da qualcosa di sovrannaturale, iniziano una rovente relazione sessuale. Il giorno dopo l'incontro con \"l'Italiana\", Michal e alcuni collaboratori rinvengono in un cantiere vicino a Varsavia il corpo mummificato di un uomo, risalente a pi\u00f9 di tremila anni fa; dopo attenti studi, Michal si convince che la mummia sia riconducibile a uno sciamano d'un'antica trib\u00f9 e decide di dedicarsi anima e corpo alla scoperta della cause della morte. Al passare dei giorni e delle settimane, la ricerca della verit\u00e0 si fa sempre pi\u00f9 ossessiva e maniacale, trovando sfogo soltanto nel rapporto con \"l'Italiana\", in una relazione fisica sempre pi\u00f9 violenta ed eccessiva che sconvolger\u00e0 la mente di Michal, al punto da fargli rompere ogni rapporto con la moglie Anna e gli amici, e riveler\u00e0 la vera natura della ragazza.\nProduzione.\nCast.\nSi narra che il regista avesse scelto l'esordiente Iwona Petry (nata nel 1975) dopo averla incontrata per caso in un bar, situato nei sobborghi di Varsavia. La Petry, allora studentessa di sociologia, venne preparata al ruolo nel film grazie al lavoro di Harmel Sbraire, gi\u00e0 assistente in passato di Juliette Binoche; la leggenda vuole che \u017bu\u0142awski abbia praticato addirittura dei riti voodoo per favorire al meglio l'inserimento dell'attrice. Bogus\u0142aw Linda, al contrario della Petry, aveva gi\u00e0 alle spalle un'ottima carriera ed era uno degli attori pi\u00f9 famosi del cinema polacco. Durante le riprese, lui e \u017bu\u0142awski ebbero numerosi battibecchi ma lo stesso regista, alla fine della lavorazione, insabbi\u00f2 il tutto definendo Linda \"un attore carismatico\".\nLocation.\nIl film \u00e8 stato girato tra Varsavia e Cracovia; le riprese a Varsavia includono la Stazione Centrale, il distretto di Praga P\u00f3\u0142noc e gli edifici amministrativi delle PKP, le ferrovie statali polacche. A Cracovia sono state girate alcune scene alla stazione centrale Krak\u00f3w G\u0142\u00f3wny ed all'AGH University of Science and Technology\nDistribuzione.\nLa pellicola \u00e8 stata distribuita in Polonia a partire dal 10 maggio 1996 in un numero limitato di copie, in sale selezionate e in spettacoli di seconda serata; si calcola che siano stati venduti circa 400\u00a0000 biglietti in patria, mentre in Francia, dove \"La sciamana\" \u00e8 stata distribuita dal 19 marzo 1997, soltanto 11150."}
{"id": "3428242", "revid": "104458", "url": "https://it.wikipedia.org/wiki?curid=3428242", "title": "Miss Universo 1993", "text": "Miss Universo 1993, quarantaduesima edizione di Miss Universo, si \u00e8 tenuta presso l'Auditorio Nacional di Citt\u00e0 del Messico nel Messico, il 21 maggio 1993. L'evento \u00e8 stato presentato da Dick Clark, Cecilia Bolocco e Angela Visser. Dayanara Torres, Miss Porto Rico, \u00e8 stata incoronata Miss Universo 1993.\nGiudici della trasmissione televisiva.\nLe seguenti celebrit\u00e0 hanno fatto da giudici durante la serata finale:"}
{"id": "3428247", "revid": "83531", "url": "https://it.wikipedia.org/wiki?curid=3428247", "title": "Febo Borromeo d'Adda", "text": "Biografia.\nInfanzia ed educazione.\nNacque a Milano figlio di Carlo Borromeo (1828-1889), conte di Arona, e di Costanza D'Adda (1842-1891), signora di Camairago e Guardasone, figlia di Vitaliano D'Adda (1800-1879), marchese di Pandino, e di Carolina Lamba Doria (1817-1856), nobile genovese.\nSia i Borromeo che i D'Adda appartenevano all'alta nobilt\u00e0 lombarda: entrambe queste famiglie erano molto radicate nella nobilt\u00e0 locale e godevano di grande rispetto. Suo avo materno era Sigmund Friedrich I, conte di Khevenh\u00fcller-Hohen-Osterwitz; fu nonno di Giovanni Andrea Borromeo d'Adda.\nBorromeo D'Adda fu educato all'Accademia Militare di Modena, dalla quale usc\u00ec sottotenente automobilista ma non intraprese mai la carriera militare.\nCarriera politica.\nSi dedic\u00f2 giovanissimo alla carriera politica quale membro della Destra storica: fu consigliere provinciale di Milano dal 1899 al 1913 e successivamente consigliere comunale e sindaco di Oreno e Cassano d'Adda. Fu inoltre presidente della Lega Navale, del Pio Istituto \"Bassini\", dell'opera nazionale orfani di guerra di Milano, patrono amministrativo della causa \"Pia D'Adda\" e consigliere della Banca Popolare di Milano.\nSi dedic\u00f2 inoltre ad opere filantropiche: fu consigliere dell'Istituto nazionale Vittorio Emanuele III per lo studio e la cura del cancro e presidente della Croce Rossa Italiana.\nSostenitore della causa neutralista durante la prima guerra mondiale, al suo scoppio insistette per\u00f2 per avere il grado di ufficiale (capitano) della Croce Rossa, operando soprattutto in Trentino.\nGi\u00e0 eletto deputato per XXIII legislatura del Regno d'Italia ma non proclamato per la chiusura anticipata della legislatura, fu confermato per la XXIV legislatura del Regno d'Italia il 26 ottobre 1913 per il collegio di Vimercate. Fu poi senatore per XXX legislatura del Regno d'Italia e membro della Commissione dell'Agricoltura dal 17 aprile 1939 al 5 agosto 1943.\nMorte.\nMor\u00ec 27 gennaio 1945 il a Milano."}
{"id": "3428254", "revid": "842111", "url": "https://it.wikipedia.org/wiki?curid=3428254", "title": "Ultratip", "text": ""}
{"id": "3428256", "revid": "1776051", "url": "https://it.wikipedia.org/wiki?curid=3428256", "title": "All I Care For", "text": "All I Care For \u00e8 il primo singolo pubblicato dalla rock band svizzera Gotthard, estratto dal loro eponimo album di debutto \"Gotthard\" nel 1992. Si tratta di una malinconica ballad acustica, un po' in contrasto con lo stile musicale dell'album, registrata esclusivamente con voce e chitarra, e l'aggiunta di qualche breve intervento di tastiere.\nIl singolo ha riscosso un buon successo e ha subito proiettato gli esordienti Gotthard nelle parti alte delle classifiche svizzere.\nLa canzone \u00e8 stata accompagnata da un video musicale girato quasi interamente in bianco e nero.\nTracce.\nTutte le canzoni sono state composte da Steve Lee e Leo Leoni."}
{"id": "3428260", "revid": "1776051", "url": "https://it.wikipedia.org/wiki?curid=3428260", "title": "Firedance", "text": "Firedance \u00e8 il terzo e ultimo singolo estratto da \"Gotthard\", l'eponimo album di debutto pubblicato dalla rock band svizzera Gotthard nel 1992. \u00c8 stato pubblicato sia singolarmente che assieme a \"Downtown\".\nIl brano si contraddistingue per la partecipazione speciale del chitarrista Vivian Campbell, che suona anche in \"Get Down\".\nNonostante si tratti di un successo minore, \u00e8 diventato negli anni uno dei pezzi pi\u00f9 famosi nei concerti dal vivo della band, durante i quali veniva spesso seguito da una sfida alla batteria tra Hena Habegger e Steve Lee. Un esempio di ci\u00f2 lo si ha nei DVD \"More Than Live\" e \"Made in Switzerland\"."}
{"id": "3428273", "revid": "1543377", "url": "https://it.wikipedia.org/wiki?curid=3428273", "title": "Cixutumumab", "text": "Il 'Cixutumumab nome commerciale \"IMC-A12\" \u00e8 un anticorpo monoclonale di tipo umano, che viene utilizzato per il trattamento di forme di tumori solidi.\nEsso \u00e8 stato sviluppato dalla ImClone Systems Inc..\nIl farmaco agisce sull'antigene (human insulin-like growth factor-1 receptor) (IGF-1R), che \u00e8 implicato in fenomeni di tumorigeninesi e metastasi."}
{"id": "3428276", "revid": "228587", "url": "https://it.wikipedia.org/wiki?curid=3428276", "title": "Miss Mondo 1993", "text": "Miss Mondo 1993, la quarantatreesima edizione di Miss Mondo, si \u00e8 tenuta il 27 novembre 1993, presso il Sun City Entertainment Centre di Sun City, in Sudafrica. Il concorso \u00e8 stato presentato da Pierce Brosnan, Doreen Morris, Gina Marie Tolleson e Kim Alexis. Lisa Hanna, rappresentante della Giamaica \u00e8 stata incoronata Miss Mondo 1993."}
{"id": "3428278", "revid": "39666864", "url": "https://it.wikipedia.org/wiki?curid=3428278", "title": "Coppia di Re", "text": ""}
{"id": "3428285", "revid": "461603", "url": "https://it.wikipedia.org/wiki?curid=3428285", "title": "Olympiakos Syndesmos Filathlon Pireos", "text": ""}
{"id": "3428288", "revid": "1494169", "url": "https://it.wikipedia.org/wiki?curid=3428288", "title": "In-A-Gadda-Da-Vida", "text": ""}
{"id": "3428302", "revid": "262457", "url": "https://it.wikipedia.org/wiki?curid=3428302", "title": "Libro di Nehemia", "text": ""}
{"id": "3428303", "revid": "287204", "url": "https://it.wikipedia.org/wiki?curid=3428303", "title": "Biblioteca comunale Aldo Carrara", "text": "La Biblioteca comunale Aldo Carrara si trova ad Altopascio.\nStoria e descrizione.\nLa biblioteca comunale di Altopascio e l'annesso centro di cultura intitolato ad sono attivi sul territorio gi\u00e0 dal 1967, ben 10 anni prima della legge regionale 33/1976 che istituiva le biblioteche comunali in Regione Toscana. Quella di far nascere una biblioteca in quegli anni fu quindi una scelta scaturita da un contesto culturale che ha poi ben presto costituito una tradizione di utilizzo e di appartenenza per tutta la comunit\u00e0 altopascese e non. Su quel nucleo la biblioteca negli anni \u00e8 cresciuta e si \u00e8 trasformata, nel rispondere alle domande nuove che lo studio, la ricerca, l'interesse e la lettura sempre pi\u00f9 pongono.\nOggi la biblioteca \u00e8 una realt\u00e0 articolata, che assomma diversi e vari servizi: dai corsi di lingue straniere e di informatica alla promozione alla lettura, dai programmi interculturali all'approfondimento della storia locale. L'ultimo elemento significativo di innovazione tecnologica \u00e8 il catalogo collettivo in rete, che valorizza la ricchezza e la specificit\u00e0 delle diverse realt\u00e0, rappresentando il legame tra passato e futuro.\nLa titolazione: Aldo Carrara.\nAldo Carrara (Altopascio, 11 settembre 1939 \u2013 Altopascio, 15 settembre 1962) \u00e8 stato uno scrittore e poeta locale. Nel 1959 vinse il premio nazionale \"Prima Prova\", indetto dalla rivista \"Bianco e Nero\" (con giuria composta da M. Antonioni, L. Chiarini, G. C. Vigorelli). Pubblic\u00f2 racconti sulle riviste \"Prove\" e \"Situazione\", poesie su \"Il Contemporaneo\".\nNel maggio del 1960 scrisse di lui Italo Calvino: \"Devo dirle che mi piace molto il modo in cui lei scrive: oggettivo, tutto fatti, con la passione di spiegare con precisione la verit\u00e0 di una vita, con un linguaggio vero, quasi tutto di parole che si dicono parlando\". \nMor\u00ec in un incidente stradale."}
{"id": "3428306", "revid": "461603", "url": "https://it.wikipedia.org/wiki?curid=3428306", "title": "Panserraikos Football Club", "text": ""}
{"id": "3428309", "revid": "339392", "url": "https://it.wikipedia.org/wiki?curid=3428309", "title": "As viterbese", "text": ""}
{"id": "3428314", "revid": "1543377", "url": "https://it.wikipedia.org/wiki?curid=3428314", "title": "Clenoliximab", "text": "Il 'Clenoliximab \u00e8 un anticorpo monoclonale di tipo chimerico (primate/umano:\" Macaca irus\" e \"Homo sapiens\"), che viene utilizzato per il trattamento dell'artrite reumatoide, possiede azione immunomodulante.\nIl farmaco agisce sull'antigene: CD4."}
{"id": "3428316", "revid": "729019", "url": "https://it.wikipedia.org/wiki?curid=3428316", "title": "Giuseppe Mario Asinari Rossillon", "text": "Biografia.\nFiglio di Giacomo Antonio, marchese di Bernezzo e Clavesana (1850-1939), e di sua moglie Ines Irene Rasini di Monteglinego (1855-1914), figlia di Roberto Rasini di Monteglinego (1820-1891), signore di Casasco, Giuseppe Mario Asinari Rossillon otterr\u00e0 in seguito alla sua brillante carriera il titolo di signore di Belvedere, Briga e Casasco e duca di Rossillon.\nStudi\u00f2 all'accademia militare di Torino dalla quale usc\u00ec tenente di fanteria. Partecip\u00f2 alla guerra italo-turca e alla prima guerra mondiale distinguendosi per il suo valore e per la sua abilit\u00e0 di stratega, ricevendo numerose onorificenze e nel 1919 il grado di colonnello.\nDal 1930 al 1940 ricopr\u00ec il ruolo di primo aiutante di campo di Vittorio Emanuele III.\nNel 1933 fu promosso generale di corpo d'armata e si schier\u00f2 contro l'intervento coloniale italiano e contro l'ingresso nella seconda guerra mondiale temendo che potessero far precipitare le sorti della monarchia italiana.\nIl 25 marzo 1939 fu nominato senatore della XXX Legislatura del Regno d'Italia. Fu membro della Commissione per il giudizio dell'Alta Corte di Giustizia e della Commissione delle Forze Armate.\nFu noto soprattutto per i suoi ideali profondamente monarchici e anti-fascisti.\nMatrimonio e figli.\nNel 1912 spos\u00f2 Gaziella Costantin de Magny, venti anni pi\u00f9 giovane di lui, figlia di Guillaume Costantin de Magny, barone di Magny, dalla quale ebbe quattro figli: "}
{"id": "3428318", "revid": "461603", "url": "https://it.wikipedia.org/wiki?curid=3428318", "title": "Ethnikos Olympiakos Volos F.C.", "text": ""}
{"id": "3428322", "revid": "1573940", "url": "https://it.wikipedia.org/wiki?curid=3428322", "title": "Chiesa della Purificazione della Beata Vergine Maria (Trepuzzi)", "text": "La chiesa della Purificazione della Beata Vergine Maria \u00e8 una chiesa di Trepuzzi, in provincia di Lecce.\nStoria.\n\u00c8 menzionata per la prima volta nella visita pastorale di monsignor Luigi Pappacoda nel 1640, dalla quale si evince che era sede della confraternita della Purificazione istituita nel 1633 secondo le regole dei gesuiti. Questa antica cappella and\u00f2 in rovina e probabilmente, sui suoi resti sorse l'attuale edificio, la cui costruzione fu portata a termine nel 1747, come appare dalla data incisa all'interno sulla volta da due distici elegiaci incisi sulla facciata: \nArte.\nEsterno.\nLa facciata, racchiusa fra due lesene lisce, che modellano anche le pareti laterali, presenta un semplice portale timpanato e una finestra rettangolare, e termina con un coronamento mistilineo sormontato da una croce in carparo, che inquadra una nicchia vuota. Un motivo decorativo simile si ripete sul campanile a vela collocato posteriormente all'edificio. Alla cappella si accede anche da altri due ingressi situati ai lati della costruzione.\nInterno.\nL'interno \u00e8 ad una sola navata coperta da una volta a botte lunettata, con nervatura a foglie di bosso. Le pareti sono modellate da lesene e sono rivestite da stucchi. Lungo la parete destra della navata sono collocate le statue in cartapesta della Purificazione della Beata Vergine Maria e di san Francesco d'Assisi sollevato da due angeli. Inoltre vi \u00e8 un piccolo altare, in marmo, dedicato all'Addolorata con relativa statua. Lungo la parete sinistra della navata \u00e8 collocata la statua del crocifisso e un altare in pietra dedicato alla Vergine assunta in cielo, incorniciato da lesene laterali e da un timpano e adorno della tela dell'Assunta e di un ovale raffigurante Cristo Risorto. L'altare fu eretto da Vincenzo Rampino nel 1802, come risulta dall'epigrafe sulla sommit\u00e0 del quadro della titolare.Sull'altare maggiore, in pietra calcarenitica lavorata e stuccata con lesene e numerosi fregi dorati, figura la tela tardo-seicentesca della Presentazione di Ges\u00f9 al Tempio, e superiormente in asse con questa, l'ovale raffigurante Sant'Ignazio di Loyola. Ai piedi dell'altare, sotto la mensa, \u00e8 collocata la statua del Cristo morto. Ai lati dell'altare vi sono inoltre le tele riproducenti la Presentazione della Beata Vergine Maria e la Nativit\u00e0 di Maria, opere settecentesche di Pietro Pasquale Martena.La chiesa \u00e8 sede della Confraternita della Purificazione, di antica istituzione; il legame con i Gesuiti \u00e8 confermato dalla presenza, su uno dei due medaglioni della divisa dei confratelli, dell'immagine di Sant'Ignazio di Loyola (fondatore della Compagnia di Ges\u00f9)."}
{"id": "3428326", "revid": "1776051", "url": "https://it.wikipedia.org/wiki?curid=3428326", "title": "Mountain Mama", "text": "Mountain Mama \u00e8 il primo singolo estratto da \"Dial Hard\", il secondo album in studio della rock band svizzera Gotthard. \u00c8 stato pubblicato nel dicembre del 1993.\nLa canzone si contraddistingue per l'assolo di talk box eseguito alla chitarra di Leo Leoni. La \"mamma montagna\" (\"mountain mama\") a cui fa riferimento il testo \u00e8 la patria Svizzera.\n\u00c8 stato realizzato un video musicale girato ad Hollywood, in California. Curiosamente, il video viene riportato sul canale Vevo dei Gotthard con il titolo erroneo di \"One Life, One Soul\", invece del corretto \"Mountain Mama\".\nTracce.\nTutte le canzoni sono state composte da Steve Lee, Leo Leoni e Chris von Rohr."}
{"id": "3428329", "revid": "834", "url": "https://it.wikipedia.org/wiki?curid=3428329", "title": "Fever (Madonna)", "text": ""}
{"id": "3428334", "revid": "466539", "url": "https://it.wikipedia.org/wiki?curid=3428334", "title": "Rashel Novikoff", "text": "Biografia.\nHa incominciato la sua carriera nella pellicola \"Harry e Tonto\", interpretando la signora Rothman. Di seguito \u00e8 stata la zia Mema nel film \"Lenny\" ed ha interpretato una cliente in \"I ragazzi irresistibili.\" Nel 1977 ha interpretato la parte della zia Tessie in \"Io e Annie\" e nel 1979 \u00e8 nelle vesti di Sadie nel lungometraggio \"Boardwalk.\" Ha recitato anche nel film per la televisione \"Siege\"."}
{"id": "3428335", "revid": "1442080", "url": "https://it.wikipedia.org/wiki?curid=3428335", "title": "Miss International 1993", "text": "Miss International 1993, trentatreesima edizione di Miss International, si \u00e8 tenuta presso Tokyo, in Giappone, il 9 ottobre 1993. La polacca Agnieszka Pacha\u0142ko \u00e8 stata incoronata Miss International 1993."}
{"id": "3428337", "revid": "1543377", "url": "https://it.wikipedia.org/wiki?curid=3428337", "title": "Kymi-Aliveri", "text": "Kymi-Aliveri () \u00e8 un comune della Grecia situato nella periferia della Grecia Centrale (unit\u00e0 periferica dell'Eubea) con 30.717 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428342", "revid": "1776051", "url": "https://it.wikipedia.org/wiki?curid=3428342", "title": "I'm Your Travellin' Man", "text": "I'm Your Travelin'Man \u00e8 il terzo singolo estratto da \"Dial Hard\", il secondo album in studio della rock band svizzera Gotthard.\nSi tratta di una canzone scritta da Mandy Meyer e originariamente registrata dai Cobra per l'album \"First Strike\" nel 1983.\n\u00c8 stato realizzato un video musicale che mostra i Gotthard eseguire la canzone in una stanza, mentre vengono mostrate alcune immagini del Massiccio del San Gottardo."}
{"id": "3428343", "revid": "392518", "url": "https://it.wikipedia.org/wiki?curid=3428343", "title": "Travellin' Man", "text": ""}
{"id": "3428348", "revid": "1543377", "url": "https://it.wikipedia.org/wiki?curid=3428348", "title": "Mantoudi-Limni-Agia Anna", "text": "Mantoudi-Limni-Agia Anna () \u00e8 un comune della Grecia situato nella periferia della Grecia Centrale (unit\u00e0 periferica dell'Eubea) con 13.673 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428353", "revid": "570966", "url": "https://it.wikipedia.org/wiki?curid=3428353", "title": "Les Alleuds (Maine-et-Loire)", "text": ""}
{"id": "3428355", "revid": "570966", "url": "https://it.wikipedia.org/wiki?curid=3428355", "title": "Avrill\u00e9 (Maine-et-Loire)", "text": ""}
{"id": "3428359", "revid": "570966", "url": "https://it.wikipedia.org/wiki?curid=3428359", "title": "Cherr\u00e9 (Maine-et-Loire)", "text": ""}
{"id": "3428361", "revid": "1776051", "url": "https://it.wikipedia.org/wiki?curid=3428361", "title": "I'm on My Way (Gotthard)", "text": "I'm on My Way \u00e8 il quarto e ultimo singolo estratto da \"Dial Hard\", il secondo album in studio della rock band svizzera Gotthard.\nSi tratta di una power ballad che descrive gli aspetti e le difficolt\u00e0 di una vita continuamente \"on the road\". A tal proposito, \u00e8 stato girato un video musicale che mostra i Gotthard impegnati in tour in giro per il mondo.\nNegli anni, la canzone \u00e8 stata eseguita nei concerti soprattutto in chiave acustica, come ad esempio nell'album \"D-Frosted\" o nel DVD \"More Than Live\".\nTracce.\nTutte le canzoni sono state composte da Steve Lee, Leo Leoni e Chris von Rohr."}
{"id": "3428362", "revid": "570966", "url": "https://it.wikipedia.org/wiki?curid=3428362", "title": "Clefs (Maine-et-Loire)", "text": ""}
{"id": "3428363", "revid": "212348", "url": "https://it.wikipedia.org/wiki?curid=3428363", "title": "Coron (Maine-et-Loire)", "text": ""}
{"id": "3428366", "revid": "287204", "url": "https://it.wikipedia.org/wiki?curid=3428366", "title": "Rain (EP)", "text": ""}
{"id": "3428369", "revid": "570966", "url": "https://it.wikipedia.org/wiki?curid=3428369", "title": "Forges (Maine-et-Loire)", "text": ""}
{"id": "3428372", "revid": "570966", "url": "https://it.wikipedia.org/wiki?curid=3428372", "title": "Gennes (Maine-et-Loire)", "text": ""}
{"id": "3428373", "revid": "570966", "url": "https://it.wikipedia.org/wiki?curid=3428373", "title": "Ingrandes (Maine-et-Loire)", "text": ""}
{"id": "3428374", "revid": "570966", "url": "https://it.wikipedia.org/wiki?curid=3428374", "title": "Lasse (Maine-et-Loire)", "text": ""}
{"id": "3428375", "revid": "570966", "url": "https://it.wikipedia.org/wiki?curid=3428375", "title": "Marans (Maine-et-Loire)", "text": ""}
{"id": "3428376", "revid": "570966", "url": "https://it.wikipedia.org/wiki?curid=3428376", "title": "Melay (Maine-et-Loire)", "text": ""}
{"id": "3428379", "revid": "570966", "url": "https://it.wikipedia.org/wiki?curid=3428379", "title": "Parnay (Maine-et-Loire)", "text": ""}
{"id": "3428380", "revid": "1543377", "url": "https://it.wikipedia.org/wiki?curid=3428380", "title": "Molos-Agios Konstantinos", "text": "Molos-Agios Konstantinos () \u00e8 un comune della Grecia situato nella periferia della Grecia Centrale (unit\u00e0 periferica della Ftiotide) con 13.932 abitanti secondo i dati del censimento 2001.\n\u00c8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3428381", "revid": "570966", "url": "https://it.wikipedia.org/wiki?curid=3428381", "title": "La Pellerine (Maine-et-Loire)", "text": ""}
{"id": "3428382", "revid": "570966", "url": "https://it.wikipedia.org/wiki?curid=3428382", "title": "La Plaine (Maine-et-Loire)", "text": ""}
{"id": "3428383", "revid": "570966", "url": "https://it.wikipedia.org/wiki?curid=3428383", "title": "La Pommeraye (Maine-et-Loire)", "text": ""}
{"id": "3428384", "revid": "570966", "url": "https://it.wikipedia.org/wiki?curid=3428384", "title": "La Romagne (Maine-et-Loire)", "text": ""}
{"id": "3428385", "revid": "287204", "url": "https://it.wikipedia.org/wiki?curid=3428385", "title": "Taylor Mackenzie", "text": "Anche suo padre, Niall Mackenzie, ha corso come pilota professionista.\nCarriera.\nInizia a correre all'et\u00e0 di 4 anni, in corse su sterrato e su quad. Nel 2006 e nel 2007 partecipa ai campionati di minimoto scozzese e britannico, ottenendo diverse vittorie. Nel 2008 finisce 16\u00ba nel campionato britannico 125 e, nello stesso anno, termina in quinta posizione la coppa Under 16. Nel 2009 giunge 20\u00ba nella Red Bull Rookies Cup, 11\u00ba nel campionato britannico 125 e 4\u00ba nella coppa Under 16. Nel 2010 termina 15\u00ba nella Red Bull Rookies Cup e, nello stesso anno, corre nella classe 125 del motomondiale i Gran Premi di Gran Bretagna e Comunit\u00e0 Valenciana in qualit\u00e0 di wildcard a bordo di una Honda RS125R del team KRP, senza ottenere punti.\nNel 2011 diventa pilota titolare in 125 nel motomondiale, ingaggiato dal team Phonica Racing con una Aprilia RSW 125, nella stessa squadra trova come compagni Simone Grotzkyj e Giulian Pedone. In questa stagione \u00e8 costretto a saltare il Gran Premio del Portogallo per infortunio. Ha ottenuto come miglior risultato un quinto posto a Jerez e ha concluso la stagione al 24\u00ba posto con 15 punti."}
{"id": "3428387", "revid": "570966", "url": "https://it.wikipedia.org/wiki?curid=3428387", "title": "Saint-Germain-des-Pr\u00e9s (Maine-et-Loire)", "text": ""}
{"id": "3428391", "revid": "570966", "url": "https://it.wikipedia.org/wiki?curid=3428391", "title": "Saint-Sigismond (Maine-et-Loire)", "text": ""}
{"id": "3428394", "revid": "570966", "url": "https://it.wikipedia.org/wiki?curid=3428394", "title": "Sainte-Christine (Maine-et-Loire)", "text": ""}
{"id": "3428395", "revid": "570966", "url": "https://it.wikipedia.org/wiki?curid=3428395", "title": "Sermaise (Maine-et-Loire)", "text": ""}
{"id": "3428397", "revid": "570966", "url": "https://it.wikipedia.org/wiki?curid=3428397", "title": "Le Tremblay (Maine-et-Loire)", "text": ""}
{"id": "3428398", "revid": "125682107", "url": "https://it.wikipedia.org/wiki?curid=3428398", "title": "Festa della Madonna del Soccorso", "text": "La festa della Madonna del Soccorso anche chiamata festa del 21 di agosto (\"festa di lu vintunu d'austu\" in siciliano) \u00e8 la pi\u00f9 importante festa religiosa della citt\u00e0 di Castellammare del Golfo. Si celebra in onore della santa patrona della citt\u00e0, ed \u00e8 una delle feste religiose cattoliche pi\u00f9 partecipate della provincia di Trapani, proprio per il numero di persone che coinvolge e attira. Si svolge tutti gli anni dal 1 agosto al 21 agosto.\nViene anche celebrata negli Stati Uniti d'America grazie alla comunit\u00e0 castellammarese che vi ci abita.\nStoria.\nLa festa della Madonna del Soccorso \u00e8 bene ricordare che fu sposta al 21 di Agosto soltanto nel 1843. Inizialmente, infatti, fin dai tempi antichi essa veniva celebrata il giorno 8 Dicembre, solennit\u00e0 dell'Immacolata Concezione e successivamente dal 1777 il 15 di Agosto, solennit\u00e0 dell'Assunta.\nQuando le festa patronale fu trasferita al 21 agosto, la tradizionale quindicina rimase inalterata e, anzi, fu allungata fino al 21 (la vintunina) e il 15 agosto cominci\u00f2 a svolgersi la processione dell'Assunta, effettuata sino agli anni 60 del XX secolo.\nLa festa nel passato.\nIl primo di Agosto di ogni anno il comune provvedeva a fissare alla \"testa di la cursa\" un'alta trave con in sommit\u00e0 una bandiera, annunziando in tal modo l'imminente solennit\u00e0 della festa patronale. Subito dopo, autorit\u00e0 e gran folla di popolo, attraversando il Corso Garibaldi, si recavano in pellegrinaggio alla Chiesa Madre, dove si svolgeva una solenne messa.\nLa festa culminava il 19, 20 e 21. In questi tre giorni alle 7 del mattino nella zona dei cerri venivano sparati 21 colpi di cannone e una volta termiti i colpi, suonavano contemporaneamente tutte le chiese della citt\u00e0\nLe corse dei cavalli.\nLe corse dei cavalli erano immancabili nei giorni della festa patronale e vennero organizzate in maniera continuativa fino all'anno 1970, precedute da pittoresche parate. Dopo questa data tale tradizione fu messa in crisi dall'autorit\u00e0 prefettizia. Le corse, comunque, vennero riprese nel 1988 e nel 1989. Altra corsa fu effettuata nel 1998 e le ultime furono nel 2000 e nel 2003.\nLa festa ai giorni nostri.\nAncora oggi, Castellammare del Golfo festeggia la sua tanto amata patrona con una suggestiva festa alla quale ricorrono genti da tutte le zone limitrofe come segno di devozione alla Vergine del Soccorso. La giornata del 19 agosto avviene la caratteristica \u201cprocessione a mare\u201d dove la Statua della Madonna viene portata in processione su una tipica barca di pescatori. Una volta imbarcata la statua far\u00e0 un giro dinanzi la costa Castellammarese e al rientro a Cala Marina la citt\u00e0 saluta la propria patrona con un suggestivo spettacolo pirotecnico seguito da lunghi applausi. Il 20 agosto durante il pomeriggio si svolge la tipica sfilata dei carretti Siciliani che attraversa le vie del centro storico con musica tipica siciliana animata da balletti folkloristici fino a tarda serata. Il 21 agosto, giorno della festa patronale, invece ha luogo la tradizionale processione lungo le vie del paese in un percorso che si snoder\u00e0 per chilometri. Al termine giochi pirotecnici. Per tutti e tre i giorni di festa viene installata una fiera in piazza Petrolo, cuore del paese."}
{"id": "3428401", "revid": "767487", "url": "https://it.wikipedia.org/wiki?curid=3428401", "title": "Restless Wives", "text": "Restless Wives \u00e8 un film muto del 1924 diretto da Gregory La Cava. La sceneggiatura si basa su \"Restless Wives\" di Izola Forrester, un racconto che usc\u00ec pubblicato su \"Ainslee's Magazine\".\nTrama.\nPolly Benson \u00e8 una moglie trascurata. E suo marito James non migliora la situazione quando, in occasione dell'anniversario del loro matrimonio, la lascia sola a causa di un impegno di lavoro. La donna, allora, si reca con un suo ammiratore, Curtis Wilbur, in un cabaret e poi decide di tornare a casa da suo padre. Il marito abbandonato, si dispera. Ma rivuole indietro la moglie. Cos\u00ec, quando la rivede insieme a Wilbur, la rapisce e poi la porta in montagna, in una casa delle vacanze. L\u00ec, per\u00f2, scoppia quasi la tragedia: un domestico ubriaco ferisce James che, cadendo, provoca un incendio rompendo una lampada che prende fuoco. Polly riuscir\u00e0 a salvare il marito, trascinandolo all'esterno: i due sposi, finalmente rappacificati, tornano insieme e si perdonano a vicenda.\nProduzione.\nIl film fu prodotto dalla C.C. Burr Productions Inc.\nDistribuzione.\nIl copyright del film, richiesto dalla C. C. Burr Pictures, fu registrato il 10 dicembre 1923 con il numero LP19686.\nIl film usc\u00ec nelle sale il 6 gennaio 1924"}
{"id": "3428402", "revid": "1776051", "url": "https://it.wikipedia.org/wiki?curid=3428402", "title": "Father Is That Enough?", "text": "Father Is That Enough? \u00e8 il primo singolo estratto da \"G.\", il terzo album in studio della rock band svizzera Gotthard. \u00c8 stato pubblicato nell'ottobre del 1995, circa due mesi prima dell'uscita dell'album.\nIl chitarrista Leo Leoni ha spiegato in un'intervista che la canzone tratta del rapporto tra padre e figlio, di come uno voglia sempre qualcosa dall'altro e viceversa.\nTracce.\nTutte le canzoni sono state composte da Steve Lee, Leo Leoni e Chris von Rohr."}
{"id": "3428403", "revid": "1543377", "url": "https://it.wikipedia.org/wiki?curid=3428403", "title": "Stylida", "text": "Stylida () \u00e8 un comune della Grecia situato nella periferia della Grecia Centrale (unit\u00e0 periferica della Ftiotide) con 14.118 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 464\u00a0km\u00b2 e la popolazione \u00e8 passata da 6.858 a 14.118 abitanti."}
{"id": "3428406", "revid": "287204", "url": "https://it.wikipedia.org/wiki?curid=3428406", "title": "Brian Perk", "text": ""}
{"id": "3428407", "revid": "1543377", "url": "https://it.wikipedia.org/wiki?curid=3428407", "title": "Conatumumab", "text": "Il Conatumumab \u00e8 un anticorpo monoclonale di tipo agonista interamente umano, studiato per il trattamento di forme di tumore solido ed emopoietici. Esso \u00e8 stato sviluppato dalla Amgen Inc..\nIl farmaco agisce sull'antigene: TRAIL (tumor necrosis factor-related apoptosis-inducing ligand) receptor 2 (TR-2) o CD262, inducendo l'apoptosi delle cellule neoplastiche."}
{"id": "3428411", "revid": "112803821", "url": "https://it.wikipedia.org/wiki?curid=3428411", "title": "SMS Csepel", "text": "Lo SMS\" Csepel \u00e8 stato un cacciatorpediniere della k.u.k. Kriegsmarine, terza unit\u00e0 della classe T\u00e1tra. Partecip\u00f2 a svariate azioni di flotta nel corso della prima guerra mondiale e, dopo la sconfitta dell'Impero austro-ungarico, fu ceduto come riparazione di guerra al Regno d'Italia: la Regia Marina lo immise in servizio con il nuovo nome di Muggia\" e inquadrato nella classe Fasana, vale a dire il gruppo di cacciatorpediniere avuti dalla k.u.k. Kriegsmarine. Fu adoperato per addestramento, pattugliamento e rappresentanza all'estero. Nel 1929 si incagli\u00f2 e affond\u00f2 al largo di Amoy (Cina).\nCaratteristiche tecniche.\nLo \"Csepel\" presentava una lunghezza alla linea di galleggiamento di 84 metri, una larghezza massima di 7,80 metri e un pescaggio da 2,42 metri (normale) a 3,20 metri (massimo). Era armato con due cannoni \u0160koda K10 da 100\u00a0mm lunghi 47 calibri (L/50), montati su affusti individuali uno a prua e uno a poppa; sei pezzi \u0160koda K10 da 66\u00a0mm L/45 a fuoco rapido su altrettanti supporti singoli (tre per fiancata), due dei quali furono poi rimpiazzati con la versione contraerea BAG (\"Ballon-Abwher Gesch\u00fctz\"); due impianti binati con tubi lanciasiluri da 450\u00a0mm; una mitragliatrice Schwarzlose M.07/12 da 8\u00a0mm e un certo numero di bombe di profondit\u00e0. L'apparato motore, capace di sviluppare 32,6 nodi (circa 62\u00a0km/h), era formato da sei caldaie Yarrow, due turbine AEG Curtis, due alberi motore con elica e generava circa \u00a0shp, garantendo un'autonomia di miglia alla velocit\u00e0 di 12 nodi (circa chilometri a 22,8\u00a0km/h). L'equipaggio contava 104-105 uomini.\nStoria.\nIl servizio nella Marina austroungarica.\nCompletato nel 1913 per conto della k.u.k. Kriegsmarine, il cacciatorpediniere si chiamava originariamente \"Csepel\" e faceva parte di una classe di sei unit\u00e0 (, , , e ) piuttosto grandi e bene armate, la pi\u00f9 moderna classe di cacciatorpediniere della Marina austroungarica.\nLo \"Csepel\" partecip\u00f2 attivamente alla prima guerra mondiale, prendendo parte a numerosi scontri. La sua attivit\u00e0 bellica pu\u00f2 essere cos\u00ec riassunta:\nIl servizio nella Regia Marina.\nDopo la conclusione della prima guerra mondiale, l'Italia ottenne, in conto di riparazione dei danni di guerra, la cessione di sette unit\u00e0 della classe T\u00e1tra, che andarono a formare la classe Fasana.\nIncorporato nella Regia Marina nel 1919, lo \"Csepel\" ricevette il nuovo nominativo di \"Muggia\". Dopo la cessione fu subito sottoposto ad approfonditi lavori di rimodernamento, al termine dei quali l'armamento risult\u00f2 essere composto da due cannoni da 100/47\u00a0mm e sei da 66/47\u00a0mm (4 cannone antinave e 2 contraerei), oltre all'armamento silurante da 450\u00a0mm. Terminati i lavori, il \"Muggia\" entr\u00f2 in servizio nel 1923.\nNei primi tre anni di servizio sotto bandiera italiana la nave oper\u00f2 nell'Egeo, in Mar Nero e nel Dodecaneso, recandosi anche a Costantinopoli.\nNel 1926 salp\u00f2 per l'Estremo Oriente ed il 10 marzo 1927 approd\u00f2 a Shanghai, mentre scoppiava la guerra civile.\nNavig\u00f2 sia lungo le coste cinesi, tra Hong Kong e Dairen, sia lungo i fiumi.\nNel 1929 il \"Muggia\" fu declassato a torpediniera.\nNella notte tra il 25 ed il 26 (o tra il 26 ed il 27) marzo 1929, in navigazione da Amoy a Shanghai, la nave, causa la densa coltre nebbiosa, and\u00f2 ad urtare la scogliera di Finger Rock sull'isola di Hea Chu (nell'arcipelago delle Taichow) e, con lo scafo squarciato dall'urto, and\u00f2 a fondo.\nL'intero equipaggio del \"Muggia\", 112 uomini, pot\u00e9 raggiungere a nuoto l'isola, dove ripar\u00f2 in una caverna. Recuperati dal piroscafo giapponese \"Matsumoto Maru\", gli uomini del cacciatorpediniere furono sbarcati a Wu-sung, dove furono presi a bordo dell'esploratore \"Libia\"."}
{"id": "3428424", "revid": "287204", "url": "https://it.wikipedia.org/wiki?curid=3428424", "title": "Carter Slade", "text": ""}
{"id": "3428431", "revid": "287204", "url": "https://it.wikipedia.org/wiki?curid=3428431", "title": "Thomas Ravenscroft", "text": "Biografia.\nEgli probabilmente faceva parte del coro della St Paul's Cathedral dal 1594, quando un \"Thomas Raniscroft\" era indicato fra i cantori e probabilmente vi rimase fino al 1600, sotto la direzione di Thomas Giles. Probabilmente ricevette un bachelor in musica nel 1605 dall'University of Cambridge.\nI suoi principali contributi sono rappresentati dalle sue collezioni di folk music, comprese catch, round, street cries, vendor songs, \"freeman's songs\" ed altre musiche anonime, in tre diverse collezioni: \"Pammelia\" (1609), \"Deuteromelia or The Seconde part of Musicks melodie\" (1609) e \"Melismata\" (1611). Diverse delle composizioni da lui pubblicate ottennero straordinaria fama, anche se il suo nome \u00e8 raramente associato alla musica:. per esempio \"Three Blind Mice\" appare per la prima volta in \"Deuteromelia\" Egli pubblic\u00f2 anche un salterio musicato (\"The Whole Booke of Psalmes\") nel 1621. Come compositore i suoi lavori sono stati per la maggior parte dimenticati, ma fra essi vi sono 11 anthem, 3 mottetti a cinque voci e quattro fantasie per consort di viole da gamba.\nOltre alla sua attivit\u00e0 di editore e compositore, scrisse due trattati sulla teoria musicale: \"A Briefe Discourse of the True (but Neglected) Use of Charact'ring the Degrees ...\" (London, 1614) e \"A Treatise of Musick\", rimasto manoscritto e non pubblicato."}
{"id": "3428439", "revid": "1442080", "url": "https://it.wikipedia.org/wiki?curid=3428439", "title": "CR6261", "text": " \nIl CR6261 \u00e8 un anticorpo monoclonale di tipo interamente umano. Il farmaco agisce sull'antigene emoagglutinina del virus influenzale.\nViene utilizzato per il trattamento di varie forme di infezione da virus influenzali, compreso il virus dell'influenza spagnola e anche il virus H5N1 dell'influenza aviaria, che ha fatto il salto di specie all'uomo in Vietnam nel 2004 (Viet04/H5).\n\u00c8 stato sviluppato dalla Crucell."}
{"id": "3428441", "revid": "1543377", "url": "https://it.wikipedia.org/wiki?curid=3428441", "title": "Zacharo", "text": "Zacharo () \u00e8 un comune della Grecia situato nella periferia della Grecia occidentale (unit\u00e0 periferica dell'Elide) con 13.716 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 276\u00a0km\u00b2 e la popolazione \u00e8 passata da 12.910 a 13.716 abitanti."}
{"id": "3428449", "revid": "525063", "url": "https://it.wikipedia.org/wiki?curid=3428449", "title": "Cantone di Allonnes (Maine-et-Loire)", "text": ""}
{"id": "3428457", "revid": "648716", "url": "https://it.wikipedia.org/wiki?curid=3428457", "title": "Matthew Whitworth-Aylmer, V barone Aylmer", "text": "Biografia.\nLe guerre napoleoniche.\nEgli ottenne di entrare nell'esercito inglese nel 1787, divenendo luogotenente nel 1791 e maggiore nel 1800, dopo aver preso parte alle guerre della prima coalizione antifrancese ed essere stato prigioniero per sei mesi in Francia nel 1798.\nLa sua carriera continu\u00f2 successivamente come colonnello nel 1810, divenendo aiutante di campo del re Giorgio III tra il 1810 ed il 1812 e divenne maggiore generale nel 1813. Egli fu presente alla maggior parte delle battaglie svoltesi nel corso della guerra d'indipendenza spagnola.\nNel 1814, per il servizio meritevole prestato durante le campagne antinapoleoniche, egli venne nominato aiutante generale delle forze britanniche in Irlanda, ove rimase sino al 1823.\nAmministrazione coloniale nel nord america.\nDopo aver raggiunto il grado di luogotenente generale nel 1825 egli venne nominato dal 1830 comandante delle truppe britanniche nel Nord America e Governatore Generale del British North America e Luogotenente Governatore del Basso Canada.\nLord Aylmer non aveva esperienze civili o politiche pregresse negli affari amministrativi e come tale egli non fu in grado di sedare i contrasti interni proprio nel Basso Canada. Lord Aylmer esacerb\u00f2 le tensioni etniche in Canada favorendo gli inglesi al posto dei francesi e questo contribuir\u00e0 poi nel 1837 ad una grande ribellione.\nRitorno in Inghilterra.\nRitornato in Inghilterra, Aylmer venne promosso al rango di generale nel 1845 ma non riusc\u00ec ad ottenere di entrare a far parte della Par\u00eca del Regno Unito (la sua dignit\u00e0 baronale era riconosciuta solo nella Par\u00eca d'Irlanda) o qualsiasi altro incarico amministrativo.\nEgli mor\u00ec al n.15 di Eaton Square, Belgravia il 23 febbraio 1850 e venne sepolto al West Norwood Cemetery.\nLa sorella di lord Aylmer, Rose, fu l'ispiratrice di un poema di Walter Savage Landor."}
{"id": "3428468", "revid": "110157", "url": "https://it.wikipedia.org/wiki?curid=3428468", "title": "Street cries", "text": "Street cries (in lingua inglese, letteralmente \"grida di strada\") erano delle brevi rime urlate dai mercanti per illustrare le loro merci e/o i loro servizi nei mercati all'aperto. L'usanza port\u00f2 molti venditori a creare delle linee melodiche con le quali cantare le loro frasi pubblicitarie. Molte di queste grida di strada sono state catalogate in collezioni di grandi dimensioni o incorporate in grandi opere musicali per preservarle dall'oblio."}
{"id": "3428474", "revid": "1718925", "url": "https://it.wikipedia.org/wiki?curid=3428474", "title": "Regina regnante", "text": "Una regina regnante \u00e8 un monarca di sesso femminile che regna per proprio diritto, a differenza di una regina consorte, che \u00e8 la moglie del re regnante.\nLe regine regnanti possiedono ed esercitano poteri sovrani. I mariti delle regine regnanti, di solito, non condividono il rango, il titolo e la sovranit\u00e0 delle loro mogli. Le regine consorti condividono il rango e il titolo dei loro mariti, ma non la loro sovranit\u00e0.\nStoria.\nNell'antico Egitto, nelle culture del Pacifico, e persino nei paesi storici europei, come indicato di seguito, ai monarchi donne \u00e8 stato dato il titolo di \"re\" o del suo equivalente, come \"faraone\", quando il genere \u00e8 irrilevante per la carica. Anche la bizantina Irene d'Atene si defin\u00ec \"basileus\" (\u03b2\u03b1\u03c3\u03b9\u03bb\u03b5\u03cd\u03c2), \"imperatore\", piuttosto che \"basilissa\" (\u03b2\u03b1\u03c3\u03af\u03bb\u03b9\u03c3\u03c3\u03b1), \"imperatrice\", ed Edvige di Polonia fu incoronata come \"Rex Poloniae\", \"Re di Polonia\".\nTra i monarchi davidici del Regno di Giuda, si parla di una sola regina regnante, Atalia, anche se la Bibbia ebraica la considera negativamente come un'usurpatrice. Tra i successivi Asmonei, la regina Salom\u00e8 Alessandra (Shlom Tzion) fu molto popolare.\nTecnicamente un re maschio pu\u00f2 anche essere un \"re regnante\" o un \"re consorte\", ma questa distinzione \u00e8 inusuale e, per esempio, \u00e8 stata utilizzata solo due volte nella storia della monarchia britannica e nelle sue monarchie precedenti. In tutte le monarchie attuali che permettono ad una regina di salire sul trono, il marito di una tale regina non assume il titolo di \"re\", in genere viene classificato come un principe. Il marito della regina Maria I d'Inghilterra e i primi due mariti di Maria, Regina di Scozia, furono tutti creati \"re consorte\" dei regni delle loro mogli. Il marito di Maria II, regina d'Inghilterra e Irlanda, e regina di Scozia, fu nominato co-sovrano regnante re con lei, come Guglielmo III e II. Questa disposizione fu l'unica occasione di co-sovranit\u00e0 in Gran Bretagna.\nL'ascesa di un regnante si verifica secondo le leggi dell'ordine di successione. I metodi di successione nei regni, nelle trib\u00f9 e simili includono la nomina di un erede da parte del sovrano regnante o di un concilio, la primogenitura (quando i figli di un monarca o di un capo hanno precedenza in ordine di nascita dal pi\u00f9 anziano al pi\u00f9 giovane), o in rari casi si d\u00e0 la precedenza all\u2019ultimogenito. L'ambito di successione pu\u00f2 essere matrilineare, patrilineare, o entrambi, oppure, pi\u00f9 raramente, dato da elezioni politiche. Il diritto di successione pu\u00f2 essere aperto a uomini e donne, o limitato a uno dei due sessi.\nLa successione pi\u00f9 tipica nelle monarchie europee dal Basso Medioevo fino alla maggior parte del ventesimo secolo \u00e8 stata la preferenza delle primogenitura maschile, ovvero un ordine che dava la precedenza ai figli maschi secondo primogenitura, seguiti poi da figlie femmine o nipoti maschi. Storicamente, molti regni proibirono la successione alle donne o attraverso una linea femminile grazie alla legge salica, e alcuni ancora lo fanno. Nessuna regina regnante ha mai governato la Francia, per esempio, e solo una donna, Maria Teresa, ha regnato sull'Austria. Come indicato nell'elenco di sotto delle regine, molte regnarono su monarchie europee.\nAl tramonto del XX secolo ed al principio del XXI, Svezia, Norvegia, Belgio, Paesi Bassi e Danimarca hanno modificato i loro atti di successione di primogenitura senza preferenza per il sesso. In alcuni casi la modifica non ha avuto effetto durante la vita delle persone gi\u00e0 in linea di successione dal momento che la legge non \u00e8 quasi mai retroattiva. L'eccezione rilevante \u00e8 in riferimento al trono di Svezia, quando con l'abolizione della legge salica nel 1980 con appunto effetto retroattivo, ha comportato il trasferimento della successione al trono dal Principe Carlo Filippo (nato nel 1979) a sua sorella maggiore la principessa Vittoria (nata nel 1977), avvenimento che ha comportato non poche polemiche.\nIn Cina, Wu Zetian divenne imperatrice regnante cinese e fond\u00f2 la dinastia Zhou (noto anche come Wu Zhou \u6b66 \u5468) dopo aver destituito i suoi figli ed essersi proclamata imperatrice. Anche se il trono del crisantemo del Giappone \u00e8 in genere precluso alle donne, nel corso della storia ci sono state otto imperatrici regnanti."}
{"id": "3428482", "revid": "1573940", "url": "https://it.wikipedia.org/wiki?curid=3428482", "title": "Cappella di Santa Croce (Trepuzzi)", "text": "La cappella di Santa Croce \u00e8 una chiesa di Trepuzzi, in provincia di Lecce.\nStoria.\nLa cappella risale alla seconda met\u00e0 del XVII secolo e viene menzionata per la prima volta nella visita pastorale del vescovo Luigi Pappacoda del 1657 dalla quale risulta che all'epoca non era ancora terminata. Dalla relazione si evince che fu costruita con le elemosine dei fedeli (\"...eius fabrica peralta est elemosinis...\"). Dal 2 marzo 1858 \u00e8 sede della Confraternita del SS. Sacramento.\nArte.\nEsterno.\nSulla facciata si aprono il portale e una finestra, posti in asse, e due nicchie contenenti le immagini affrescate dell'angelo annunciante e della Vergine, rispettivamente a destra e a sinistra dell'ingresso. Una cornice cuspidata interrompe in alto la semplicit\u00e0 regolare della facciata. Sul lato destro si erge il campanile ad un solo ordine, aperto da quattro archi e sormontato da una piccola cupola, su cui poggia una croce in metallo. Alla cappella si accede anche da un ingresso secondario.\nInterno.\nL'interno, a pianta rettangolare, \u00e8 diviso in due campate coperte da una volta a spigolo. Le lesene delle pareti laterali costituiscono l'unico elemento plastico della piccola cappella. \u00c8 presente un solo altare centrale, riccamente decorato a volute e motivi vegetali, sul quale \u00e8 collocata la tela seicentesca raffigurante l\"'Esaltazione della Croce\", restaurata nel 1830. Nella parete sinistra si aprono tre grandi nicchie che accolgono le statue in cartapesta di san Biagio (realizzata da Giuseppe Manzo nel 1947), dell'Addolorata (opera di Luigi Guacci) e di Ges\u00f9 crocifisso."}
{"id": "3428488", "revid": "767487", "url": "https://it.wikipedia.org/wiki?curid=3428488", "title": "Junk Art", "text": "Per Junk Art ( in italiano: arte spazzatura) si intende una forma d'arte basata sull'utilizzo di prodotti di scarto della vita contemporanea ed al rifiuto quindi dei materiali tradizionali dell'arte. Il termine fu coniato dal critico d'arte Lawrence Alloway nel 1961, in occasione della mostra \"The Art of Assemblage\", tenutasi al Museum of Modern Art di New York.\nIn un certo senso nella pittura possono essere individuati elementi di derivazione dai collage cubisti o dai ready-made dadaisti di Duchamp e Man Ray, ma anche dai lavori di Kurt Schwitters e di Alberto Burri. Il termine fu successivamente esteso anche alla scultura realizzata con metalli di scarto, legname usato, plastica, ecc.\nIl movimento Junk risale agli anni cinquanta del Novecento, in particolare con il lavoro di Robert Rauschenberg, che utilizz\u00f2 nei dipinti stracci e brandelli di vestiti, ritagli e altri materiali di scarto. \nI lavori di Rauschenberg tuttavia ricordano molto da vicino i lavori di Alberto Burri, d'altronde l'artista americano aveva avuto modo di visitare lo studio di Burri a Roma nel 1952. Nel 1950 Burri aveva gi\u00e0 cominciato la serie le \"Muffe e i Gobbi\", utilizzando per la prima volta il materiale logorato nei \"Sacchi\" e, proprio nel 1952, aveva esposto per la prima volta alla Biennale di Venezia presentando appunto l'opera il \"Grande Sacco\".\nAltre analogie possono essere ritrovate nelle opere di quegli anni di Antoni T\u00e0pies e Mimmo Rotella."}
{"id": "3428493", "revid": "287204", "url": "https://it.wikipedia.org/wiki?curid=3428493", "title": "Juliano Mer-Khamis", "text": "Biografia.\nOrigini.\nNacque a Nazaret, nel Distretto Settentrionale di Israele, con il nome di Juliano Khamis.\nSua madre era Arna Mer, una comunista israeliana, antisionista, vincitrice del \"Right Livelihood Award\" nel 1993. Suo padre era Saliba Khamis, un arabo-israeliano di religione cristiana, tra i leader del Partito comunista israeliano negli anni sessanta.\nDecise di aggiungere al proprio cognome quello materno ebraico per poter entrare nell'esercito israeliano. Ha servito anche nelle forze di difesa di Israele, nella brigata di paracadutisti \"Hativat HaTzanhanim\" (). In un'intervista concessa nel 2009 alla radio dell'esercito israeliano, Mer-Khamis disse delle sue origini \"Sono al cento per cento Palestinese e al cento per cento Ebreo.\"\nAttivismo.\nDirettore del \"Teatro della Libert\u00e0\" di Jenin, Mer-Khamis era noto per il suo attivismo politico nel conflitto israelo-palestinese, con dure prese di posizione nei confronti della occupazione dei territori in Palestina e della politica dello stato di Israele in materia di insediamenti nelle zone occupate.\nAssassinio.\nMer-Khamis \u00e8 stato assassinato a Jenin, il 4 aprile 2011, colpito alla testa da colpi di arma da fuoco sparatigli da un uomo mascherato. L'Autorit\u00e0 Nazionale Palestinese ha in seguito arrestato Mujahed Qaniri, un militante di Hamas considerato responsabile dell'omicidio; come per Vittorio Arrigoni, ucciso solo due settimane dopo, l'ala pi\u00f9 radicale dei militanti palestinesi non avrebbe infatti gradito l'attivit\u00e0 pacifista e interculturale svolta da Mer-Khamis nei territori occupati. "}
{"id": "3428505", "revid": "287204", "url": "https://it.wikipedia.org/wiki?curid=3428505", "title": "Pavel Kaderabek", "text": ""}
{"id": "3428509", "revid": "287204", "url": "https://it.wikipedia.org/wiki?curid=3428509", "title": "Jan Vanik", "text": ""}
{"id": "3428511", "revid": "37401", "url": "https://it.wikipedia.org/wiki?curid=3428511", "title": "Aggettivo determinativo", "text": ""}
{"id": "3428512", "revid": "287204", "url": "https://it.wikipedia.org/wiki?curid=3428512", "title": "Libor Dosek", "text": ""}
{"id": "3428513", "revid": "83531", "url": "https://it.wikipedia.org/wiki?curid=3428513", "title": "Giro dei Paesi Baschi 2011", "text": "Il Giro dei Paesi Baschi 2011, cinquantunesima edizione della corsa e valevole come ottava prova dell'UCI World Tour 2011, si \u00e8 svolto in sei tappe dal 4 al 9 aprile 2011, per un percorso totale di 872,5\u00a0km. \u00c8 stato vinto dal tedesco Andreas Kl\u00f6den, che ha concluso la corsa in 22h12'11\".\nSquadre e corridori partecipanti.\nAl via si sono presentate venti squadre ciclistiche, tra le quali tutte le diciotto squadre con licenza da \"UCI ProTeam\". Le altre due squadre - Geox-TMC e Caja Rural - rientrano nella fascia \"UCI Professional Continental Team\"."}
{"id": "3428515", "revid": "287204", "url": "https://it.wikipedia.org/wiki?curid=3428515", "title": "Lukas Dosek", "text": ""}
{"id": "3428526", "revid": "287204", "url": "https://it.wikipedia.org/wiki?curid=3428526", "title": "Danijel Subotic", "text": ""}
{"id": "3428527", "revid": "1442080", "url": "https://it.wikipedia.org/wiki?curid=3428527", "title": "Movistar Open 2005 - Doppio", "text": "Il doppio del torneo di tennis Movistar Open 2005, facente parte dell'ATP Tour, ha avuto come vincitori David Ferrer e Santiago Ventura che hanno battuto in finale Gast\u00f3n Etlis e Martin Rodriguez 6-3, 6-4."}
{"id": "3428528", "revid": "287204", "url": "https://it.wikipedia.org/wiki?curid=3428528", "title": "Radim Kucera", "text": ""}
{"id": "3428534", "revid": "144796", "url": "https://it.wikipedia.org/wiki?curid=3428534", "title": "Gilbert Elliot-Murray-Kynynmound, IV conte di Minto", "text": "Biografia.\nI primi anni e l'inizio della carriera.\nGilbert nacque a Londra, figlio di William Elliot-Murray-Kynynmound, III conte di Minto, e di Emma, figlia del generale britannico Sir Thomas Hislop, I baronetto. Dopo aver completato la sua educazione all'Eton College ed al Trinity College di Cambridge, egli venne nominato luogotenente nelle Scots Guards dal 1867, lasciando per\u00f2 questo incarico nel 1870. Egli ader\u00ec dunque al 1st Roxburghshire Mounted Rifle Volunteer Corps come capitano nel 1872. Nel 1874, come corrispondente per la stampa, egli fu presente in Spagna in supporto alle operazioni condotte dai Carlisti e fu poi nell'esercito turco durante la guerra con la Russia nel 1877 prestando servizio con lord Roberts nella Seconda guerra anglo-afgana (1878 \u2013 1879), accompagnando poi Sir Louis Cavagnari nella sua fatale missione a Kabul.\nEgli fu segretario privato di Frederick Roberts, I conte Roberts durante la sua missione a Citt\u00e0 del Capo nel 1881 e partecip\u00f2 con l'armata all'occupazione dell'Egitto nel 1882, occasione nella quale acquis\u00ec molte nozioni di amministrazione coloniale. Egli venne promosso maggiore nel 1882. Divenuto segretario militare di Henry Petty-Fitzmaurice, V marchese di Lansdowne, VI conte di Kerry quando quest'ultimo fu nominato governatore generale del Canada dal 1883 al 1885, vivendo in Canada con sua moglie, Mary Caroline Grey, sorella di Albert Grey, IV conte Grey, Governatore Generale dal 1904 al 1911, che aveva sposato in madrepatria il 28 luglio 1883. Durante la sua prima visita in Canada, egli fu attivo particolarmente nella ricerca di volontari canadesi che prestassero servizio per conto dell'Inghilterra nella campagna del Sudan del 1884. Egli stesso poi prest\u00f2 servizio come capo dello Stato Maggiore del generale Middleton nella ribellione del 1885. Quando gli venne offerto il comando della polizia del Nord-Ovest egli invece decise di continuare la propria carriera politica nel Regno Unito. Alla sua partenza per la madrepatria, il primo ministro canadese Sir John A. Macdonald lo apostrof\u00f2: \"Io non vivr\u00f2 abbastanza per vederlo, ma il Canada ti rivedr\u00e0 un giorno come Governatore Generale\".\nLe sue aspirazioni politiche vennero in parte sopite dalla sconfitta alle elezioni generali del 1886, ma nel 1888 venne promosso Colonnello ed ottenne il comando della Scotland Brigade a sud. Egli rinunci\u00f2 al proprio incarico nel 1889.\nGovernatore Generale del Canada.\nSucceduto al titolo paterno nel 1891, la predizione del ministro Macdonald divenne realt\u00e0 e Lord Minto venne nominato Governatore Generale del Canada nell'estate del 1898. Sir Wilfrid Laurier scrisse di lui che \"prese i propri incarichi a cuore\", rendendosi subito disponibile a cambiamenti e all'assunzione di molte responsabilit\u00e0 importanti.\nIl periodo di governatorato portato avanti da Lord Minto fu segnato da un profondo nazionalismo che vide una crescita economica in Canada unitamente ad un'immigrazione copiosa. Le relazioni con gli Stati Uniti vennero intensificate soprattutto relativamente alla questione dei confini e delle aree di pesca dei due paesi.\nNel settembre del 1901, dopo la morte della Regina Vittoria nel gennaio di quell'anno, il duca e la duchessa di Cornovaglia (poi Giorgio V del Regno Unito e Mary di Teck) si recarono in visita in Canada e viaggiarono con Lady Minto nel Canada occidentale e poi nel Klondike. Il 6 dicembre 1901, Lord Minto tenne una grande festa sul fiume Ottawa con spettacoli di danza sul ghiaccio.\nLord Minto, come i suoi predecessori, fu un instancabile conoscitore e viaggiatore del paese che si trovava a governare, attraversando regioni come Qu\u00e9bec, Ontario e il Canada occidentale, visitando anche i campi di battaglia delle varie ribellioni scoppiate.\nLa convinzione di Lord Minto circa l'importanza di preservare l'eredit\u00e0 culturale del Canada port\u00f2 alla creazione del National Archives of Canada.\nLord e Lady Minto, appassionati sportivi, fondarono anche il Minto Skating Club nel 1903 che increment\u00f2 molto il pattinaggio su ghiaccio. Entrambi, inoltre, eccellevano nella pratica di questo sport, oltre alla passione di Lord Minto per il ciclismo e per la natura, il che lo port\u00f2 a fondare anche molti parchi nazionali per la salvaguardia del territorio.\nA livello sanitario si occup\u00f2 attivamente di combattere la diffusione della tubercolosi in Canada dopo un'epidemia scoppiata nel medesimo periodo.\nLord Minto ebbe anche grande interesse nella gestione dell'esercito canadese, modernizzandolo e disponendone una diversa ordinazione. Egli divenne Luogotenente-Colonnello onorario delle Governor General's Foot Guards Regiment dal 1\u00ba dicembre 1898 e successivamente divenne Colonnello onorario, posizione che ha continuato ad essere associata sino ai giorni nostri al posto di Governatore Generale.\nDurante un suo viaggio in Inghilterra nel 1904, al termine della sua esperienza come Governatore Generale del Canada, Lord Minto scrisse sul suo diario \"... insomma la nostra vita in Canada \u00e8 finita ed \u00e8 per me un grande dolore dover abbandonare i molti amici laggi\u00f9 e un Paese che amo e che \u00e8 pieno di tanti interessi per me\".\nVicer\u00e9 d'India.\nNel 1905, dopo la rinuncia di Lord Curzon di Kedleston, Lord Minto venne nominato Vicer\u00e9 e Governatore Generale d'India, seguendo le orme del suo avo, il primo Lord Minto. Quando John Morley come Segretario di Stato per l'India scrisse a Minto la necessit\u00e0 di portare nuove riforme per salvare il dominio indiano nelle mani degli inglesi, Minto replic\u00f2:\n...quando lei mi dice \"se le riforme non salveranno il \"Raj\" nient'altro potr\u00e0 farlo\" mi dispiace doverglielo dire ma sono in pieno disaccordo con la sua teoria. Il \"Raj\" non scompare nell'India in quanto dominio britannico, ma rimane qui, in quanto noi combatteremo per il \"Raj\" cos\u00ec potentemente quando faremmo per la nostra patria e vinceremo come non avremo mai vinto.\nLord Minto rinunci\u00f2 all'incarico di Vicer\u00e9 nel 1910 e fece ritorno in Inghilterra ove si ritir\u00f2 a vita privata in campagna. Mor\u00ec a Minto il 1\u00ba marzo 1914"}
{"id": "3428539", "revid": "1442080", "url": "https://it.wikipedia.org/wiki?curid=3428539", "title": "Delray Beach International Tennis Championships 2005 - Doppio", "text": "Il doppio del torneo di tennis Delray Beach International Tennis Championships 2005, facente parte dell'ATP Tour, ha avuto come vincitori Simon Aspelin e Todd Perry che hanno battuto in finale Jordan Kerr e Jim Thomas 6-3, 6-3."}
{"id": "3428547", "revid": "37401", "url": "https://it.wikipedia.org/wiki?curid=3428547", "title": "Genere (sesso)", "text": ""}
{"id": "3428549", "revid": "1442080", "url": "https://it.wikipedia.org/wiki?curid=3428549", "title": "Open 13 2005 - Doppio", "text": "Il doppio del torneo di tennis Open 13 2005, facente parte dell'ATP Tour, ha avuto come vincitori Martin Damm e Radek \u0160t\u011bp\u00e1nek che hanno battuto in finale Mark Knowles e Daniel Nestor 7-6(4), 7-6(5)."}
{"id": "3428556", "revid": "31886", "url": "https://it.wikipedia.org/wiki?curid=3428556", "title": "Monete di restituzione", "text": "Con l'espressione monete di restituzione sono definite quelle monete che sono coniate da un dinasta utilizzando i tipi di qualche predecessore. \nRientrano in questo caso anche coniazioni imperiali romane che ripropongono temi della repubblica. \nSono particolarmente presenti nella monetazione imperiale romana. Recano comunemente da un lato, di solito il dritto, l'immagine e dall'altra almeno la titolatura del successore.\nGli scopi sono di tipo politico, celebrativo e propagandistico."}
{"id": "3428564", "revid": "1442080", "url": "https://it.wikipedia.org/wiki?curid=3428564", "title": "ATP Buenos Aires 2005 - Doppio", "text": "Il doppio del torneo di tennis ATP Buenos Aires 2005, facente parte dell'ATP Tour, ha avuto come vincitori Franti\u0161ek \u010cerm\u00e1k e Leo\u0161 Friedl che hanno battuto in finale Jos\u00e9 Acasuso e Sebasti\u00e1n Prieto 6-2, 7-5."}
{"id": "3428566", "revid": "767487", "url": "https://it.wikipedia.org/wiki?curid=3428566", "title": "Tempo di viaggio", "text": "Tempo di viaggio \u00e8 un documentario del 1983 diretto da Andrej Tarkovskij e Tonino Guerra.\nNel 1995 fu presentato nella sezione Un Certain Regard del 48\u00ba Festival di Cannes.\nTrama.\nTarkovskij si reca in Italia per realizzare \"Nostalghia\" con l'amico Tonino Guerra. I due viaggiano alla ricerca dei luoghi in cui girare il film, contemplando le bellezze architettoniche e discutendo di cinema."}
{"id": "3428569", "revid": "182396", "url": "https://it.wikipedia.org/wiki?curid=3428569", "title": "Esercito romano (evoluzione strutturale)", "text": ""}
{"id": "3428570", "revid": "305248", "url": "https://it.wikipedia.org/wiki?curid=3428570", "title": "Il rullo compressore e il violino", "text": "Il rullo compressore e il violino () \u00e8 un mediometraggio del 1961 diretto da Andrej Tarkovskij, saggio di regia con il quale egli si diplom\u00f2 al VGIK di Mosca.\nTrama.\nSasha \u00e8 un bambino che sta imparando a suonare il violino e vive con la madre e la sorella in una vecchia casa di Mosca. Ogni mattina deve percorrere la strada per recarsi alla scuola di musica, tentando di evitare altri bambini che lo bullizzanno e lo infastidiscono. Quel giorno fu fortunato poich\u00e9 Sergey, un operaio conducente di un rullo compressore, disse loro di lasciarlo in pace.\nNella scuola di musica suona magnificamente, ma la sua insegnante, la quale \u00e8 pi\u00f9 interessata alla forma e all\u2019ordine, soffoca la sua creativit\u00e0 con un metronomo. Sulla via del ritorno verso casa Sasha incontra nuovamente Sergey, che gli consente di aiutarlo con il rullo compressore. I due pranzano assieme e affrontano diverse avventure camminando per la citt\u00e0. Osservano una palla da demolizione che abbatte un decrepito edificio, rivelando sullo sfondo uno dei grattacieli del complesso conosciuto come Sette sorelle. Sergey racconta storie sulla guerra e Sasha suona il violino per il suo nuovo amico. Si mettono d\u2019accordo per vedere un film insieme, ma i piani vengono stravolti dalla madre. Sasha tenta di scappare dall\u2019appartamento e nella scena finale si pu\u00f2 osservare Sasha che corre verso il rullo compressore in una sequenza simile ad un sogno."}
{"id": "3428571", "revid": "1442080", "url": "https://it.wikipedia.org/wiki?curid=3428571", "title": "SAP Open 2005 - Doppio", "text": "Il doppio del torneo di tennis SAP Open 2005, facente parte dell'ATP Tour, ha avuto come vincitori Wayne Arthurs e Paul Hanley che hanno battuto in finale Yves Allegro e Michael Kohlmann 7-6(4), 6-4."}
{"id": "3428580", "revid": "169529", "url": "https://it.wikipedia.org/wiki?curid=3428580", "title": "Nicol\u00f2 Maggiore", "text": "Biografia.\nEsperto di storia e archeologia, si interess\u00f2 di storia e letteratura per l'infanzia, anche come bibliotecario del Duca di Serradifalco. Collaboratore assiduo del \"Giornale di Scienze Lettere ed Arti\", nel 1840 pubblic\u00f2 una \"Storia della Sicilia\", preceduta nel 1834 da un compendio.\nUna via di Corleone \u00e8 a lui dedicata."}
{"id": "3428581", "revid": "1442080", "url": "https://it.wikipedia.org/wiki?curid=3428581", "title": "Regions Morgan Keegan Championships and the Cellular South Cup 2005 - Doppio maschile", "text": "Il doppio maschile del torneo di tennis Regions Morgan Keegan Championships and the Cellular South Cup 2005, facente parte dell'ATP Tour, ha avuto come vincitori Simon Aspelin e Todd Perry che hanno battuto in finale Bob Bryan e Mike Bryan 6-4, 6-4."}
{"id": "3428587", "revid": "39671657", "url": "https://it.wikipedia.org/wiki?curid=3428587", "title": "Verona Calcio", "text": ""}
{"id": "3428593", "revid": "1442080", "url": "https://it.wikipedia.org/wiki?curid=3428593", "title": "Dubai Tennis Championships 2005 - Doppio maschile", "text": "Il doppio maschile del torneo di tennis Dubai Tennis Championships 2005, facente parte dell'ATP Tour, ha avuto come vincitori Martin Damm e Radek \u0160t\u011bp\u00e1nek che hanno battuto in finale Jonas Bj\u00f6rkman e Fabrice Santoro 6-2, 6-4."}
{"id": "3428605", "revid": "1442080", "url": "https://it.wikipedia.org/wiki?curid=3428605", "title": "Abierto Mexicano Telcel 2005 - Doppio maschile", "text": "Il doppio maschile del torneo di tennis Abierto Mexicano Telcel 2005, facente parte dell'ATP Tour, ha avuto come vincitori David Ferrer e Santiago Ventura che hanno battuto in finale Ji\u0159\u00ed Van\u011bk e Tom\u00e1\u0161 Z\u00edb 4-6, 6-1, 6-4."}
{"id": "3428612", "revid": "123458783", "url": "https://it.wikipedia.org/wiki?curid=3428612", "title": "Evoluzionismo. Il tramonto di una ipotesi", "text": "Evoluzionismo. Il tramonto di una ipotesi \u00e8 un volume pubblicato a cura di Roberto de Mattei, che raccoglie gli atti di un convegno tenutosi il 23 febbraio 2009 presso il Consiglio Nazionale delle Ricerche (CNR).\nControversie sulla scientificit\u00e0 di libro e convegno.\nIl libro ha suscitato le proteste della comunit\u00e0 scientifica internazionale, poich\u00e9 parzialmente finanziato dal Consiglio Nazionale delle Ricerche nonostante contenga molte affermazioni non scientifiche, fra cui quella che i dinosauri si sarebbero estinti solo 40.000 anni fa. Secondo il fisico Nicola Cabibbo, allora presidente della Pontificia Accademia delle Scienze, \u00ab\"non vale proprio la pena di dare troppa importanza al convegno antidarwiniano organizzato da de Mattei, i cui atti sono raccolti nel volume... Si tratta di un'iniziativa del tutto personale che de Mattei aveva la facolt\u00e0 di promuovere, ma lascia il tempo che trova. Le tesi antievoluzioniste non hanno alcun seguito tra i biologi e non corrispondono certo all'orientamento della Chiesa cattolica. De Mattei non \u00e8 un biologo e non si vede a quale titolo possa fare certe affermazioni... Sotto altri aspetti de Mattei sar\u00e0 di certo una persona apprezzabile, ma la sua intromissione in un campo di studi a lui estraneo dimostra la scarsa considerazione in cui \u00e8 tenuta la scienza dalla classe dirigente italiana.\"\u00bb\nLo stesso presidente del CNR, Luciano Maiani, ha diramato un comunicato ufficiale a nome dell'Istituto in cui ha riconosciuto che \u00ab\"il volume non esprime la voce ufficiale del CNR\"\u00bb sebbene abbia sottolineato \u00ab\"il carattere aperto della ricerca intellettuale e la mia personale contrariet\u00e0 a ogni forma di censura delle idee\"\u00bb, affermando che \u00ab\"la libert\u00e0 di espressione \u00e8 un bene garantito dall'articolo 21 della nostra Costituzione\"\u00bb.\nInterventi giornalistici a favore del curatore Roberto de Mattei sono apparsi nei quotidiani \"Il Foglio\" e \"Il Giornale\" da parte di giornalisti delle medesime idee del curatore."}
{"id": "3428613", "revid": "254059", "url": "https://it.wikipedia.org/wiki?curid=3428613", "title": "Carlo Wagner", "text": "Biografia.\nFiglio di Filippo, partecip\u00f2 alla Spedizione dei Mille. Alla fine dell'impresa emigr\u00f2 negli Stati Uniti."}
{"id": "3428614", "revid": "1442080", "url": "https://it.wikipedia.org/wiki?curid=3428614", "title": "Tennis Channel Open 2005 - Doppio", "text": "Il doppio del torneo di tennis Tennis Channel Open 2005, facente parte dell'ATP Tour, ha avuto come vincitori Bob Bryan e Mike Bryan che hanno battuto in finale Wayne Arthurs e Paul Hanley 7-5, 6-4."}
{"id": "3428615", "revid": "767487", "url": "https://it.wikipedia.org/wiki?curid=3428615", "title": "SpVgg ASCO K\u00f6nigsberg", "text": "Lo Spielvereinigung Akademischer Sportclub Ostpreu\u00dfen e.V. K\u00f6nigsberg, abbrebiato in SpVgg ASCO K\u00f6nigsberg), fu una societ\u00e0 calcistica tedesca della citt\u00e0 prussiana di K\u00f6nigsberg, ora Kaliningrad, Russia.\nStoria.\nIl club nacque nel 1919 dalla fusione fra lo \"Sportclub Ostpreu\u00dfen 1902\" e l\"'Akademischer Sportclub\". Con l'ingresso dell'Armata Rossa in citt\u00e0 nel 1945 e la successiva annessione della Prussia Orientale all'Unione Sovietica, il sodalizio sportivo venne sciolto."}
{"id": "3428625", "revid": "203752", "url": "https://it.wikipedia.org/wiki?curid=3428625", "title": "Audi R18", "text": ""}
{"id": "3428632", "revid": "1501558", "url": "https://it.wikipedia.org/wiki?curid=3428632", "title": "Supercoppa UEFA 1997", "text": "La Supercoppa UEFA 1997 \u00e8 stata la ventiduesima edizione della Supercoppa UEFA.\nSi \u00e8 svolta l'8 gennaio e l'11 marzo 1998 in gara di andata e ritorno tra la squadra vincitrice della Champions League 1996-1997, ovvero i tedeschi del , e la squadra vincitrice della Coppa delle Coppe 1996-1997, ossia gli spagnoli del Barcellona.\nA conquistare il titolo \u00e8 stato il Barcellona che ha vinto la gara di andata a Barcellona per 2-0 e ha pareggiato la gara di ritorno a Dortmund per 1-1.\n\u00c8 stata l'ultima edizione della Supercoppa UEFA ad essere disputata in due partite di andata e ritorno."}
{"id": "3428643", "revid": "216824", "url": "https://it.wikipedia.org/wiki?curid=3428643", "title": "Karl I del Liechtenstein", "text": ""}
{"id": "3428644", "revid": "216824", "url": "https://it.wikipedia.org/wiki?curid=3428644", "title": "Karl Eusebius del Liechtenstein", "text": ""}
{"id": "3428645", "revid": "216824", "url": "https://it.wikipedia.org/wiki?curid=3428645", "title": "Hans-Adam I del Liechtenstein", "text": ""}
{"id": "3428646", "revid": "216824", "url": "https://it.wikipedia.org/wiki?curid=3428646", "title": "Josef Wenzel del Liechtenstein", "text": ""}
{"id": "3428648", "revid": "216824", "url": "https://it.wikipedia.org/wiki?curid=3428648", "title": "Anton Florian del Liechtenstein", "text": ""}
{"id": "3428651", "revid": "216824", "url": "https://it.wikipedia.org/wiki?curid=3428651", "title": "Johann Josef Adam del Liechtenstein", "text": ""}
{"id": "3428652", "revid": "216824", "url": "https://it.wikipedia.org/wiki?curid=3428652", "title": "Johann Nepomuk Karl del Liechtenstein", "text": ""}
{"id": "3428654", "revid": "486946", "url": "https://it.wikipedia.org/wiki?curid=3428654", "title": "Franz Josef I del Liechtenstein", "text": ""}
{"id": "3428656", "revid": "216824", "url": "https://it.wikipedia.org/wiki?curid=3428656", "title": "Alois I del Liechtenstein", "text": ""}
{"id": "3428657", "revid": "216824", "url": "https://it.wikipedia.org/wiki?curid=3428657", "title": "Johann I Josef del Liechtenstein", "text": ""}
{"id": "3428658", "revid": "216824", "url": "https://it.wikipedia.org/wiki?curid=3428658", "title": "Alois II del Liechtenstein", "text": ""}
{"id": "3428659", "revid": "216824", "url": "https://it.wikipedia.org/wiki?curid=3428659", "title": "Johann II del Liechtenstein", "text": ""}
{"id": "3428663", "revid": "486946", "url": "https://it.wikipedia.org/wiki?curid=3428663", "title": "M1 (Copenaghen)", "text": ""}
{"id": "3428664", "revid": "486946", "url": "https://it.wikipedia.org/wiki?curid=3428664", "title": "M2 (Copenaghen)", "text": ""}
{"id": "3428665", "revid": "767487", "url": "https://it.wikipedia.org/wiki?curid=3428665", "title": "Hurt (film)", "text": "Hurt \u00e8 un thriller horror del 2009 diretto da Barbara Stepansky.\nTrama.\nHelen Coltrane si ritrova a dover affrontare la morte di suo marito Robert. Cos\u00ec decide con i suoi due figli adolescenti Conrad e Lenore, di trasferirsi a casa del fratello di suo marito, Darryl che vive nel deserto. Le cose cominciano a complicarsi quando arriva Sarah, una ragazza di cui Robert Coltrane si era occupato in vita. Si verr\u00e0 a scoprire che la ragazza in realt\u00e0 \u00e8 anche lei figlia di Robert Coltrane, l'uomo infatti aveva due famiglie.\nBrutti episodi vedranno coinvolti i Coltrane, vittime della furia vendicativa di Sarah.\nProduzione.\nIl film \u00e8 stato girato ad Agua Dulce, California. le riprese sono terminate a novembre 2008. \nLa distribuzione del film \u00e8 stata affidata all\"'Inferno Films Productions\" e alla \"Circus Road Films\". Il DVD \u00e8 stato distribuito dal novembre 2009 ."}
{"id": "3428670", "revid": "339392", "url": "https://it.wikipedia.org/wiki?curid=3428670", "title": "Campionato Panamericano di Rugby a 15 1996", "text": ""}
{"id": "3428684", "revid": "521302", "url": "https://it.wikipedia.org/wiki?curid=3428684", "title": "FC Ural", "text": ""}
{"id": "3428686", "revid": "521302", "url": "https://it.wikipedia.org/wiki?curid=3428686", "title": "FK Ural", "text": ""}
{"id": "3428687", "revid": "287204", "url": "https://it.wikipedia.org/wiki?curid=3428687", "title": "2. Fu\u00dfball-Bundesliga 2010-2011", "text": "La 2. Fu\u00dfball-Bundesliga 2010-2011 \u00e8 stata la trentasettesima edizione della 2. Fu\u00dfball-Bundesliga, la seconda serie del campionato tedesco di calcio. \u00c8 terminata con la promozione in Bundesliga dell'Hertha Berlino, che ha vinto il torneo, e dell'Augusta.\nCapocannoniere del torneo \u00e8 stato Nils Petersen dell'Energie Cottbus con 25 gol.\nFormula.\nLe 18 squadre si incontrarono in gironi di andata e ritorno, per un totale di 34 partite.\nLe prime venivano direttamente promosse, mentre la terza effettuava uno spareggio contro la terz'ultima di Bundesliga; allo stesso modo le ultime due venivano retrocesse, mentre la terz'ultima doveva affrontare la terza di 3. Liga. Sia i play-off che i play-out si disputavano su incontri di andata e ritorno.\nClassifica Finale.\nSpareggio Bundesliga / 2. Bundesliga.\n salvo, rimane in 2. Bundesliga\nSpareggio 2. Bundesliga/3. Liga.\n in 2. Bundesliga, retrocede in 3. Liga"}
{"id": "3428689", "revid": "125492652", "url": "https://it.wikipedia.org/wiki?curid=3428689", "title": "Valentina Pallavicino", "text": ""}
{"id": "3428690", "revid": "92723", "url": "https://it.wikipedia.org/wiki?curid=3428690", "title": "Jean Th\u00e9odore Lacordaire", "text": "Nonostante il giovane Lacordaire mostrasse un palese interesse per le scienze naturali, la famiglia lo invi\u00f2 a Le Havre affinch\u00e9 studiasse diritto. Nel 1824 egli si imbarc\u00f2 per Buenos Aires, dove inizi\u00f2 a fare il venditore ambulante. Percorse cos\u00ec l'America del Sud approfittando dei suoi spostamenti per fare numerose osservazioni sulla fauna locale.\nNel 1830 Georges Cuvier lo chiam\u00f2 a Parigi presso di s\u00e9. Fu questa l'occasione per incontrare e frequentare personaggi importanti della scienza, come Pierre Andr\u00e9 Latreille, Victor Audouin e Andr\u00e9 Marie Constant Dum\u00e9ril. Partecip\u00f2 inoltre alla fondazione della \"Societ\u00e0 entomologica di Francia\". Ma, alla fine dello stesso anno, ripart\u00ec per la Guyana per raccogliere esemplari entomologici e botanici. Ritorn\u00f2 in Francia due anni dopo e, nel 1833, pubblic\u00f2 le \"\"Memorie del Barone Georges Cuvier\".\nNel 1835 divenne professore di zoologia nell'Universit\u00e0 di Liegi, succedendo a Heinrich Moritz Gaede (1795-1834).\nNel 1837 fu nominato anche professore di anatomia comparata. Nonostante questi impegni Lacordaire si occup\u00f2 attivamente delle raccolte di zoologia del museo dell'Universit\u00e0 sin dalla sua nomina, e lo arricch\u00ec notevolmente, al punto che, alla sua morte, il museo comprendeva 12.000 specie, fra le quali le bellissime serie di ornitologia e ittiologia.\nNegli anni fra il 1834 e il 1838 pubblic\u00f2 la sua \"Introduzione all'entomologia, comprendente i principi generali dell'anatomia e della fisiologia degli insetti\" (in 3 volumi) e la sua \"Fauna entomologica dei dintorni di Parigi\". Ma il suo capolavoro rimane la \"Storia naturale degli insetti. Genere dei Coleotteri\"\", enorme lavoro in 13 volumi, scritto fra il 1854 e il 1870, anno in cui la morte lo colse interrompendo la stesura del testo, peraltro quasi terminato.\nTh\u00e9odore Lacordaire era il fratello maggiore di Henri Lacordaire, predicatore e religioso domenicano."}
{"id": "3428693", "revid": "767487", "url": "https://it.wikipedia.org/wiki?curid=3428693", "title": "Coma (romanzo)", "text": "Coma \u00e8 un romanzo di genere thriller medico scritto nel 1977 dallo scrittore statunitense Robin Cook.\nTrama.\nDopo operazioni di routine, numerosi uomini e donne non si sono pi\u00f9 risvegliati, precipitando in un irreversibile coma profondo. Si tratta solo di un caso, o esiste un diabolico piano per tenere in un atroce stato di semi-vita una legione di ignare vittime?\nOpere derivate.\nDa questo libro nel 1978 \u00e8 stato tratto il film \"Coma profondo\" di Michael Crichton, dove Susan viene interpretata da Genevi\u00e8ve Bujold. Nel 2012 \u00e8 stata inoltre messa in onda da A&amp;E Network una miniserie televisiva omonima con protagonisti Lauren Ambrose e Steven Pasquale."}
{"id": "3428704", "revid": "521302", "url": "https://it.wikipedia.org/wiki?curid=3428704", "title": "Uralmash Yekaterinburg", "text": ""}
{"id": "3428705", "revid": "6923", "url": "https://it.wikipedia.org/wiki?curid=3428705", "title": "Minuccio Minucci", "text": "Biografia.\nNacque il 17 gennaio 1551 a Serravalle. Dal 1567 la famiglia lo mand\u00f2 per qualche anno da suo zio Andrea Minucci che era arcivescovo di Zara. Si laure\u00f2 in diritto canonico all'universit\u00e0 di Padova.\nNel 1573 divenne segretario delle delegazioni apostoliche a Innsbruck, Salisburgo e Monaco di Baviera. Incominciarono gli stretti rapporti con la casata di Wittelsbach. Dopo la morte del nunzio divenne il segretario del cardinale Ludovico Madruzzo, principe vescovo di Trento. Con lui Minucci viaggi\u00f2 verso la Dieta di Augusta nel 1582.\n\u00c8 particolarmente conosciuto un suo volume sulla storia dei Uscocchi, che vivevano sulla costa dalmata al tempo di Munucci.\nIl 7 febbraio 1596 fu eletto arcivescovo di Zara e fu consacrato vescovo il 10 marzo dello stesso anno.\nMor\u00ec nel 1604 durante un breve soggiorno a Monaco di Baviera e fu sepolto nella chiesa di San Michele.\nFondazione Minuccio Minucci.\nA Vittorio Veneto, \"per espresso lascito testamentario\" del commendatore Giacomo Camillo De Carlo, \u00e8 stata istituita la Fondazione Minuccio Minucci."}
{"id": "3428706", "revid": "521302", "url": "https://it.wikipedia.org/wiki?curid=3428706", "title": "FC Uralmash Yekaterinburg", "text": ""}
{"id": "3428719", "revid": "486946", "url": "https://it.wikipedia.org/wiki?curid=3428719", "title": "Carosello (ortaggio)", "text": ""}
{"id": "3428721", "revid": "196390", "url": "https://it.wikipedia.org/wiki?curid=3428721", "title": "Caruru (cucina)", "text": ""}
{"id": "3428723", "revid": "118136", "url": "https://it.wikipedia.org/wiki?curid=3428723", "title": "Charlotte (dessert)", "text": ""}
{"id": "3428728", "revid": "118136", "url": "https://it.wikipedia.org/wiki?curid=3428728", "title": "Concerto (liquore)", "text": ""}
{"id": "3428731", "revid": "729019", "url": "https://it.wikipedia.org/wiki?curid=3428731", "title": "Giovi da Camposampiero", "text": "Biografia.\nProveniva da un ramo secondario dei Camposampiero, figlio del giudice Guglielmo di Florio di Gherardo e di Palmeria da Terradura. Pare che Florio fosse figlio naturale e pertanto Giovi non pot\u00e9 godere dei diritti feudali della famiglia. Tenne comunque dei feudi decimali per conto del vescovo di Padova. Secondo Giorgio Piloni, avrebbe anche ricoperto alcuni incarichi presso il vescovo di Belluno e Feltre.\nCome tutti i parenti era di parte guelfa e fu coinvolto nella nascita della signoria carrarese a Padova (lo si ritrova spesso assieme ad Albertino Mussato). Ricopr\u00ec incarichi diplomatici e militari per conto del comune: fu ambasciatore a Treviso (1316) e partecip\u00f2 alla guerra contro Cangrande della Scala come comandante di un distaccamento a difesa del contado (1318); si oppose, inoltre, alla pace conclusa tra Cangrande e Jacopo da Carrara (14 marzo 1318). In seguito alla pace, rientrarono a Padova numerosi fuoriusciti che lo spinsero alla fuga e depredarono la sua casa.\nIn seguito sostenne il tentativo di Cunizza da Carrara, vedova del parente Tiso VIII da Camposampiero, di impedire l'instaurazione della signoria di Iacopo, che invece gli venne riconosciuta il 25 luglio 1318.\nMa nell'agosto successivo fu richiamato in citt\u00e0 assieme agli altri oppositori che non erano passati dalla parte di Cangrande ed ebbe nuovi incarichi.\nGiunse a Bolzano per trattare la fine delle ostilit\u00e0 con lo Scaligero alla presenza di Federico I d'Asburgo. Poco dopo si distinse nella sortita contro i veronesi che assediavano Padova (1320). Ancora, si rec\u00f2 a Treviso per chiedere l'intervento del conte di Gorizia che, giunto a Padova con le proprie truppe, contribu\u00ec alla sconfitta di Cangrande. Conseguentemente, fu sancita la pace.\nNel 1321, per risolvere le ultime problematiche, venne nuovamente inviato da Federico d'Asburgo che lo nomin\u00f2 cavaliere con Niccol\u00f2 da Carrara. Qualche tempo dopo convinceva il monarca a dichiarare ribelli gli oppositori padovani che ancora combattevano contro la citt\u00e0.\nContrast\u00f2 nuovamente i Carraresi quando questi provvidero al rientro dei fuoriusciti di parte scaligera. Nel 1324 partecip\u00f2 a una congiura guidata da Paolo Dente ma, essendo fallita, venne esiliato a Venezia. Nonostante ci\u00f2, si rec\u00f2 a Ferrara presso gli Este: \u00e8 provata la sua presenza a corte nel 1330 e nel 1331. Sempre nel 1331 otteneva la cittadinanza veneziana.\nNel 1332 ebbe il comando dell'esercito estense che guido alla conquista di Modena. Durante l'assedio di San Felice sul Panaro, per\u00f2, venne duramente sconfitto dai Modenesi e da Carlo di Lussemburgo (il futuro imperatore Carlo IV). Lo stesso Camposampiero fu fatto prigioniero e venne liberato solo molto tempo dopo dietro pagamento. Nel 1340 fu procuratore degli Estensi durante le trattative tra Scaligeri e Gonzaga e Estensi e Taddeo Pepoli, giurando poi sull'accordo raggiunto. L'ultima sua attestazione \u00e8 del 12 gennaio 1343, quando ricevette un'investitura da parte del vescovo di Padova.\nDiscendenza.\nSua prima moglie fu Bella Ongarelli. Spos\u00f2 in seconde nozze Caterina Mazzucchi de Torcoli che gli diede Guglielmo e Leonisio. Un terzo figlio, ma la notizia \u00e8 incerta, sarebbe stato Liberale."}
{"id": "3428734", "revid": "523930", "url": "https://it.wikipedia.org/wiki?curid=3428734", "title": "Farinella (alimentazione)", "text": ""}
{"id": "3428735", "revid": "486946", "url": "https://it.wikipedia.org/wiki?curid=3428735", "title": "Fedora (torta)", "text": ""}
{"id": "3428739", "revid": "1543377", "url": "https://it.wikipedia.org/wiki?curid=3428739", "title": "Kurohime", "text": " \u00e8 un manga di Masanori Katakura, serializzato dal 2000 al 2011 prima sulla rivista \"Monthly Sh\u014dnen Jump\" e successivamente su \"Jump Square\" ed edito in Italia da Star Comics nella collana \"Action\" dal 10 dicembre 2008 al 16 agosto 2012.\nTrama.\nDieci anni prima dell'inizio della storia, Kurohime pose fine a una massiccia guerra combattuta per possedere e ricostruire la Torre degli Dei, che una volta completata avrebbe permesso al costruttore di diventare un dio. Al termine, Kurohime distrusse la torre ed entr\u00f2 nel regno degli dei per massacrarli, poich\u00e9 erano loro quelli che iniziarono la guerra in primo luogo. Attraverso una combinazione di inganno e brutalit\u00e0, gli dei la catturarono e poi divisero Kurohime in due esseri, uno che rappresentava la sua rabbia e l'altro che rappresentava la sua compassione.\nL'essere che rappresenta la sua rabbia, nella forma di una ragazzina di nome \"Himeko\", cerca di riconquistare il suo corpo e i suoi poteri e tenta di abbattere di nuovo gli dei; tuttavia la maledizione pu\u00f2 essere annullata solo con l'amore. Durante il corso del manga, Kurohime \u00e8 in grado di riguadagnare la sua capacit\u00e0 di amare attraverso la sua relazione con Zero, facendola evolvere in diverse incarnazioni nei vari archi della storia.\nMedia.\nManga.\nIl manga scritto e disegnato da Masanori Katakura, \u00e8 stato serializzato dall'agosto 2000 al 2007 sulla rivista \"Monthly Sh\u014dnen Jump\" per poi continuare dal 2007 fino alla sua conclusione il 25 febbraio 2011 su \"Jump Square\", entrambe le testate sono edite da Sh\u016beisha. In seguito i vari capitoli sono stati raccolti in diciotto volumi \"tank\u014dbon\" pubblicati dal 4 febbraio 2002 al 21 aprile 2011.\nIn Italia la serie \u00e8 stata pubblicata da Star Comics nella collana \"Action\" dal 10 dicembre 2008 al 16 agosto 2012.\nVideogioco.\nDalla serie \u00e8 stato tratto un videogioco di genere sparatutto in terza persona, sviluppato e pubblicato esclusivamente in Giappone da Tomy Corporation il 30 marzo 2006 per PlayStation 2."}
{"id": "3428741", "revid": "287204", "url": "https://it.wikipedia.org/wiki?curid=3428741", "title": "Tomas Kazar", "text": ""}
{"id": "3428743", "revid": "339392", "url": "https://it.wikipedia.org/wiki?curid=3428743", "title": "Codice Jung", "text": ""}
{"id": "3428746", "revid": "1573940", "url": "https://it.wikipedia.org/wiki?curid=3428746", "title": "Bavia", "text": "Bavia \u00e8 un genere di ragni appartenente alla famiglia Salticidae.\nCaratteristiche.\nLa lunghezza degli esemplari di questo genere varia dai 6 agli 11 centimetri per entrambi i sessi. L'opistosoma \u00e8 allungato e a punta, ed ha lunghe zampe\nDistribuzione.\nLe 17 specie oggi note di questo genere sono diffuse principalmente in Asia sudorientale, Australia e Oceania; una sola specie, la B. albolineata \u00e8 endemica del Madagascar.\nHabitat.\nVengono reperiti spesso fra le foglie degli arbusti o fra i rami pi\u00f9 bassi degli alberi.\nTassonomia.\nA dicembre 2010, si compone di 17 specie:"}
{"id": "3428753", "revid": "4175", "url": "https://it.wikipedia.org/wiki?curid=3428753", "title": "Nazionale Under-17 di calcio della Germania", "text": "La Nazionale di calcio tedesca Under-17 \u00e8 la rappresentativa calcistica Under-17 della Germania ed \u00e8 posta sotto l'egida della Deutscher Fussball-Bund. La squadra partecipa al campionato europeo di categoria, che si tiene ogni due anni."}
{"id": "3428754", "revid": "6923", "url": "https://it.wikipedia.org/wiki?curid=3428754", "title": "Alchemist (azienda)", "text": " era un'azienda produttrice di videogiochi giapponesi specializzata nello sviluppo di visual novel su console come PlayStation 2 e Sega Dreamcast. Fondata il 14 agosto 1991, ha dichiarato bancarotta il 1\u00ba aprile 2016."}
{"id": "3428757", "revid": "287204", "url": "https://it.wikipedia.org/wiki?curid=3428757", "title": "Tomas Lovasik", "text": ""}
{"id": "3428758", "revid": "827882", "url": "https://it.wikipedia.org/wiki?curid=3428758", "title": "Canone perpetuo", "text": "Un canone perpetuo, anche canone infinito, canone circolare o rota (in inglese \"round\", latino \"canon perpetuus\") \u00e8 un tipo di canone, una composizione musicale in cui due o pi\u00f9 voci cantano esattamente uguali melodie (e possono continuare a ripeterle all'infinito), ma con ogni voce che inizia in momenti diversi in modo che le diverse parti della melodia coincidano nelle diverse voci e tuttavia si fondano insieme armoniosamente.\nQuesta \u00e8 una delle forme pi\u00f9 facili di canto a pi\u00f9 voci, poich\u00e9 una sola melodia viene cantata da tutte le voci, e fa parte della tradizione della musicale popolare. \"Row, Row, Row Your Boat\" \u00e8 un noto canone perpetuo per bambini a 4 voci, come anche \"Fra Martino\", \"London's Burning\" e \"Three Blind Mice\". \nNon tutti i \"round\" sono rime per bambini. Compositori di musiche serie come Thomas Arne, John Blow, William Byrd, Henry Purcell e Louis Hardin hanno scritto canoni perpetui.\nAnche il catch \u00e8 un \"round\" in cui una \"frase\", che apparentemente non \u00e8 presente in un singolo verso cantato da ogni voce, emerge quando lo stesso viene cantato dalle singole voci con entrata in tempi differenti. Erano particolarmente eseguiti nei club in cui si univa il canto dilettante al bere vino in allegria (\"The Aldrich Book of Catches\" (1989) , pp 8\u201322, particolarmente a p 21: \"Catch-singing is unthinkable without a supply of liquor to hand...\"). In alcuni casi il catch pu\u00f2 assumere contorni osceni, come in quello del I conte di Mornington del 1774, \"See the bowl sparkles\", in cui, alle battute 5-8, le differenti voci cantano e tengono, successivamente, le parole \"see\", \"you\", \"end\" e \"tea\" che sono innocue nel contesto di ogni singola parte ma che chiaramente danno \"cunt\" (\"fica\") durante l'esecuzione (n. 200 in \"The Aldrich Book of Catches\" (1989)).\nStoria.\nIl pi\u00f9 antico \"round\" superstite in lingua inglese \u00e8 \"Sumer Is Icumen In\", per 4 voci, pi\u00f9 2 voci basse cantanti in ostinato (ovvero, parti ripetute in continuazione), anch'esse in canone. Il primo \"round\" pubblicato in inglese venne edito da Thomas Ravenscroft nel 1690. \"Three Blind Mice\" compare in questa collezione, anche se in forma leggermente diversa da quella cantata dai bambini di oggi:\nMolti dei \"round\" stampati da Ravenscroft sono presenti anche nel manoscritto del 1580 (KC 1), e diversi sono anche menzionati nelle opere di Shakespeare, da cui si evince che queste canzonette dovevano essere state molto popolari in quel tempo."}
{"id": "3428760", "revid": "287204", "url": "https://it.wikipedia.org/wiki?curid=3428760", "title": "Ales Skerle", "text": ""}
{"id": "3428762", "revid": "287204", "url": "https://it.wikipedia.org/wiki?curid=3428762", "title": "Tomas Janotka", "text": ""}
{"id": "3428763", "revid": "124123", "url": "https://it.wikipedia.org/wiki?curid=3428763", "title": "Franco Putzolu", "text": "\u00c8 considerato tra i maggiori vignettisti sardi e italiani, ed \u00e8 per questo soprannominato il \"Forattini sardo\". Lavor\u00f2 con numerose riviste italiane, come \"Il Calcio e il Ciclismo illustrato\", ha realizzato alcuni caroselli ed \u00e8 stato per oltre trent'anni il vignettista de L'Unione sarda.\nBiografia.\nDopo alcune esperienze artistiche a Serramanna, nel 1953 Franco Putzolu pubblic\u00f2 le sue prime vignette per \"Il Calcio e il Ciclismo Illustrato\". Collabor\u00f2 poi con numerosi quotidiani e settimanali, tra cui il Corriere della Sera, e realizz\u00f2 numerosi caroselli, inventando, tra gli altri, i personaggi di Mammut, Babbut e Figliut. Nel 1965 venne assunto a L'Unione sarda dall'allora direttore Fabio Maria Crivelli."}
{"id": "3428765", "revid": "521302", "url": "https://it.wikipedia.org/wiki?curid=3428765", "title": "Daniel Rossi da Silva", "text": ""}
{"id": "3428768", "revid": "287204", "url": "https://it.wikipedia.org/wiki?curid=3428768", "title": "Tomas Janicek", "text": ""}
{"id": "3428769", "revid": "521302", "url": "https://it.wikipedia.org/wiki?curid=3428769", "title": "Ugochukwu Ukah", "text": ""}
{"id": "3428771", "revid": "501129", "url": "https://it.wikipedia.org/wiki?curid=3428771", "title": "Tommaso Plantageneto", "text": "Biografia.\nIl padre di Tommaso era Edmondo il Gobbo, figlio minore di re Enrico III d'Inghilterra. Dal padre eredit\u00f2 il titolo di conte di Lancaster e di Leicester. Aument\u00f2 il proprio prestigio sposando Alice de Lacy, contessa di Lincoln e Salisbury, divenendo uno dei feudatari pi\u00f9 potenti del regno. Il suo dominio si estendeva su una buona fetta dell'Inghilterra centrale, che provvide a difendere costruendo castelli e fortezze.\nIl matrimonio gli aveva portato dei beni, ma non dei figli, motivo per cui nel 1318 divorzi\u00f2 da Alice; la fine dell'unione non lo priv\u00f2 per\u00f2 dei titoli dell'ex-moglie. Infatti, secondo il contratto matrimoniale, erano comunque di eredit\u00e0 di Tommaso, quale che fosse l'esito del matrimonio.\nQuando il cugino Edoardo II sal\u00ec al trono nel 1308, Tommaso fu uno dei suoi pi\u00f9 convinti sostenitori, ma poich\u00e9 Pietro Gaveston pregava il re di ridimensionare il potere dei Lancaster, lo port\u00f2 a cambiare parere e si alle\u00f2 con gli altri nobili contro il sovrano. Tommaso fu uno dei promotori della rivolta che obblig\u00f2 il re e il suo favorito alla fuga, gettando l'Inghilterra nella guerra civile, esiliando Gaveston nel 1311 e facendolo uccidere l'anno seguente.\nNel 1314 gli scozzesi, che non osservavano inerti lo scorrere degli eventi, attaccarono l'Inghilterra ed Edoardo II port\u00f2 l'esercito alla battaglia, perdendo clamorosamente nella Battaglia di Bannockburn contro Roberto I di Scozia. L'esito per il re non fu devastante solo dal punto di vista militare, ma anche politico, perch\u00e9 il suo potere croll\u00f2 finendo nelle mani dei nobili, in particolare in quelle di Tommaso.\nTuttavia egli non era il solo che voleva il potere, e Hugh le Despenser, I conte di Winchester con suo figlio Ugo Despenser il giovane erano da sempre intimi del re e con il tempo si fecero strada, riuscendo ad acquisire terre e denaro, forti della totale protezione del re che aveva nominato nel 1318 Ugo ciambellano reale.\nLa fortuna dei Despenser tuttavia vacill\u00f2 nel 1321, quando Tommaso e gli altri nobili riuscirono a ottenere che fossero esiliati. L'esilio dur\u00f2 per\u00f2 solo un anno, e al loro ritorno Tommaso capeggi\u00f2 di nuovo i baroni. Ma questa volta perse, venendo imprigionato nel marzo del 1322, dopo una pesante sconfitta.\nIl tribunale istituito per giudicarlo non era certamente imparziale, considerato il fatto contasse fra i suoi membri il re e i due Despenser. A Tommaso non fu per altro permesso di parlare per discolparsi, e nessun altro pot\u00e9 farlo. Venne quindi condannato alla morte per decapitazione. Il suo sangue reale lo poneva al riparo dal pi\u00f9 barbaro squartamento, ma la sentenza venne eseguita il 22 marzo 1322.\nI titoli di Tommaso passarono, per grazia del re, al fratello Enrico nel 1327.\nNegli anni immediatamente successivi Tommaso venne venerato come un martire da molti inglesi tanto che il re Edoardo III chiese la sua canonizzazione diverse volte."}
{"id": "3428774", "revid": "287204", "url": "https://it.wikipedia.org/wiki?curid=3428774", "title": "Vit Baranek", "text": ""}
{"id": "3428776", "revid": "1728", "url": "https://it.wikipedia.org/wiki?curid=3428776", "title": "Associazione Atleti Azzurri d'Italia", "text": ""}
{"id": "3428777", "revid": "287204", "url": "https://it.wikipedia.org/wiki?curid=3428777", "title": "Jaroslav Cerny", "text": ""}
{"id": "3428778", "revid": "73843", "url": "https://it.wikipedia.org/wiki?curid=3428778", "title": "East African Safari Rally", "text": ""}
{"id": "3428780", "revid": "287204", "url": "https://it.wikipedia.org/wiki?curid=3428780", "title": "Zdenek Koukal", "text": ""}
{"id": "3428781", "revid": "287204", "url": "https://it.wikipedia.org/wiki?curid=3428781", "title": "Ales Neuwirth", "text": ""}
{"id": "3428784", "revid": "287204", "url": "https://it.wikipedia.org/wiki?curid=3428784", "title": "Tomas Frejlach", "text": ""}
{"id": "3428786", "revid": "287204", "url": "https://it.wikipedia.org/wiki?curid=3428786", "title": "Jan Gregus", "text": ""}
{"id": "3428790", "revid": "287204", "url": "https://it.wikipedia.org/wiki?curid=3428790", "title": "Josef Husbauer", "text": ""}
{"id": "3428791", "revid": "181699", "url": "https://it.wikipedia.org/wiki?curid=3428791", "title": "Associazione Calcio Cesena 1981-1982", "text": "Questa voce raccoglie le informazioni riguardanti l'Associazione Calcio Cesena nelle competizioni ufficiali della stagione 1981-1982.\nStagione.\nRitornato in Serie A il Cesena nella stagione 1981-1982 riesce nell'impresa di mantenere la massima categoria ottenendo 27 punti. Chiude il girone di andata penultimo con soli 11 punti, poi nel girone di ritorno ingrana la giusta marcia, raccoglie 16 punti, chiudendo il torneo con tre lunghezze di vantaggio sulla zona retrocessione, peraltro con il Como giunto ultimo, retrocedono sul campo due nobili del calcio italiano, il Bologna ed il Milan. Scudetto numero venti alla Juventus, che batte in una avvincente volata finale la Fiorentina di una sola lunghezza.\nSulla panchina del Cesena non c'\u00e8 pi\u00f9 Osvaldo Bagnoli, il tecnico della scorsa promozione, \u00e8 passato al Verona in Serie B dove far\u00e0 molto bene, al suo posto sulla panca bianconera Giovan Battista Fabbri, la partenza in campionato \u00e8 difficoltosa, a gennaio dopo il pareggio interno (1-1) con l'ultima in classifica il Como, viene sollevato dall'incarico l'allenatore che viene sostituito da Renato Lucchi, il girone ritorno regala molte pi\u00f9 soddisfazioni alla piazza cesenate, e anche una tranquilla salvezza. In Italia sono ritornati gli stranieri, uno per squadra, nel Cesena fa molto bene Walter Schachner acquistato dall'Austria Vienna, realizza 9 reti, tante quante il suo gemello italiano, il bergamasco Oliviero Garlini. \nNella Coppa Italia il Cesena disputa il secondo girone di qualificazione, che promuove il Catanzaro ai quarti di finale della manifestazione.\nMaglie e sponsor.\nLo sponsor tecnico per la stagione 1981-1982 fu Adidas, mentre lo sponsor ufficiale fu Fratelli Dieci.\nOrganigramma societario.\nArea direttiva\nArea tecnica\nArea sanitaria"}
{"id": "3428795", "revid": "128096", "url": "https://it.wikipedia.org/wiki?curid=3428795", "title": "Igloolik", "text": ""}
{"id": "3428802", "revid": "124515336", "url": "https://it.wikipedia.org/wiki?curid=3428802", "title": "Hugh Hopper", "text": " Musicista di spicco della scena di Canterbury, fu membro dei Soft Machine e di diverse altre band a essi collegate.\nBiografia.\nInizi.\nNel 1961 arriva a Canterbury Daevid Allen, reduce dalle esperienze jazzistiche parigine, che presto incontra e influenza la giovent\u00f9 musicale cittadina. Prende una stanza in affitto nella casa dei genitori di Robert Wyatt, con il quale condivide la passione per il jazz. Nel 1962 Hugh Hopper al basso registra i primi brani con il compagno di classe Robert Wyatt alla batteria, il fratello maggiore Brian al sax e Mike Ratledge al piano, una formazione che rappresenta il primo vero e proprio embrione dei Wilde Flowers.\nNel 1963 Hugh e Robert Wyatt seguono Allen a Londra e formano il Daevid Allen Trio, alle cui date occasionalmente partecipa Ratledge. La registrazione del concerto tenuto con Mike al Marquee Club di Londra nel '63, verr\u00e0 a sua volta pubblicato nel 1993 dalla Voiceprint con il titolo \"Live 1963\". Il gruppo si esibisce in una forma avanguardistica di jazz che risente dell'influenza della psichedelia, soprattutto nei testi, e nei concerti alterna i brani musicali con la lettura di poesie beat. L'esperimento non incontra i favori del pubblico e il trio si scioglie.\nAllen si sposta a Parigi e dopo un po' viene raggiunto da Hopper e Wyatt, che hanno qui modo di provare l'LSD. In questo periodo i tre non trovano nuovi ingaggi musicali, ma hanno modo di sperimentare per la prima volta l'utilizzo dei loops, i nastri che permettono la ripetizione di motivi musicali e la sovraincisione, un dispositivo di cui in seguito Hopper far\u00e0 largo uso.\nMentre l'irrequieto Allen si trasferisce a Dei\u00e0, nell'isola di Maiorca, dove da anni vive una comunit\u00e0 di artisti della Beat Generation, Robert e Hugh tornano in Inghilterra e si uniscono ai Wilde Flowers, che si erano formati in quel periodo. Il gruppo si evolve negli anni a seguire, cambiando spesso formazione, e i vari componenti che si alternano sono i progenitori di quella che si affermer\u00e0 come la scena di Canterbury. Nel 1966 Wyatt e Ayers lasciano il gruppo per formare i Soft Machine. I Wilde Flowers si sciolgono nel 1969 senza aver pubblicato alcun disco, ma i loro membri fondano i due gruppi guida di Canterbury, i Soft Machine e i Caravan. Solo nel 1993 l'etichetta Voiceprint Records pubblica vecchie registrazioni della band in un album dal titolo \"The Wilde Flowers\".\nSoft Machine (1966-1972).\nHugh partecipa all'avventura dei primi Soft Machine, all'inizio solo come compositore e \"road manager\"; il gruppo \u00e8 composto da Wyatt alla batteria e voce, Allen alla chitarra, Ayers al basso e Ratledge alle tastiere. Nel 1967 vengono scritturati assieme ai primi Pink Floyd per suonare al mitico UFO Club di Londra, e ottengono un tale successo che in febbraio registrano per la Polydor il primo 45 giri, \"Love Makes Sweet Music\". Qualche sera dopo allo Speakeasy Club di Londra sono il gruppo spalla della Jimi Hendrix Experience e lo stesso Jimi si unisce a loro suonando il basso.\nIl produttore Giorgio Gomelsky nell'aprile del '67 produce una serie di demo dei Soft Machine che saranno per\u00f2 pubblicati solo nel 1971 con il titolo \"Faces and Places Vol. 7\" (in altre edizioni \"At the Beginning\" e \"Jet-Propelled Photographs\"), in quello che avrebbe potuto essere il loro primo LP. Alcuni dei brani sono firmati da Hugh Hopper. Diventano in breve una \"cult band\" della scena londinese e Gomelsky finanzia la tourn\u00e9e estiva francese che ottiene un successo clamoroso. Al ritorno in Inghilterra a Allen viene negato il visto d'ingresso; deve quindi lasciare il gruppo e tornare in Francia dove dopo poco fonda il primo nucleo dei Gong, altro importante gruppo di derivazione Canterbury.\nI Soft Machine proseguono l'attivit\u00e0 come trio e vengono da l\u00ec a poco ingaggiati come gruppo di apertura per il tour nordamericano della Jimi Hendrix Experience che ha inizio nel febbraio del 1968. Durante la tourn\u00e9e, nell'aprile del 1968, registrano in soli quattro giorni a New York il promo \"Why are we sleeping?\" e, finalmente, il primo Lp, \"The Soft Machine\", a cui Hugh partecipa suonando il basso in uno dei brani e prendendo parte agli arrangiamenti in molti di essi; l'opera \u00e8 la prima pubblicazione della \"Probe\", una casa discografica affiliata alla ABC Records.\nA fine anno Ayers abbandona il gruppo e la band decide di sciogliersi, ma per rispettare gli impegni contrattuali, si riforma nel febbraio del 1969 con al basso Hugh, e subito incide il secondo album \"Volume Two\", sempre pubblicato dalla Probe, ma autoprodotto e registrato a Londra. La musica risente delle influenze di Frank Zappa, del minimalismo di Terry Riley e del dadaismo. In questo periodo Hugh, Wyatt e Ratledge partecipano alle registrazioni suonando in due brani dell'album \"The Madcap Laughs\" di Syd Barrett, col quale avevano spesso suonato in precedenza.\nLa maturit\u00e0 artistica e il successo arrivano con il doppio Lp \"Third\" pubblicato dalla CBS nel 1970, album fortemente ispirato dalle atmosfere fusion che con Miles Davis stavano rivoluzionando il panorama jazzistico mondiale. Hugh firma il brano \"Facelift\" che copre un'intera facciata. Continua a suonare con i Soft Machine fino al 1973 realizzando altri tre album, componendo anche molti dei brani. Nel 1972 registra la sua prima opera solista: \"1984\", in cui figurano lunghi brani eseguiti da solo usando dei loops, e altri pi\u00f9 corti accompagnato da un gruppo.\nCarriera solista e altri progetti.\nNegli anni Settanta, dopo essere uscito dai Soft Machine, collabora con molti musicisti tra i quali gli East Wind di Stomu Yamashta, gli Isotope, i Gilgamesh e la Carla Bley Band. Partecipa anche allo splendido \"Rock Bottom\" di Wyatt del 1974. Di rilievo il supergruppo Soft Heap che forma nel 1978 con l'altro Soft Machine Elton Dean e con i membri dei National Health Alan Gowen e Pip Pyle. Lascia i Soft Heap l'anno seguente, sostituito da John Greaves.\nNei primi anni Ottanta Hopper si ferma per un paio d'anni. Quando riprende suona con gli \u00c9quipe Out di Pip Pyle, gli In Cahoots di Phil Miller e con una band olandese chiamata in suo onore Hopper Goes Dutch. Con l'ingresso del chitarrista francese Patrice Meyer prendono in seguito il nome Hugh Hopper Franglo-Dutch Band.\nNel 1991 riunisce una prestigiosa formazione composta dal sassofonista dei Gong Didier Malherbe, l'ex chitarrista dei Matching Mole e degli Hatfiled and the North Phil Miller e l'ex batterista dei Gong Pip Pyle. Assemblati per un unico concerto con il nome \"Hugh Hopper and Special Friends\", il gruppo continua a suonare dal vivo, soprattutto un jazz melodico, e l'anno dopo prende il nome Short Wave. Nel 1993 pubblicano \"Short Wave Live\", il loro unico album che contiene anche brani incisi in studio. Le difficolt\u00e0 legate al fatto che i musicisti abitano in zone diverse, due residenti in Francia e due nel Regno Unito, porteranno allo scioglimento del gruppo nel 1996.\nAlla met\u00e0 degli anni Novanta, dopo lustri di esplorazione strumentale jazzistica, Hopper torna a collaborare con band pi\u00f9 orientate verso il rock dotate di cantanti, tra cui il gruppo della cantante Lisa S. Klossner. Mantiene sempre comunque i contatti con i membri e con la musica dei Soft Machine. La collaborazione con i francesi Polysons sfocia in un concerto a Parigi che viene pubblicato su CD con il titolo \"Tribute to Soft Machine\" a cui partecipa l'ex Soft Machine Elton Dean. Ancora con Dean e gli altri due ex John Stanley Marshall e Allan Holdsworth fa dei tour e incide come SoftWorks. Con John Etheridge al posto di Holdsworth forma i Soft Machine Legacy che, oltre a brani dei Soft Machine, eseguono altri nuove composizioni; con questa formazione vengono pubblicati tre lavori: \"Live in Zaandam\" (CD del 2005), \"New Morning - The Paris Concert\" (DVD del 2005) e l'album in studio \"Soft Machine Legacy\" (CD del 2006). Nel 2006 muore Elton Dean; al suo posto entra Theo Travis e Soft Machine Legacy incide \"Steam,\" pubblicato nel 2007. Altre collaborazioni di questi anni sono con i francesi Soft Bounds e con i Clear Frame, in alcune occasioni con Robert Wyatt e Lol Coxhill. Hopper nei suoi ultimi anni realizza due album solisti con l'etichetta britannica Burning Shed.\nMalattia e ultimi lavori.\nForma poi il duo Humi con la giapponese Yumi Hara Cawkwell. Il tour del Giappone programmato per il 2008 viene cancellato per le cattive condizioni di salute di Hugh. Nel giugno del 2008 gli viene diagnosticata una leucemia e deve sottoporsi a chemioterapia. Deve quindi cancellare anche tutte le altre date che erano state fissate. Un concerto di beneficenza in suo favore si \u00e8 tenuto nel dicembre del 2008 a Londra e vi hanno partecipato diversi gruppi ed amici. Ha sposato la sua compagna Christine il 5 giugno 2009 ed \u00e8 morto di leucemia due giorni dopo. Il funerale, celebrato come da lui richiesto con rito buddhista tibetano, si \u00e8 svolto il 25 giugno 2009."}
{"id": "3428809", "revid": "124695905", "url": "https://it.wikipedia.org/wiki?curid=3428809", "title": "Panzer-Division Norwegen", "text": "La Panzer-Division Norwegen (divisione corazzata \"Norvegia\") fu una formazione corazzata tedesca della seconda guerra mondiale creata nell'agosto 1943 nel settore di Oslo-Ullensaker. Si arrese agli Alleati nel maggio 1945, dopo aver cambiato nome in Panzer-Brigade/Panzer-Division Norwegen e senza mai aver combattuto: i suoi compiti infatti erano quelli di presidiare la Norvegia meridionale in seno alla 20. Gebirgsarmee.\nStoria.\nLa \"Panzer-Division Norwegen\" nacque il 25 agosto 1943 in Norvegia, nel settore di Oslo-Ullensaker. Inizialmente era previsto un solo \"Kampfgruppe\" di \"panzergrenadier\" per costituire l'unit\u00e0, ma si decise poi di comporla con un comando, un battaglione corazzato, varie unit\u00e0 di \"panzergrenadier\" prese dalla \"25. Panzer-Division\", motociclisti, unit\u00e0 anticarro e antiaeree, e una batteria leggera di artiglieria.\nDa marzo a maggio 1944 venne spostata a Varde, in Danimarca, dove cedette gran parte dei suoi effettivi alla \"233. Reserve-Panzer-Division\". Nella seconda settimana di luglio giunse un nuovo battaglione corazzato ma in agosto l'unit\u00e0 serv\u00ec come serbatoio di uomini e mezzi per ricostituire la nuova \"25. Panzer-Division\". Data la cessione degli uomini, la 20\u00aa armata da montagna, a cui la \"Panzer-Division Norwegen\" fu sempre sotto comando, ordin\u00f2 la ricostituzione dell'unit\u00e0 con il nome di \"Panzer-Brigade/Panzer-Division Norwegen\", anche se in realt\u00e0 di \"divisione\" c'era ormai poco in quanto gli effettivi erano quelli di una brigata motorizzata.\nNel settembre 1944 il reparto torn\u00f2 nella sua terra d'origine per ricevere rimpiazzi che la riportarono in piena forza. Si arrese il 10 maggio 1945 ai soldati Alleati sempre in Norvegia.\nOrdine di battaglia.\nGiugno 1944\nGennaio 1945\nComandanti.\nDati tratti da:"}
{"id": "3428813", "revid": "889336", "url": "https://it.wikipedia.org/wiki?curid=3428813", "title": "Julian Draxler", "text": "Nel 2012 \u00e8 stato inserito nella lista dei migliori calciatori nati dopo il 1991 stilata dalla rivista \"Don Bal\u00f3n\".\nCaratteristiche tecniche.\nDraxler \u00e8 un'ala sinistra che pu\u00f2 giocare anche sulla destra o come trequartista in un 4-2-3-1 o come mezzala in un centrocampo \u00e0 3 . \u00c8 in grado di utilizzare entrambi i piedi anche se privilegia il destro. Molto abile tecnicamente, fa del dribbling e della velocit\u00e0 alcune delle sue armi migliori.\nPossiede inoltre un ottimo tiro dalla distanza.\nCarriera.\nClub.\nSchalke 04.\nDopo dieci anni nelle giovanili dello Schalke 04, debutta a 17 anni in Bundesliga con la prima squadra il 15 gennaio 2011 nella partita persa per 1-0 contro l'Amburgo, diventando il quarto pi\u00f9 giovane di questo campionato. Segna il suo primo gol nel quarto di finale di Coppa di Germania ai tempi supplementari contro il Norimberga (3-2). Nella stessa stagione esordisce in UEFA Champions League. Il 26 aprile gioca la semifinale di UEFA Champions League persa per 2-0 contro il Manchester United. Il 21 maggio segna, con un tiro da fuori area, in finale di Coppa di Germania contro il Duisburg contribuendo alla vittoria per 5-0.\nWolfsburg.\nIl 31 agosto 2015 passa ufficialmente al Wolfsburg per 36 milioni di euro, dove firma un contratto di cinque anni a 5 milioni netti a stagione. Sceglie la maglia numero 10, la stessa che aveva allo Schalke 04.\nParis Saint-Germain.\nDopo 45 presenze e 8 gol, il 24 dicembre 2016 per alcuni dissapori con il club tedesco viene ceduto al Paris Saint-Germain per 45 milioni di euro, firmando un contratto fino al 2021. Il 7 gennaio 2017 segna all'esordio il suo primo gol con la maglia del club di Parigi nella vittoria contro il Bastia durante la Coppa di Francia 2016-2017, fissando il definitivo 7-0. Il sabato seguente segna anche al debutto in Ligue 1, decidendo la partita vinta, proprio grazie alla sua marcatura, contro il Rennes. Il 1\u00ba febbraio segna la sua prima doppietta nella partita di ritorno contro il Rennes (4-0). Il 14 febbraio 2017, al suo debutto in Champions League, segna il momentaneo 2-0 nella partita contro il Barcellona, battuto per 4-0.\nNazionale.\nCon la selezione Under-18 tedesca ha collezionato 8 presenze e un gol. Segna all'esordio con l'Under-21 l'8 agosto 2011 nella partita valida per le qualificazioni agli Europei di categoria del 2013 contro i pari et\u00e0 di Cipro.\nIl 26 maggio 2012 esordisce in nazionale maggiore nella sfida amichevole contro la Svizzera giocata a Basilea persa per 5-3. Il 2 giugno 2013 segna il suo primo gol con la maglia tedesca, andando in rete contro gli Stati Uniti nell'amichevole poi persa 4-3. Il 13 maggio 2014 indossa per la prima volta la fascia di capitano della Germania nell'amichevole contro la , divenendo, all'et\u00e0 di 20 anni e 235 giorni, il pi\u00f9 giovane capitano nella storia della \"Nationalmannschaft\", avendo battuto Christian Schmidt. Viene convocato per il mondiale 2014 e il 13 luglio 2014 si laurea campione del mondo dopo la vittoria in finale sull'Argentina per 1-0, ottenuta grazie al gol decisivo di G\u00f6tze durante i tempi supplementari.\nConvocato per l'europeo 2016 in Francia, nei quali realizza anche un gol in semirovesciata, siglando il definitivo 3-0 contro la agli ottavi di finale. Ai quarti di finale, la Germania ritrova l', sua storica rivale, e saranno i calci di rigore (7-6 dopo che i tempi supplementari si erano chiusi sull'1-1) a decidere il passaggio dei tedeschi in semifinale. Durante la serie di rigori, Draxler riesce nel proprio tentativo. Il cammino della Germania verso la Coppa d'Europa si arresta, come quattro anni prima, in semifinale, con la sconfitta per 2-0 contro i padroni di casa della Francia.\nViene convocato per la Confederations Cup 2017 in Russia, vincendo il trofeo e venendo eletto miglior giocatore del torneo. Al campionato mondiale 2018, edizione in cui i tedeschi vengono eliminati alla fase a gironi, chiude il cammino senza segnare.\nNel 2021 non viene convocato per l'europeo.\nStatistiche.\nPresenze e reti nei club.\n\"Statistiche aggiornate al 11 febbraio 2022.\"\nCronologia presenze e reti in nazionale.\n "}
{"id": "3428816", "revid": "1318658", "url": "https://it.wikipedia.org/wiki?curid=3428816", "title": "Bonne Nouvelle", "text": ""}
{"id": "3428817", "revid": "1305772", "url": "https://it.wikipedia.org/wiki?curid=3428817", "title": "Boost", "text": ""}
{"id": "3428819", "revid": "834", "url": "https://it.wikipedia.org/wiki?curid=3428819", "title": "Botany Town Centre (Howick)", "text": ""}
{"id": "3428821", "revid": "1522738", "url": "https://it.wikipedia.org/wiki?curid=3428821", "title": "Ennahda", "text": "Ennahda (, lett. Movimento della Rinascita), \u00e8 un partito politico tunisino di orientamento islamista moderato.\nQuando il 1\u00ba marzo 2011 il regime del generale Zine El-Abidine Ben Ali \u00e8 collassato sull'onda della grandi manifestazioni di piazza, nella cosiddetta Rivoluzione dei Gelsomini, il governo provvisorio tunisino ha riconosciuto al Movimento il diritto di costituirsi in partito politico.\nOriginariamente noto come \"Azione Islamica\", il partito ha mutato il suo nome in \"Movimento della Tendenza Islamica\" (MTI) e nel 1989 in \"\u1e24izb al-Nah\u1e0da\". Sebbene esso s'inserisca nella linea di pensiero dell'egiziano Sayyid Qutb e del pakistano Abu l-A'la Maududi, a partire dal 1980 il partito ha ripudiato la violenza come strumento di lotta politica, conoscendo una svolta moderata, pur restando nell'orbita del pensiero e degli ideali fondamentalistici. Il Partito preconizza infatti una \"via tunisina all'Islamismo\", riconoscendo la legittimit\u00e0 di un sistema pluripartitico. Il partito ha anche accettato che con l'Occidente si apra un dialogo.\nIl Partito della Rinascita si esprime favorevolmente nei confronti della visione liberistica dell'economia e della politica e ha affermato di non credere in una costituzione essenzialmente islamista dello Stato. Ci\u00f2 per\u00f2 non viene del tutto creduto da chi non dimentica gli esordi politici del suo leader maggiormente rappresentativo, R\u0101shid Ghann\u016bsh\u012b, sostenitore della necessit\u00e0 della violenza per disfarsi dei regimi arabi corrotti e sostenuti dall'Occidente, come la Tunisia.\nA poco \u00e8 servito il suo \"ripensamento\" ufficiale e il fatto che abbia condannato in un secondo momento la lotta armata per la conquista del potere, nella convinzione che in ogni caso la Tunisia avrebbe premiato legalmente il partito in caso di elezioni libere e non manipolate. Tutte le dichiarazioni di Ghann\u016bsh\u012b sono considerate dai suoi critici puramente di facciata e un esempio della dissimulazione (\"taqiya\") di cui i fondamentalisti non cesserebbero mai di dar prova nei loro discorsi ufficiali.\nNelle elezioni tunisine del 1989, il partito fu messo al bando e il regime gli imped\u00ec quindi di partecipare, tanto da costringerlo a prender parte alla tornata elettorale sotto le vesti di \"indipendenti\". In tale circostanza il partito ebbe tra il 10% e il 17% dei voti.\nIl partito al-Nah\u1e0da pubblica il quotidiano \"al-Fajr\" (L'Alba). Il direttore, Hamadi Jebali, \u00e8 stato condannato a 16 anni di carcere nel 1992 per aver partecipato a un'organizzazione non autorizzata e per \"eversione con l'intento di mutare la natura dello Stato\".\nAi membri di al-Nah\u1e0da \u00e8 stato consentito di prender parte alle elezioni del 1989 ma il movimento \u00e8 stato nuovamente messo proscritto nel 1991. Si pensa che la televisione in lingua araba \"al-Zayt\u016bna\" abbia collegamenti con al-Nah\u1e0da.\nIn occasione delle manifestazioni di massa del 2010-2011, circa un migliaio di tunisini hanno dato il loro benvenuto a R\u0101shid Ghann\u016bsh\u012b al suo ritorno a Tunisi da Londra (dove aveva operato come consulente di Tony Blair quando questi era Primo ministro del Regno Unito). Ghannushi ha dichiarato che il suo partito avrebbe \"firmato una dichiarazione congiunta di principi con gli altri gruppi d'opposizione tunisini\".\nIl 22 gennaio 2011, in un'intervista ad Al Jazeera TV, R\u0101shid Ghann\u016bsh\u012b ha confermato di essere contrario alla restaurazione di un Califfato islamico (come invece chiede al-Q\u0101\u02bfida) e di sostenere gli sforzi per una democrazia parlamentare.\nAppartiene a questo partito Souad Abderrahim, la donna che il 3 luglio 2018 \u00e8 stata eletta sindaco di Tunisi: \u00e8 la prima donna a ricoprire questa carica nei Paesi islamici.\nCollegamenti esterni.\n[[Categoria:Partiti islamisti]]\n[[Categoria:Fratelli Musulmani]]"}
{"id": "3428825", "revid": "1605525", "url": "https://it.wikipedia.org/wiki?curid=3428825", "title": "Macabri resti", "text": "Macabri resti (titolo originale \"The Eyewitness\") \u00e8 un romanzo thriller di Stephen Leather, pubblicato nel 2003.\nTrama.\nJ. Solomon, \u00e8 un \"messaggero di morte\" nella Ex Iugoslavia dilaniata dalla guerra: il suo \"lavoro\" consiste nell'identificare le vittime di guerra e portare la notizia alle famiglie.\nLa sua non \u00e8 quindi una posizione in prima linea, fino a quando non s'imbatte nel ritrovamento di 26 persone morte per soffocamento e con i corpi intatti, tra le vittime il corpo di una bambina di tre anni morta abbracciata ad un orsacchiotto.\nJ. Solomon non riesce a starne fuori, e comincia ad indagare per dar dei volti agli assassini, per scoprire poi un'amara verit\u00e0."}
{"id": "3428827", "revid": "122740098", "url": "https://it.wikipedia.org/wiki?curid=3428827", "title": "Botzaris", "text": ""}
{"id": "3428829", "revid": "103883057", "url": "https://it.wikipedia.org/wiki?curid=3428829", "title": "Serie A 2011 (pallapugno)", "text": "La Serie A 2011 \u00e8 stata la 90\u00aa edizione del massimo campionato italiano di pallapugno maschile.\nSquadra Campione d'Italia.\n Torronaba Canalese"}
{"id": "3428831", "revid": "1305772", "url": "https://it.wikipedia.org/wiki?curid=3428831", "title": "Bourse", "text": ""}
{"id": "3428833", "revid": "228587", "url": "https://it.wikipedia.org/wiki?curid=3428833", "title": "Boy Blue", "text": ""}
{"id": "3428836", "revid": "834", "url": "https://it.wikipedia.org/wiki?curid=3428836", "title": "Braccio sinistro (araldica)", "text": ""}
{"id": "3428839", "revid": "834", "url": "https://it.wikipedia.org/wiki?curid=3428839", "title": "Brazda lui Novac (limes)", "text": ""}
{"id": "3428842", "revid": "834", "url": "https://it.wikipedia.org/wiki?curid=3428842", "title": "Brian Mitchell (pugile)", "text": ""}
{"id": "3428846", "revid": "90481954", "url": "https://it.wikipedia.org/wiki?curid=3428846", "title": "Bridgend (disambigua)", "text": ""}
{"id": "3428849", "revid": "1305772", "url": "https://it.wikipedia.org/wiki?curid=3428849", "title": "Brainstorm", "text": ""}
{"id": "3428850", "revid": "287204", "url": "https://it.wikipedia.org/wiki?curid=3428850", "title": "Vecht", "text": "Il Vecht \u00e8 un ramo del Reno nella provincia di Utrecht. A volte \u00e8 chiamato anche \"Utrechtse Vecht\" per non confonderlo con l\"'Overijsselse Vecht\" (o Vechte) collocato pi\u00f9 a nord del paese.\nIl Vecht ha inizio nella citt\u00e0 di Utrecht dove il fiume Kromme Rijn si divide in due rami: il ramo \"Leidse Rijn\"/Oude Rijn che va verso ovest e il ramo \"Vecht\" che procede verso nord. \nOriginariamente il Vecht iniziava presso il forte romano di \"Fectio\" e fluiva a est di Utrecht ma nel XII secolo fu scavata una scorciatioia pi\u00f9 a nord.\nIl Vecht attraversa i centri abitati di Maarssen, Breukelen, Loenen e Nigtevecht, poi attraversa il confine con la provincia dell'Olanda Settentrionale passa nell'insediamento di Weesp e sfocia nel \"Markermeer\" (parte dell'ex-Zuiderzee) vicino a Muiden. Il canale Amsterdam-Reno fu scavato nel bacino del Vecht.\nLo storico romano Tacito racconta che nel I secolo dopo Cristo una flotta di navi romane navig\u00f2 verso nord tramite un ramo del Reno, dopodich\u00e9 navigarono nel Lago Flevo (adesso il Markermeer e l'IJsselmeer) e giunsero nel Mare del Nord; visto che il fiume IJssel al tempo dei romani non era ancora collegato al Reno si suppone che essi navigarono nel Vecht."}
{"id": "3428858", "revid": "47767", "url": "https://it.wikipedia.org/wiki?curid=3428858", "title": "Milagros (nome)", "text": "Origine e diffusione.\nSignifica letteralmente \"miracoli\" in spagnolo, ed \u00e8 tratto da un titolo con cui la vergine Maria \u00e8 venerata in Spagna, \"Nuestra Se\u00f1ora de los Milagros\" (\"Nostra Signora dei Miracoli\"); la variante \"Milagrosa\" deriva da un titolo analogo diffuso alle Canarie, mentre in basco il nome ha un equivalente in Alazne.\nSi tratta quindi di uno dei numerosi nomi spagnoli dedicati alla Madonna; fra gli altri si ricordano Consuelo, Candelaria, Pilar, Roc\u00edo, Araceli, Nuria e Dolores.\nOnomastico.\nL'onomastico si pu\u00f2 festeggiare il 15 agosto, ricorrenza della Vergine dei Miracoli. Il nome venne inoltre portato da una beata, Milagros Ortelles Gimeno, monaca clarissa cappuccina e martire nella guerra civile spagnola, commemorata il 20 novembre."}
{"id": "3428862", "revid": "523930", "url": "https://it.wikipedia.org/wiki?curid=3428862", "title": "Kala\u010d (pane)", "text": ""}
{"id": "3428864", "revid": "92723", "url": "https://it.wikipedia.org/wiki?curid=3428864", "title": "Incidente di Chernobyl", "text": ""}
{"id": "3428865", "revid": "523930", "url": "https://it.wikipedia.org/wiki?curid=3428865", "title": "Kama (cibo)", "text": ""}
{"id": "3428872", "revid": "104770806", "url": "https://it.wikipedia.org/wiki?curid=3428872", "title": "Santos Football Club (Georgetown)", "text": "Il Santos FC Georgetown \u00e8 un club calcistico guyanese, che milita attualmente nel campionato Guyanese. \u00c8 stato ispirato nell'omonimo brasiliano noto per causa di Pel\u00e8. Ha vinto questa competizione nazionale per la prima volta nel 1990, bissando il successo l'anno dopo; la terza vittoria \u00e8 stata nel 1998."}
{"id": "3428882", "revid": "1522738", "url": "https://it.wikipedia.org/wiki?curid=3428882", "title": "Paolo di Grecia (1967)", "text": "Per discendenza reale, egli \u00e8 un membro della linea di Schleswig-Holstein-Sonderburg-Gl\u00fccksburg del Casato degli Oldenburg. Da adulto ha vissuto a New York e Londra ed ha lavorato come consulente d'investimenti.\nBiografia.\nInfanzia.\nIl principe della corona Paolo di Grecia \u00e8 nato il 20 maggio 1967 ad Atene dal re Costantino II di Grecia e dalla regina Anna Maria, per nascita principessa di Danimarca; sua madre \u00e8 una sorella di Margherita II di Danimarca. I nonni materni erano Federico IX di Danimarca e Ingrid di Svezia.\nSecondo la tradizione greca, egli venne battezzato con il nome del nonno paterno, Paolo, re dei greci. La sorella maggiore, Alessia, era stata partorita due anni prima, nel 1965. Paolo di Grecia \u00e8 stato battezzato nella religione greco ortodossa: suo padrino, tra gli altri, \u00e8 stato Carlo, principe di Galles, secondo cugino di re Costantino II.\nEducazione.\nPaolo di Grecia ha ricevuto la sua educazione a Londra, all\"'Hellenic College\". In seguito si \u00e8 sottoposto ad un periodo di addestramento come ufficiale dell'esercito britannico presso la \"Royal Military Academy Sandhurst\"; per tre anni ha prestato servizio nel corpo dei \"Royal Scots Dragoon Guards\".\nHa frequentato poi la \"Georgetown University\", a Washington, laureandosi nel 1993 in \"Relazioni industriali, giurisprudenza e organizzazione\". Nel 1995 ha conseguito un \"master\" in \"Scienze dei servizi esteri\", specializzandosi nell'area dell'Est Europa e dei Balcani, sempre a Georgetown, dove aveva come compagno di stanza il cugino Felipe di Spagna, principe delle Asturie. Paolo parla fluentemente greco, tedesco, inglese, italiano, francese e spagnolo.\nColpo di Stato militare del 1967.\nPaolo \u00e8 nato in un periodo turbolento della storia politica della Grecia; suo padre, re Costantino II, era salito al trono il 6 marzo 1964, all'et\u00e0 di ventitr\u00e9 anni, alla morte del padre, Paolo.\nSul finire del 1967, il \"Regime dei Colonnelli\", guidato dal colonnello Georgios Papadopoulos, si andava a caratterizzare per una sempre pi\u00f9 marcata soppressione delle libert\u00e0 civili, accompagnata dall'incarcerazione e dall'esilio degli oppositori. In dicembre Costantino II aveva tentato un contro-colpo di stato, ma non era riuscito a raccogliere un supporto sufficiente negli ambienti militari. Il Re era quindi fuggito con la moglie e i figli a Roma; il fratello minore di Paolo, il principe Nicola, \u00e8 nato infatti a Roma nel 1969.\nAbolizione della monarchia.\nNel periodo che and\u00f2 dal 1967 al 1973, la Grecia rimase ufficialmente una monarchia, con una reggenza in assenza del re. Nel 1973, quando Paolo aveva sei anni, avvennero per\u00f2 una serie di rapidi cambiamenti nel governo della Grecia: il 1\u00ba giugno Costantino II venne dichiarato deposto e Papadopoulos si autonomin\u00f2 presidente della Grecia. Il 29 luglio 1973 un \"referendum\" conferm\u00f2 il cambio di forma di Stato.\nIl 17 novembre 1974 si tennero le elezioni legislative, che portarono alla vittoria di Karamanlis e del suo partito neo-democratico. L'8 dicembre di quell'anno un nuovo \"referendum\" si pronunci\u00f2 a favore di una costituzione repubblicana (69%), contro il 31% a favore della restaurazione della monarchia.\nRe Costantino accett\u00f2 il fatto che il suo regno era ormai giunto al termine. Egli e la moglie Anna Maria si erano stabiliti con la famiglia a Londra per un certo periodo; i loro figli minori, Teodora nel 1983 e Filippo nel 1986, sono nati a Londra.\nMatrimonio.\nIl principe della corona Paolo, il 1\u00ba luglio 1995 ha sposato a Londra l'ereditiera americana Marie-Chantal Miller. Dopo il matrimonio si sono trasferiti a New York, dove Paolo lavora.\nAttivit\u00e0 imprenditoriale.\nDi seguito un elenco delle attivit\u00e0 imprenditoriali in cui partecipa il principe Paolo di Grecia.\nEgli fa inoltre parte del consiglio d'amministrazione della fondazione \"Anna-Maria\" e del \"United World College\", negli Stati Uniti d'America.\nDiscendenza.\nIl principe della corona Paolo e Marie-Chantal Miller hanno avuto cinque figli:\nTitoli e trattamento.\nIl nome \"borghese\" che utilizza dal 1973 \u00e8 quello di \"Pavlos zu Schleswig-Holstein-Sonderburg-Gl\u00fccksburg\".\nParentele.\nIl padre Costantino II \u00e8 fratello della regina emerita di Spagna Sofia, la madre Anna Maria \u00e8 sorella della regina Margherita II di Danimarca, questo rende Paolo e i suoi fratelli cugini di primo grado del re di Spagna Filippo VI, delle due infante Elena e Cristina, del principe della corona di Danimarca Federico e del principe Joachim."}
{"id": "3428883", "revid": "523930", "url": "https://it.wikipedia.org/wiki?curid=3428883", "title": "King Kong (dolciume)", "text": ""}
{"id": "3428885", "revid": "523930", "url": "https://it.wikipedia.org/wiki?curid=3428885", "title": "Lasagne (pasta alimentare)", "text": ""}
{"id": "3428888", "revid": "523930", "url": "https://it.wikipedia.org/wiki?curid=3428888", "title": "Manna (alimento)", "text": ""}
{"id": "3428890", "revid": "523930", "url": "https://it.wikipedia.org/wiki?curid=3428890", "title": "Mantovana (pane)", "text": ""}
{"id": "3428891", "revid": "339392", "url": "https://it.wikipedia.org/wiki?curid=3428891", "title": "Michetta (pane)", "text": ""}
{"id": "3428894", "revid": "144796", "url": "https://it.wikipedia.org/wiki?curid=3428894", "title": "Castello di Sondershausen", "text": "Il castello di Sondershausen si trova nella citt\u00e0 di Sondershausen, in Turingia, un land della Germania, e fu la residenza dei conti, poi dal 1697 principi di Schwarzburg-Sondershausen.\nStoria.\nLe parti pi\u00f9 antiche del castello risalgono al 1534. Successivamente vennero effettuati ampliamenti che apportarono al castello l'impronta particolare di elementi stilistici rinascimentali, barocchi, rococ\u00f2 e neoclassici, che ne fecero il complesso architettonico pi\u00f9 importante della Turingia del nord.\nLe stanze storiche del castello sono in gran parte occupate dal museo. Ben 25 sale sono dedicate al tema della cultura a corte e presentano collezioni interessanti, preziose e in parte curiose dei regnanti di un tempo. Altre quattro mostre permanenti sui temi della storia cittadina e regionale, preistoria e protostoria, storia musicale di Sondershausen e natura e ambiente offrono un quadro vivace della storia e dell'attualit\u00e0. Il pezzo pi\u00f9 pregiato del museo \u00e8 la carrozza dorata, una carrozza da parata unica nel suo genere in Germania.\nAl complesso del castello appartengono anche le scuderie e la casa ottagonale.\nLe scuderie, costruite nel 1849, sono state convertite nel 2003 in un edificio ad alta tecnologia. Oggi ospitano la sede dell'Accademia musicale regionale della Turingia, ente di formazione per professioniste e dilettanti che arricchisce con i suoi numerosi eventi la vita culturale cittadina. La casa ottagonale fu costruita nel 1709 a forma di ottagono. Un tempo utilizzata per lo svago della corte, \u00e8 oggi una sala da concerti molto frequentata.\nIl parco di Sondershausen era originariamente un giardino rinascimentale che circondava il castello, trasformato nel XIX secolo in un giardino all'inglese."}
{"id": "3428895", "revid": "523930", "url": "https://it.wikipedia.org/wiki?curid=3428895", "title": "Migliaccio (Toscana)", "text": ""}
{"id": "3428896", "revid": "523930", "url": "https://it.wikipedia.org/wiki?curid=3428896", "title": "Migliaccio (Emilia-Romagna)", "text": ""}
{"id": "3428897", "revid": "523930", "url": "https://it.wikipedia.org/wiki?curid=3428897", "title": "Migliaccio (Campania)", "text": ""}
{"id": "3428898", "revid": "121655741", "url": "https://it.wikipedia.org/wiki?curid=3428898", "title": "Empty", "text": ""}
{"id": "3428899", "revid": "195739", "url": "https://it.wikipedia.org/wiki?curid=3428899", "title": "Mirepoix (cucina)", "text": ""}
{"id": "3428903", "revid": "247222", "url": "https://it.wikipedia.org/wiki?curid=3428903", "title": "Mustaccioli (napoletani)", "text": ""}
{"id": "3428905", "revid": "523930", "url": "https://it.wikipedia.org/wiki?curid=3428905", "title": "Panissa (ligure)", "text": ""}
{"id": "3428907", "revid": "523930", "url": "https://it.wikipedia.org/wiki?curid=3428907", "title": "Panissa (piemontese)", "text": ""}
{"id": "3428916", "revid": "1305772", "url": "https://it.wikipedia.org/wiki?curid=3428916", "title": "Broken Record", "text": ""}
{"id": "3428922", "revid": "74415", "url": "https://it.wikipedia.org/wiki?curid=3428922", "title": "Locomotiva DE.752", "text": ""}
{"id": "3428925", "revid": "599013", "url": "https://it.wikipedia.org/wiki?curid=3428925", "title": "Andr\u00e9s Sim\u00f3n", "text": ""}
{"id": "3428927", "revid": "339392", "url": "https://it.wikipedia.org/wiki?curid=3428927", "title": "Locomotiva DE.753", "text": ""}
{"id": "3428934", "revid": "287204", "url": "https://it.wikipedia.org/wiki?curid=3428934", "title": "Andres Simon", "text": ""}
{"id": "3428953", "revid": "933835", "url": "https://it.wikipedia.org/wiki?curid=3428953", "title": "Flotta tolemaica di Cleopatra", "text": "La flotta tolemaica di Cleopatra fu la flotta del Regno tolemaico d'Egitto, fatta costruire dalla regina Cleopatra per appoggiare Marco Antonio, durante la guerra civile romana, contro Ottaviano.\nStoria.\nAd Azio.\nCleopatra aveva ordinato la costruzione di queste 300 navi per fornire supporto, nella battaglia di Azio, alla flotta di Antonio, composta da 180 navi. \nLa regina d'Egitto aveva fornito anche delle truppe terrestri, ma la vera forza dell'esercito egizio era la flotta; fu proprio su istigazione della regina, e contro il parere dei propri ufficiali pi\u00f9 esperti, che Antonio ingaggi\u00f2 la battaglia navale contro Ottaviano.\nL'ammiraglio di Ottaviano, Marco Vipsanio Agrippa, quando lo scontro durava gi\u00e0 da diverse ore senza esito decisivo, effettu\u00f2 una rapida manovra e Cleopatra si diede alla fuga con 60 delle sue galee; questa fuga della regina \u00e8 inspiegabile, tuttavia molti considerano questa manovra di fuga un vero successo militare: Cleopatra e le sue 60 navi riuscirono a forzare il blocco navale romano e a far rotta verso l'Egitto. \nIl voluttuoso Antonio non pot\u00e9 trattenersi dal seguirla con alcune navi. Abbandonata dal proprio comandante, la flotta si arrese, e altrettanto fece l'esercito dopo aver atteso per sette giorni il suo ritorno. Egli era fuggito con la sua amante in Egitto.\nStruttura delle navi.\nLa flotta di Cleopatra era composta da pi\u00f9 300 navi, armate di catapulte, ma molto pesanti, ingombranti e soprattutto lente. \nErano delle sorte di \"fortezze acquatiche\", se paragonate alle triremi romane."}
{"id": "3428954", "revid": "283141", "url": "https://it.wikipedia.org/wiki?curid=3428954", "title": "Canone cancrizzante", "text": ""}
{"id": "3428958", "revid": "768068", "url": "https://it.wikipedia.org/wiki?curid=3428958", "title": "Austriazismus", "text": "Con Austriazismus (in italiano \"austriacismo\") si indica delle espressioni che vengono utilizzate nelle variet\u00e0 del tedesco parlato diffuse in Austria e che vengono percepite come elementi tipici di quest'ultimo, e che quindi possono venir percepite come eccessivamente regionali, o anche scorrette nel resto dei paesi parlanti tedesco.\nGli \"austriacismi\" sono considerati come elementi fondamentali nell'identificazione del tedesco d'Austria. "}
{"id": "3428960", "revid": "287204", "url": "https://it.wikipedia.org/wiki?curid=3428960", "title": "Broderick", "text": ""}
{"id": "3428963", "revid": "1431409", "url": "https://it.wikipedia.org/wiki?curid=3428963", "title": "Yura Movsisyan", "text": "Biografia.\n\u00c8 nato in Azerbaigian da genitori armeni. La difficile condizione socio-politica a cui erano sottoposti gli armeni all'interno della repubblica azera ha spinto la sua famiglia a emigrare negli Stati Uniti, nei pressi di Los Angeles, gi\u00e0 sede di una larga comunit\u00e0 di armenoamericani.\nCarriera.\nClub.\nMovsisyan inizia la sua carriera negli Stati Uniti nelle file dello Sporting Kansas City, con cui debutta in Major League Soccer nel 2006, totalizzando 5 reti in 28 partite.\nReal Salt Lake.\nNel 2007 si trasferisce al Real Salt Lake, con cui debutta il 16 ottobre 2007 nella sconfitta interna contro lo Houston Dynamo, venendo espulso per doppia ammonizione. Realizza la prima rete con il club statunitense il 17 luglio 2008 nella sconfitta esterna proprio contro gli Houston Dynamo, segnando la rete del momentaneo 0-1 al primo minuto di gioco; mentre il 28 settembre seguente realizza una doppietta nella vittoria esterna per 2-3 contro i San Jose Earthquakes. Il 23 settembre 2009 gioca la sua ultima partita con il club statunitense nel pareggio esterno (1-1) contro i Los Angeles Galaxy, partendo titolare e venendo sostituito al 75\u00ba minuto di gioco. Con il Real Salt Lake totalizza 53 presenze e 15 gol.\nRanders.\nNel gennaio 2010 passa in Danimarca al Randers. Debutta con il club danese il 7 marzo 2010 contro l'Esbjerg, squadra contro cui realizza la sua prima rete il 28 marzo al 78\u00ba minuto di gioco su calcio di rigore. Si ripete le settimane seguenti realizzando una doppietta contro il Silkeborg e contro il Midtjylland. Il 1\u00ba luglio seguente debutta in Europa League nel primo turno preliminare e realizzando una doppietta contro l'F91 Dudelange. Il club danese, dopo aver superato il Gorica nel secondo turno, nonostante le 3 reti di Movsisyan tra andata e ritorno, deve arrendersi al terzo turno preliminare contro il Losanna, con l'aggregato di 3-4. Gioca la sua ultima partita in Superligaen il 5 dicembre 2010 nel pareggio esterno per 1-1 contro il S\u00f8nderjyskE. Con il club danese totalizza 30 presenze in campionato e 12 gol.\nKrasnodar.\nNel gennaio 2011 si trasferisce al Krasnodar, con cui debutta il 6 marzo nella sconfitta esterna per 0-1 contro l'Amkar Perm', nella partita valida per gli ottavi di finale della Coppa di Russia 2010-2011, subentrando al 75\u00ba minuto a Jo\u00e3ozinho. Realizza la sua prima rete con il club russo il 19 marzo nella vittoria interna (2-0), contro lo Spartak-Nal'\u010dik. Gioca la sua ultima partita con il Krasnodar il 27 ottobre 2012 contro il Volga Ni\u017enij Novgorod, partendo titolare. Conclude la sua esperienza con il Krasnodar totalizzando 50 presenze e 23 reti.\nSpartak Mosca.\nNel dicembre 2012 passa allo Spartak Mosca per 6 milioni di euro. Debutta con il club moscovita il 10 marzo segnando una tripletta contro il Terek Groznyj. Con 13 reti segnate, 9 con il Krasnodar e 4 con lo Spartak Mosca, \u00e8 stato il capocannoniere della Prem'er-Liga 2012-2013 a pari merito con Wanderson. Nella sua prima stagione a Mosca totalizza 8 presenze e 4 gol.\nRitorno al Real Salt Lake.\nIl 15 gennaio 2016, il Real Salt Lake comunica di aver tesserato Movsisyan in prestito con lo status di \"giocatore designato\", ovvero la regola che consente al club di evitare l'impatto sul tetto salariale dello stipendio di uno specifico giocatore. Il 10 ottobre 2016, la squadra con sede a Salt Lake City annuncia di aver firmato il giocatore a titolo definitivo. Dopo aver segnato 16 gol in 57 partite nell'arco di due stagioni, viene messo fuori rosa prima dell'inizio della Major League Soccer 2018, complici anche il poco spazio a disposizione sul finire del campionato precedente e alcuni contrasti con l'allenatore Mike Petke.\nDjurg\u00e5rden.\nIl 25 marzo 2018 viene ingaggiato dal Djurg\u00e5rden, squadra svedese della capitale Stoccolma, che lo tessera con un prestito semestrale ma rinnovabile fino alla fine del 2018. La parentesi tuttavia si rivela breve e poco fortunata: \u00e8 costretto a saltare le prime due giornate per via di problemi burocratici con il permesso di lavoro, poi il 15 aprile debutta subentrando nel secondo tempo del derby perso contro l'AIK ma viene espulso per un accenno di testata, la quale gli causa una squalifica di due giornate. Tornato dalla squalifica, entra in campo dalla panchina nelle sfide contro Hammarby e Malm\u00f6 FF, senza segnare in entrambi i casi. Quindi rimane in panchina in due occasioni prima di ottenere la prima partenza da titolare, durante la quale si infortuna al ginocchio nel corso del primo tempo. Da l\u00ec in poi non colleziona altre presenze, il 4 luglio infatti il club svedese comunica che il giocatore \u00e8 negli Stati Uniti per operarsi al menisco e che il prestito in scadenza non sar\u00e0 prolungato.\nNazionale.\nDopo aver pensato di rappresentare gli Stati Uniti (le FIFA Eligibily Rules glielo permettevano), ha scelto di rappresentare la nazionale armena con cui debutta con l'11 agosto 2010 in una sconfitta per 1-3 contro l'Iran in amichevole. La sua prima rete in nazionale la realizza il 7 settembre 2010 contro la Macedonia in un incontro valdo per le qualificazioni a Euro 2012.\nNel 2018, dopo un esilio di 3 anni dalla Nazionale (dovute a delle presunte combine del giocatore), e il 16 novembre in un match di UEFA Nations League 2018-2019 contro Gibilterra, terminato 6-2, segna un poker. Stabilisce dunque il record di segnature in un singolo incontro (4) nella storia della UEFA Nations League.\nAl termine del torneo, con 5 reti, risulta il secondo miglior marcatore della competizione a pari merito con lo svizzero Haris Seferovic, lo scozzese James Forrest e il bielorusso Stanisla\u016d Drahun.\nStatistiche.\nPresenze e reti nei club.\n\"Statistiche aggiornate al 6 ottobre 2018.\""}
{"id": "3428968", "revid": "2038252", "url": "https://it.wikipedia.org/wiki?curid=3428968", "title": "The Wayfaring Stranger", "text": "The Wayfaring Stranger (trad. \"il viandante straniero\", conosciuto anche come I Am a Poor Wayfaring Stranger) \u00e8 un brano popolare americano, registrato con il numero 3339 nel \"Roud Folk Song Index\", database che raccoglie i brani tradizionali in lingua inglese. \nIl brano fu reso noto al grande pubblico dal divulgatore statunitense Charles Davis Tillman che lo incluse nel suo canzoniere per arpa sacra \"Survival\" del 1891. Tillman riprese il testo da un libro di canzoni religiose del 1858 a cui aggiunse la musica in scala minore attingendola dalla tradizione afro americana e alcune strofe tratte da una raccolta di spiritual.\nVenne pubblicato per la prima volta su disco dal cantautore folk statunitense Burl Ives nel 1944 sull'omonimo album, che negli anni a venire venne identificato con questo brano.\nIl brano parla delle pene che passa una persona durante il viaggio della vita con la ricompensa finale di ritrovare i propri cari in paradiso.\nInterpretazioni.\nIl brano \u00e8 stato interpretato da moltissimi cantanti e gruppi musicali, tra i quali ricordiamo:"}
{"id": "3428975", "revid": "599013", "url": "https://it.wikipedia.org/wiki?curid=3428975", "title": "Lee McRae", "text": "In carriera si \u00e8 laureato campione mondiale della staffetta 4\u00d7100 metri a e campione mondiale indoor dei 60 metri piani a ."}
{"id": "3428982", "revid": "1745361", "url": "https://it.wikipedia.org/wiki?curid=3428982", "title": "Pinza (dolce)", "text": ""}
{"id": "3428986", "revid": "523930", "url": "https://it.wikipedia.org/wiki?curid=3428986", "title": "Pitta (alimento)", "text": ""}
{"id": "3428990", "revid": "523930", "url": "https://it.wikipedia.org/wiki?curid=3428990", "title": "Puri (cucina)", "text": ""}
{"id": "3428992", "revid": "38120", "url": "https://it.wikipedia.org/wiki?curid=3428992", "title": "Ratatouille (cucina)", "text": ""}
{"id": "3428994", "revid": "523930", "url": "https://it.wikipedia.org/wiki?curid=3428994", "title": "Saba (alimentazione)", "text": ""}
{"id": "3428999", "revid": "523930", "url": "https://it.wikipedia.org/wiki?curid=3428999", "title": "Schiacciata (pane)", "text": ""}
{"id": "3429004", "revid": "523930", "url": "https://it.wikipedia.org/wiki?curid=3429004", "title": "Tendon (cibo)", "text": ""}
{"id": "3429006", "revid": "486946", "url": "https://it.wikipedia.org/wiki?curid=3429006", "title": "Testo (cucina)", "text": ""}
{"id": "3429007", "revid": "523930", "url": "https://it.wikipedia.org/wiki?curid=3429007", "title": "Verrine (cucina)", "text": ""}
{"id": "3429009", "revid": "523930", "url": "https://it.wikipedia.org/wiki?curid=3429009", "title": "Virt\u00f9 (cucina teramana)", "text": ""}
{"id": "3429015", "revid": "599013", "url": "https://it.wikipedia.org/wiki?curid=3429015", "title": "Jo-Carroll Dennison", "text": "Biografia.\nLa Dennison fu la prima Miss Texas ad aver vinto il titolo.\nIn seguito si trasfer\u00ec in California e firm\u00f2 un contratto con la Twentieth Century-Fox, intraprendendo una breve carriera di attrice e comparendo in vari film fra cui \"Vittoria alata\" (1944) e \"Al Jolson\" (1946), che vinse due premi Oscar nel 1947.\nLa Dennison fu sposata dal 1945 al 1950 con il comico Phil Silvers. Nel 1954 si rispos\u00f2 con il produttore cinematografico Russell Stoneham (da cui divorzi\u00f2 nel 1981), dal quale ebbe due figli."}
{"id": "3429018", "revid": "298229", "url": "https://it.wikipedia.org/wiki?curid=3429018", "title": "Donald McNeill", "text": "Carriera.\n\u00c8 stato il secondo tennista americano a riuscire a vincere il singolare maschile agli Internazionali di Francia, preceduto solo da Don Budge.&lt;br&gt;\nAgli Internazionali di Francia 1939 ha battuto nella finale del singolare Bobby Riggs in 3 set e in coppia con Charles Harris ha vinto anche il torneo di doppio maschile sconfiggendo in una finale molto combattuta la coppia francese formata da Jean Borotra e Jacques Brugnon.&lt;br&gt;\nAgli US Open ha vinto il singolare maschile nel 1940 quando da testa di serie numero 2 ha sconfitto in finale la testa di serie numero 1, Bobby Riggs, per 8-6 6-8 6-3 7-5. Arriv\u00f2 ad un soffio dalla finale anche nel 1941 e nel 1944 ma venne sconfitto in semifinale da Francis Kovacs e Frank Parker.&lt;br&gt;\nSempre nello Slam statunitense nel 1944 ha vinto un titolo di doppio maschile e perso la finale del doppio misto. In coppia con Bob Falkenburg ha sconfitto Bill Talbert e Pancho Segura per 7-5, 6-4, 3-6, 6-1 mentre insieme a Dorothy Bundy ha subito una netta sconfitta da Margaret Osborne e Bill Talbert.&lt;br&gt;\nNel 1946 raggiunge l'ultima finale in un torneo dello Slam, sempre agli Us Open e nel doppio maschile. Col compagno Frank Guernsey partecipa ad una partita molto combattuta conclusasi solo al quinto set per 20-18 in favore degli avversari, Bill Talbert e Gardnar Mulloy.&lt;br&gt;\n\u00c8 stato inserito nella International Tennis Hall of Fame nel 1965."}
{"id": "3429021", "revid": "128695", "url": "https://it.wikipedia.org/wiki?curid=3429021", "title": "Don McNeill", "text": ""}
{"id": "3429025", "revid": "1745361", "url": "https://it.wikipedia.org/wiki?curid=3429025", "title": "Mexico e nuvole/Pensare che...", "text": "Mexico e nuvole/Pensare che... \u00e8 un 45 giri di Enzo Jannacci, pubblicato nell'aprile 1970.\nEntrambe le canzoni sono tratte dall'album \"La mia gente\" e arrangiate da Nando De Luca.\nMexico e nuvole.\n\"Messico e nuvole\" \u00e8 un brano di Vito Pallavicini, Michele Virano e Paolo Conte, inserito da Enzo Jannacci nell'album \"La mia gente\" con il titolo di \"Mexico e nuvole\", per poi essere pubblicato nel singolo."}
{"id": "3429029", "revid": "287204", "url": "https://it.wikipedia.org/wiki?curid=3429029", "title": "Niter\u00f3i Rugby", "text": "Il Niteroi Rugby Football Club \u00e8 una societ\u00e0 di Rugby a 15 della citt\u00e0 di Niter\u00f3i, nello Stato di Rio de Janeiro, Brasile."}
{"id": "3429030", "revid": "1305772", "url": "https://it.wikipedia.org/wiki?curid=3429030", "title": "Paolo Romano", "text": ""}
{"id": "3429035", "revid": "1154737", "url": "https://it.wikipedia.org/wiki?curid=3429035", "title": "Monte Ciabergia", "text": "Il monte Ciabergia \u00e8 una montagna delle Alpi Cozie alta 1.179 ; si trova al confine tra valle di Susa e val Sangone, in comune di Valgioie (TO).\nCon il vicino monte Pirchiriano e l'antistante Musin\u00e8 segna visivamente lo sbocco della valle di Susa sulla pianura padana.\nDescrizione.\nSi tratta di un'arrotondata elevazione boscosa che d\u00e0 origine verso nord, oltre che ad un paio di rilievi minori (\"Truc Restlin\" 1110\u00a0m e \"Cima Castiglione\" 1098\u00a0m), al costolone che dopo il colle della Croce nera (861\u00a0m) risale a formare il monte Pirchiriano.\nLa cresta sud-est del Ciabergia fa da spartiacque tra la val Sangone e la conca dei Laghi di Avigliana, e ad essa si collega la parte meridionale dei rilievi che formano l'Anfiteatro morenico di Rivoli-Avigliana.\nVerso ovest il colle Braida divide la montagna dal monte Presa Vecchia (1.292\u00a0m) e dal corpo principale della \"Costiera Orsiera-Rocciavr\u00e8\". Sulla cima della montagna \u00e8 collocato anche il punto geodetico trigonometrico dell'IGM codice 055028 denominato monte Ciambergia (sic!).\nAccesso alla cima.\nLa montagna \u00e8 di interesse escursionistico e la via di accesso pi\u00f9 breve \u00e8 dal colle Braida (circa 0.30 ore). La si pu\u00f2 anche raggiungere, sempre per sentiero ma con un cammino pi\u00f9 lungo e faticoso, dalla frazione Mortera di Avigliana (1.30 ore) o dalla frazione Modoprato di Valgioie per la cresta sud-est.\nSulla salita verso la cima si trovano le indicazioni per l'Aula Didattica Micologica, sita in localit\u00e0 Rastellino di Colle Braida.\nIn cima \u00e8 presente una edicola votiva con una statuina della Madonna.\nSul colletto nord si segnala la presenza di un masso con coppelle."}
{"id": "3429041", "revid": "339392", "url": "https://it.wikipedia.org/wiki?curid=3429041", "title": "Kamikaze Kaito Jeanne", "text": ""}
{"id": "3429043", "revid": "223320", "url": "https://it.wikipedia.org/wiki?curid=3429043", "title": "Mahoujin Guru Guru", "text": ""}
{"id": "3429046", "revid": "767487", "url": "https://it.wikipedia.org/wiki?curid=3429046", "title": "Il mio amico Frankenstein", "text": "Il mio amico Frankenstein (\"Frankenstein and Me\") \u00e8 un film del 1997 diretto da Robert Tinnell.\nTrama.\nEarl Williams \u00e8 un adolescente sognatore, appassionato di film horror, che vive fantasticando sui mostri degli Universal Studios. Nonostante sia un ottimo studente, Earl deve subire l'intolleranza della sua insegnante, Mrs. Perdue, che lo punisce per ogni minimo errore. Quando il padre muore improvvisamente per un infarto, Earl si ritrova a farsi carico della famiglia, andando alla ricerca di un lavoro. La vita di Earl cambia radicalmente dopo il passaggio in citt\u00e0 di un circo itinerante e dopo il ritrovamento di una cassa contenente la creatura di Frankenstein, che Earl decide di riportare in vita, guidato dalla sua passione per i mostri."}
{"id": "3429047", "revid": "124123", "url": "https://it.wikipedia.org/wiki?curid=3429047", "title": "Naoko Matsui", "text": " Matsui \u00e8 stata affiliata con la Production Baobab per venti anni prima di iniziare a lavorare come freelance. Lavora inoltre come insegnante di doppiaggio.\nMatsui \u00e8 principalmente nota per i ruoli di Uru Chie in \"High School! Kimengumi\", Katsumi Liqueur in \"Silent M\u00f6bius\", Chiyoko Wato in \"Mitsume ga Tooru\", Run Run in \"Mahoujin Guru Guru\", Roux Louka in \"Mobile Suit Gundam ZZ\" e Sonoko Suzuki in \"Detective Conan\".\nOltre all'attivit\u00e0 di doppiatrice, Naoko Matsui porta avanti anche la professione di attrice teatrale."}
{"id": "3429048", "revid": "247222", "url": "https://it.wikipedia.org/wiki?curid=3429048", "title": "Mezzocorona Calcio", "text": ""}
{"id": "3429051", "revid": "62004", "url": "https://it.wikipedia.org/wiki?curid=3429051", "title": "Casino de Montr\u00e9al", "text": "Il Casino de Montr\u00e9al \u00e8 una casa da gioco situata a Montr\u00e9al, nella provincia canadese del Qu\u00e9bec.\nDescrizione.\n\u00c8 il pi\u00f9 grande casin\u00f2 in Canada, e uno dei pi\u00f9 grandi e famosi del mondo.\nConsiderando l'estensione in metri quadrati, quello di Montr\u00e9al \u00e8 stato il pi\u00f9 grande casin\u00f2 del mondo fino al gennaio 2010, quando \u00e8 stato superato dal Grand Lisboa di Macao, un nuovo monumentale complesso cinese.\nLa colossale struttura si compone di tre edifici collegati. Due di questi, il Padiglione francese e il Padiglione del Qu\u00e9bec, sono stati costruiti in occasione dell'Expo 67. Il terzo edificio \u00e8 stato costruito come ponte sospeso di collegamento ai due padiglioni preesistenti. L'edificio principale ha sei piani, poi percorrendo il tunnel sospeso si arriva all'edificio secondario di quattro piani.\nAll'interno dei tre modernissimi e lussuosi padiglioni ci sono oltre 4800 slot machines, 150 tavoli da gioco, strutture Keno, lotterie e giochi virtuali.\nVi sono inoltre cinque ristoranti, cinque bar, un cabaret, sale riunioni e banchetti.\nIl Casino de Montr\u00e9al \u00e8 famoso nel mondo per essere in qualche modo non convenzionale, poich\u00e9 ci sono finestre in molti luoghi e ascensori panoramici.\nLa struttura \u00e8 aperta 24 ore al giorno, sette giorni alla settimana per i maggiori di 18 anni. Dal luglio 2003 \u00e8 una struttura per non fumatori: le sale precedentemente riservate ai fumatori sono state chiuse nel maggio 2006 con l'approvazione di una nuova legge provinciale.\nIl casin\u00f2 si trova sull'Isle de Notre Dame, l'isola artificiale che ospita anche il Gran Premio del Canada, al numero 1 di Avenue du Casino.\nLa propriet\u00e0 \u00e8 della compagnia Soci\u00e9t\u00e9 des casinos du Qu\u00e9bec, una succursale del colosso Montrealese Loto Quebec.\nGiochi.\nNei 150 tavoli (professionistici e non) sono offerti i seguenti giochi:\nInoltre vi sono piazze per il Keno, per l'high rise, lotterie e giochi virtuali.\nScandalo del Keno.\nNell'aprile del 1994 Daniel Corriveau riusc\u00ec a vincere 600.000 dollari al Casino de Montr\u00e9al giocando a Keno, indovinando per tre volte consecutive 19 dei 20 numeri estratti.\nQuesti aveva dichiarato di essersi servito di complessi calcoli basati sulla teoria del caos, ma a seguito di ulteriori indagini fu accertato che la vincita era stata resa possibile dal fatto che i generatori di numeri pseudo-casuali utilizzati dalle macchine del casin\u00f2 non erano adeguati e rigeneravano ogni giorno la medesima sequenza di numeri.\nLa vincita fu comunque pagata, essendo stato accertato che Corriveau non si era avvalso della connivenza di alcun dipendente del casin\u00f2 e che quindi non era stata commessa alcuna illegalit\u00e0.\nNote.\nhttps://web.archive.org/web/20110728023428/http://www.casino-gate.eu/index.php/Top-10-casinos/"}
{"id": "3429052", "revid": "71433", "url": "https://it.wikipedia.org/wiki?curid=3429052", "title": "Frankenstein and Me", "text": ""}
{"id": "3429057", "revid": "125723916", "url": "https://it.wikipedia.org/wiki?curid=3429057", "title": "Doganella", "text": "La Doganella \u00e8 una zona di Napoli, corrispondente all'incirca a \"via Don Bosco\", che divide i quartieri San Carlo all'Arena, San Lorenzo e Vicaria. D\u00e0 il nome ad una delle uscite della tangenziale di Napoli.\nLa zona sar\u00e0 servita in futuro da una stazione della linea 1 della metropolitana di Napoli Aeroporto.\nNei pressi della zona si trova il cimitero di Poggioreale."}
{"id": "3429058", "revid": "1605525", "url": "https://it.wikipedia.org/wiki?curid=3429058", "title": "La conferenza degli animali", "text": "La conferenza degli animali (\"Die Konferenz der Tiere\") \u00e8 un racconto lungo di Erich K\u00e4stner, pubblicato nel 1949. Il libro, uscito poco dopo il termine della seconda guerra mondiale, \u00e8 da una parte una favola, ma dall'altra un riuscito affresco satirico e pacifista dei primi anni della guerra fredda.\nIl libro \u00e8 stato tradotto in pi\u00f9 di dieci lingue.\nTrama.\nAlcuni animali cominciano ad interrogarsi sulla inutilit\u00e0 delle conferenze di pace indette dagli uomini in continuazione e senza risultati concreti. Decidono dunque di organizzarne una, con il principale obiettivo di tutelare i bambini, in parallelo con l'ennesima conferenza umana.\nSar\u00e0 proprio con l'aiuto dei bambini, scomparsi da tutto il mondo ma in realt\u00e0 semplicemente ben nascosti, che gli animali costringeranno i governanti di tutto il mondo a firmare un trattato che garantisse la fine di tutte le guerre, l'abolizione degli eserciti e la sparizione di tutte le frontiere.\nIl racconto nel cinema.\nDal racconto sono stati tratti due lungometraggi animati: \"Die Konferenz der Tiere\" di Curt Linda del 1969 ed \"Animals United\" di Reinhard Klooss ed Holger Tappe del 2010."}
{"id": "3429060", "revid": "228587", "url": "https://it.wikipedia.org/wiki?curid=3429060", "title": "Antonio Cerati", "text": "Biografia.\nNacque a Vienna dove il padre, conte Carlo Cerati, era consigliere dell'imperatore d'Austria Carlo VI. Tornato in Italia a pochi anni d'et\u00e0, ricevette la prima istruzione nel Collegio dei Nobili di Modena, citt\u00e0 dove ebbe molti amici e in cui torn\u00f2 spesso. Si trasfer\u00ec per qualche tempo a Milano, dove il padre fu senatore, prosegu\u00ec gli studi a Parma, citt\u00e0 d'origine della sua famiglia. Segu\u00ec i corsi di diritto civile e canonico ma, come riferisce Ireneo Aff\u00f2, si costru\u00ec autonomamente un'istruzione anche nel campo filosofico e letterario. \nDivent\u00f2 professore di Diritto pubblico nello Studium Parmensis, ateneo precursore dell'Universit\u00e0 di Parma, e nel 1778, su proposta del Paciaudi, fu nominato riformatore degli Studi e Preside della facolt\u00e0 di filosofia. Dopo la morte di Aurelio Bernieri e del duca Ferdinando di Borbone, che gli era avverso, nel 1802 divent\u00f2 Presidente dell'Universit\u00e0, carica che gli venne tolta durante il governo dei francesi ma che riebbe nel 1814 con la restaurazione del Ducato. \nViaggi\u00f2 in molte citt\u00e0 italiane. A Roma divenne amico di Vincenzo Monti e membro dell'Accademia dell'Arcadia col nome di \"Parmenio Dirceo\", ma gli prefer\u00ec sempre quello, ricevuto nella colonia degli Emonii, di \"Filandro Cretense\", che compare nei frontespizi di molte sue opere. Fu molto amico del vescovo di Parma Adeodato Turchi, del quale scrisse una accurata biografia. \nFu membro del Collegio dei Giudici e scrisse moltissimo. Angelo Pezzana lo descrive come \u00abuno dei pi\u00f9 eruditi filologi e un fine scrittore di elogi fioriti e molto spontanei\u00bb. Scrisse 61 opere edite e 27 inedite. Molte sue opere furono stampate dal Bodoni. Progett\u00f2 anche di fondare un giornale, \"Lo Spettatore Italiano\", sul modello dell'illustre \"The Spectator\" inglese. \nNon si spos\u00f2 mai e con lui si estinse la sua casata. La figlia di sua sorella Fulvia, Chiara Mazzucchini, spos\u00f2 l'irlandese Philip Magawly, che divent\u00f2 Presidente del Consiglio di Stato durante il governo della duchessa Maria Luigia. Nel 1808, poco dopo il matrimonio, Philip Magawly cambi\u00f2 nome con quello di Filippo Magawly Cerati. \nA Parma gli \u00e8 intitolata \"via Antonio Cerati\", una laterale di via Bernini nel quartiere San Pancrazio."}
{"id": "3429065", "revid": "282094", "url": "https://it.wikipedia.org/wiki?curid=3429065", "title": "Giason del Maino", "text": ""}
{"id": "3429066", "revid": "1543377", "url": "https://it.wikipedia.org/wiki?curid=3429066", "title": "IJmuiden", "text": "IJmuiden \u00e8 una citt\u00e0 portuale dei Paesi bassi situata nella provincia dell'Olanda Settentrionale.\nGeografia.\nCostituisce il principale insediamento della municipalit\u00e0 di Velsen. La citt\u00e0 sorge sulla costa, a circa 17\u00a0km da Haarlem, sull'imboccatura del Canale del Mare del Nord (\"Noordzeekanaal\"), un canale artificiale realizzato nel XIX secolo per migliorare il collegamento tra il porto di Amsterdam e il Mare del Nord.\nIl Porto di IJmuiden \u00e8 uno dei maggiori porti di trasbordo dei Paesi bassi, superato solo dai porti di Rotterdam ed Amsterdam. Inoltre \u00e8 abbastanza profondo da poter essere navigato da navi Panamax. Diviene il pi\u00f9 grande porto di pesca dei Paesi Bassi a seguito del prosciugamento del polder Noordoostpolder.\nStoria.\nIn epoca romana il distretto di Velsen era gi\u00e0 abitato; i resti archeologici rinvenuti nel polder di Wijkermeer - in precedenza un lago salato, successivamente interrato e bonificato per uso agricolo - testimoniano la presenza in zona di un porto romano di rilevanza regionale. Attualmente IJmuiden dispone di quattro porti: il Vissershaven (codice navale IJM) che vende pesce all'ingrosso, l\"'haringhaven,\" l\"'IJmondhaven\" ed il porto ricreativo \"Seaport Marina IJmuiden.\"\nBocca dell'IJ.\nPrima della fondazione dell'attuale citt\u00e0 l'area era quasi desolata, contando una manciata di contadini stanziati in un piccolo villaggio noto come Breesaap.\nSin dal 1626 si iniziarono a discutere progetti riguardo al collegamento di Amsterdam al Mare del Nord mediante la costruzione di un canale artificiale, la cui bocca sarebbe stata situata nei pressi dell'area di IJmuiden. Solamente nel XIX secolo quando gli imprenditori Blik e Arnold acquistarono l'area nel 1851 i progetti vennero seriamente avviati, dando inizio ai lavori l'8 aprile 1865.\nIJmuiden \u00e8 la citt\u00e0 pi\u00f9 recente dell'Olanda Settentrionale, essendo stata fondata il 1 novembre 1876, quando Guglielmo III dei Paesi Bassi inaugur\u00f2 ufficialmente il Canale del Mare del Nord, fornendo al traffico marittimo di Amsterdam l'accesso al mare aperto. Il Re battezz\u00f2 la citt\u00e0 dopo aver superato le chiuse tra il mare ed il canale in direzione di Amsterdam. La prima nave che navig\u00f2 il canale fu la \"Stad Breda\", un piroscafo costruito dalla Stoomvaart Maatschappij Zeeland, che trasport\u00f2 il Re, subito seguita dalla prima nave proveniente invece da Amsterdam, la \"SS Rembrandt\", costruita dalla Royal Netherlands Steamship Company (KNSM). Gli operai che scavarono il canale si trasferirono ad IJmuiden trovando lavoro nel settore della pesca, molti per\u00f2 vissero in condizioni estremamente disagiate.\nLa citt\u00e0 fu nominata IJmuiden che significa letteralmente \"bocca dell'IJ\". Questo nome apparse come IJ-muiden per la prima volta in un articolo scritto da Simon Vissering, un giurista, giornalista, economista, statistico e politico olandese che fu anche un ministro delle finanze liberista dei Paesi Bassi nel gabinetto Van Lynden van Sandenburg tra il 1879 ed 1881.\nNel 1890 IJmuiden contava 1,500 abitanti, ma sub\u00ec un boom demografico nel 1918 quando l'acciaieria Koninklijke Hoogovens si stabil\u00ec nella citt\u00e0. Durante la Prima guerra mondiale il trasporto via nave era ridotto al minimo in quanto le navi cacciamine piazzarono molte bombe al largo della costa di IJmuiden. Inoltre la bocca del canale richiedeva un continuo dragaggio a causa della deriva litorale che agiva in entrambe le direzioni su una costa sabbiosa ed aperta, ed ai venti che soffiavano da diversi quadranti, accumulando sabbia fuori dal porto negli angoli riparati tra i frangiflutti e la costa.\nSeconda guerra mondiale.\nA seguito dell'invasione tedesca dei Paesi Bassi del 10 maggio 1940, la Famiglia Reale olandese lasci\u00f2 il Paese da IJmuiden nella tarda serata del 12 maggio, alcuni a bordo del cacciatorpediniere britannico HMS Codrington, la Regina invece a bordo dell'HMS \"Hereward\". Le banchine erano sovraffollate di persone disperatamente bisognose di essere trasportare attraverso il canale, spesso a costi elevati. Durante l'occupazione nazista, l'esercito tedesco distrusse gran parte della citt\u00e0 per edificare quel che chiamarono \"Festung IJmuiden\" (Fortezza IJmuiden) un'area pesantemente fortificata da cui la popolazione fu allontanata.\nIJmuiden divenne sito di due fortificazioni costruite dalla marina Tedesca dove venivano alloggiati gli \"Schnellboote\" (battelli veloci motosiluranti noti agli Alleati come \"S-Boot\") ed i sommergibili tascabili Biber. La struttura pi\u00f9 vecchia, nome in codice \"Schnellbootbunker AY (SBB1)\", era protetta da un tetto spesso 3 metri in calcestruzzo. Quella pi\u00f9 nuova, nome in codice \"Schnellbootbunker BY (SBB2)\", aveva uno strato in calcestruzzo spesso 3,0-3,7 metri, separato con un traferro da un ulteriore strato spesso 0,61-1,22 metri circa.\nLe S-Boot venivano alloggiate all'interno delle strutture durante il giorno per essere al riparo da attacchi aerei, ed uscivano allo scoperto solo di notte per attaccare le navi degli Alleati. Le fortificazioni divennero obiettivi prioritari dopo lo Sbarco in Normandia perch\u00e9 le S-Boot erano fortemente d'intralcio alle linee di rifornimento delle forze Alleate nell'Europa occidentale e furono continuamente sottoposte ad attacchi aerei. Durante quattro attacchi condotti dallo Squadrone N. 9 e Squadrone N. 617 della Royal Air Force, furono sganciate 53 bombe Tallboy da 5 tonnellate ciascuna. Nel 1945 furono condotti attacchi da parte della United States Army Air Forces utilizzando bombe Disney, ovvero missili bomba guidati adoperati per il \"bunker busting\" in grado cio\u00e8 di penetrare bersagli pesantemente corazzati o sotterranei.\nPorta al Mare del Nord dell'Olanda settentrionale.\nDopo la guerra, la citt\u00e0 fu ricostruita secondo i progetti dell'architetto Willem Marinus Dudok. L'area statistica di IJmuiden, che compre anche le campagne circostanti, ha una popolazione di 30,466 abitanti. \nIl quartier generale della \"Nederlandse Redding Maatschappij,\" l'organizzazione volontaria volta alla protezione della vita marina, ha sede ad IJmuiden dal 1996.\nIl Canale del Mare del Nord collega il Mare del Nord con la Baia dell'IJ di Amsterdam, l'importanza di questo canale artificiale \u00e8 testimoniata dall'introduzione della \"Holland Route\" lungo il canale da parte European Route of Industrial Heritage (ERIH). I luoghi da visitare lungo questo percorso sono l'Hoogovensmuseum, il sistema di chiuse alla bocca del canale, e l'IJmuider Zee- en Havenmuseum ad IJmuiden. IJmuiden dispone di due delle pi\u00f9 potenti pope d'acqua, capaci di pompare 60,000 litri al secondo.\nOltre al municipio di Velsen \"(Raadhuis van de gemeente Velsen)\", progettato dall'architetto Willem Dudok come opera centrale della nuova IJmuiden, altre attrazioni importanti da vedere sono le chiuse del Mare del Nord. Esse sono tra le pi\u00f9 grandi al mondo, in quanto una chiusa \u00e8 in grado di bloccare una corsia di navigazione di 50 metri di larghezza e 12 metri di profondit\u00e0. Sono in corso di sviluppo progetti per ingrandire le chiuse esistenti o costruirne di nuove per poter permettere la navigazione di vascelli ancora pi\u00f9 grandi.\nDFDS Seaways, una compagnia di navigazione danese, offre un servizio di trasporto passeggeri Amsterdam - Newcastle ad IJmuiden. Fu ipotizzata una linea ferroviaria roll-on/roll-off tra IJmuiden ed il porto Outer Harbour di Great Yarmouth, citt\u00e0 del Regno Unito. Ogni progetto di costruzione sembra comunque essere stato abbandonato dalle autorit\u00e0 competenti.\nToponimo.\nLa \"J\" di IJmuiden \u00e8 maiuscola nonostante non sia l'iniziale, perch\u00e9 IJ \u00e8 un digramma della lingua olandese delle lettere \"i\" e \"j\". Talvolta \u00e8 considerato una legatura, o addirittura una singola lettera."}
{"id": "3429067", "revid": "244558", "url": "https://it.wikipedia.org/wiki?curid=3429067", "title": "Red Hulk", "text": ""}
{"id": "3429071", "revid": "28592", "url": "https://it.wikipedia.org/wiki?curid=3429071", "title": "Tatiana Pavlova (regista)", "text": ""}
{"id": "3429072", "revid": "287204", "url": "https://it.wikipedia.org/wiki?curid=3429072", "title": "Cromosoma politenico", "text": "Un cromosoma politenico \u00e8 un cromosoma gigante. I cromosomi politenici si formano in seguito a vari cicli di replicazione che producono molte copie (anche centinaia) di cromatidi fratelli che rimangono uniti. \nLa formazione dei cromosomi politenici ha la funzione di aumentare il volume cellulare ma pu\u00f2 anche comportare un vantaggio metabolico dato che l'elevato numero di copie di geni permette un alto livello di espressione genica. In \"Drosophila melanogaster\", per esempio, i cromosomi delle ghiandole salivari delle larve subiscono numerosi cicli di endoreplicazione, e questo consente di produrre grandi quantit\u00e0 di secreto prima dell'impupamento.\nAl microscopio i cromosomi politenici mostrano caratteristici \"pattern\" di bande chiare e scure che possono essere utilizzati per identificare riarrangiamenti cromosomici e delezioni. Bande scure corrispondono spesso alla cromatina inattiva, mentre bande chiare si trovano di solito in aree con una maggiore attivit\u00e0 trascrizionale. \nI modelli a bande dei cromosomi politenici di \"Drosophila melanogaster\" sono stati rappresentati nel 1935 da Calvin B. Bridges, con un tale dettaglio che le sue mappe sono oggi ancora ampiamente usate. I modelli a bande dei cromosomi sono particolarmente utili nel campo della ricerca, in quanto forniscono una visualizzazione eccellente delle zone trascrizionalmente attive della cromatina e della struttura della cromatina in generale. \nI cromosomi politenici possono presentare dei \"puffs\" che sono delle regioni fortemente srotolate del cromosoma, dove \u00e8 presente una intensa attivit\u00e0 di trascrizione dell'informazione genetica in RNA. Un \"anello di Balbiani\" \u00e8 un \"puff\" di cromosoma di grandi dimensioni. \nI cromosomi politenici furono originariamente osservati nelle ghiandole salivari delle larve di \"Chironomus\" da Balbiani nel 1881, ma la natura ereditaria di queste strutture non \u00e8 stata confermata fino a che non sono stati studiati in \"Drosophila melanogaster\" agli inizi del 1930 da Emil Heitz e Hans Bauer. \u00c8 stato trovato che si formano anche in tessuti secretori di altri insetti ditteri, come nei tubi malpighiani di \"Sciara\" e anche in protozoi ciliati, piante, mammiferi, o in cellule di altri insetti, come i collemboli. Alcuni dei pi\u00f9 grandi cromosomi politenici descritti finora si formano nelle cellule delle ghiandole salivari delle larve di Chironomidi genere \"Axarus\". \nI cromosomi politenici sono anche utilizzati per identificare le varie specie di larve di Chironomidi, che sono notoriamente difficili da identificare. Ogni gruppo morfologicamente distinto di larve \u00e8 costituito da una serie di specie morfologicamente identiche, specie che possono essere identificate solo con l'allevamento di maschi adulti o con l'analisi citogenetica dei cromosomi politenici delle larve. I cariotipi sono utilizzati per confermare la presenza di determinate specie e per studiare la diversit\u00e0 genetica tra specie differenti."}
{"id": "3429074", "revid": "113742384", "url": "https://it.wikipedia.org/wiki?curid=3429074", "title": "Thakoon Panichgul", "text": " Panichgul si \u00e8 trasferito negli Stati Uniti con la sua famiglia all'et\u00e0 di undici anni, ed \u00e8 cresciuto ad Omaha, in Nebraska. Un suo abito \u00e8 stato indossato dalla First lady degli Stati Uniti d'America Michelle Obama, la sera che il marito Barack Obama ha accettato la nomina a presidente nel 2008.\nDopo essersi laureato presso l'universit\u00e0 di Boston nel 1997 in economia, si \u00e8 trasferito a New York, dove prima lavora come giornalista di moda, ed in seguito si inizia ad interessare al disegno di moda. Dal 2001 al 2003 studia presso la Parsons School of Design e nel settembre 2004, produce la sua prima collezione di pr\u00eat-\u00e0-porter ottenendo una certa popolarit\u00e0 fra la stampa specializzata e celebrit\u00e0 come Rachel Bilson, Demi Moore e Sarah Jessica Parker. Nel 2007 Panichgul produce una linea di abbigliamento per The Gap dopo essere stato elogiato da Anna Wintour, direttrice di Vogue."}
{"id": "3429076", "revid": "223320", "url": "https://it.wikipedia.org/wiki?curid=3429076", "title": "Thakoon", "text": ""}
{"id": "3429078", "revid": "28592", "url": "https://it.wikipedia.org/wiki?curid=3429078", "title": "Turanici", "text": ""}
{"id": "3429083", "revid": "1543377", "url": "https://it.wikipedia.org/wiki?curid=3429083", "title": "Triade oscura", "text": "Con il termine triade oscura della personalit\u00e0 si intende un insieme di tre tratti comportamentali, generalmente considerati come predittori di psicopatologie e comportamenti antisociali. I tre tratti coinvolti sono: narcisismo, machiavellismo, psicopatia. \nTutti e tre i tratti della triade oscura sono concettualmente distinti, sebbene le prove empiriche dimostrino che spesso si sovrappongano. Sono associati a uno stile interpersonale insensibile-manipolativo.\nStudi sulla triade oscura.\nLa ricerca sulla triade oscura viene utilizzata nella psicologia applicata, in particolare nel campo delle forze dell'ordine, della psicologia clinica e della gestione aziendale. Le persone che ottengono alti punteggi su questi tratti sono pi\u00f9 inclini a commettere reati, causare disagio sociale e creare gravi problemi per un'organizzazione, specialmente se si trovano in posizioni di leadership.\nUn tratto fondamentale della triade oscura \u00e8 che consiste di tre strutture correlate, ma indipendenti tra di loro, che i tre tratti siano differenti l'uno dall'altro e che a volte condividano differenze con altri tratti psicologici.\nUn punto di vista alternativo suggerisce che i tre misurino tutti la stessa strategia sociale fondamentale. Inoltre, questa prospettiva sostiene che i tratti della personalit\u00e0 siano riflessioni di strategie sociali inconsce ed evolute. Le pressioni delle scelte potrebbero non agire come singole variabili di interesse e, conseguentemente, non dovremmo aspettarci un grado alto di coerenza dai tre tratti quando si misura una cosa qualsiasi. Quando si misurano incarichi adattabili come l'accoppiamento, c'\u00e8 una coerenza evidente e marcata.\nUn'analisi fattoriale condotta presso la Glasgow Caledonian University ha rilevato che tra i cinque tratti della personalit\u00e0 del Big Five, la scarsa amicalit\u00e0 \u00e8 il pi\u00f9 forte correlato della triade oscura, mentre il neuroticismo e la mancanza di coscienziosit\u00e0 sono stati associati con alcuni dei tratti della triade oscura.\nDimensioni sub-cliniche vs. disturbi.\nIn generale, i clinici trattano questi tratti come patologici, qualcosa che deve essere curato e intrinsecamente indesiderabile, ad es. socialmente condannato o personalmente controproducente. Tuttavia, altri sostengono che le qualit\u00e0 adattative possono accompagnare quelle disadattive. Una prospettiva evolutiva sostiene che la triade oscura rappresenti diverse strategie di accoppiamento. La sua frequenza nel pool genico richiede almeno una qualche forma di adattamento evolutivo.\nLe versioni quotidiane di questi tratti appaiono in campioni studenteschi e comunitari, in cui si possono osservare anche livelli elevati tra le persone che riescono ad avere successo nella vita quotidiana. Anche in questi campioni, la ricerca indica correlazioni con l'aggressivit\u00e0, il razzismo, e il bullismo, tra le altre forme di avversione sociale.\nIl narcisismo fu discusso negli scritti di Sigmund Freud, e la psicopatia come diagnosi clinica fu affrontata nei primi scritti di Hervey Cleckley nel 1941 con la pubblicazione di \"The Mask of Sanity\". Dato il modello dimensionale del narcisismo e della psicopatia, integrato da valutazioni autoriportate che sono appropriate per la popolazione generale, questi tratti possono essere studiati a livello sub-clinico. Nella popolazione generale, i tassi di prevalenza per la psicopatia subclinica e clinica sono stimati intorno all'1% e allo 0,2%, rispettivamente. Sfortunatamente, non sembrano esserci stime affidabili del narcisismo clinico o subclinico nella popolazione generale.\nPer quanto riguarda la ricerca empirica, la psicopatia , con gli sforzi pionieristici di Robert Hare, della sua Hare Psychopathy Checklist (PCL) e della sua revisione (PCL-R). Nota Hare nel suo libro, \"Without Conscience\", che chiedere agli psicopatici di auto-riferirsi su argomenti psicologicamente importanti non fornisce necessariamente dati accurati o imparziali. Tuttavia, sono stati fatti sforzi recenti per studiare la psicopatia dal punto di vista dimensionale usando strumenti di autovalutazione, come la Levenson Primary and Secondary Psychopathy Scales, lo Psychopathic Personality Inventory, e la Self-Report Psychopathy Scale.\nAllo stesso modo, la valutazione del narcisismo richiedeva interviste cliniche, finch\u00e9 il popolare Narcissistic Personality Inventory (NPI) fu creato da Raskin e Hall nel 1979. Dall'NPI sono emerse diverse altre misure che tentano di fornire alternative di autovalutazione per la valutazione del disturbo di personalit\u00e0. Inoltre, sono stati sviluppati nuovi strumenti per studiare il narcisismo \"patologico\" in contrasto con il narcisismo \"grandioso\", che \u00e8 quello che molti sostengono essere misurato dall'NPI.\nIl machiavellismo non \u00e8 mai stato incluso in nessuna versione del Manuale Diagnostico e Statistico dei Disturbi Mentali (DSM) per disturbi psicologici. \u00c8 stato trattato rigorosamente come un costrutto di personalit\u00e0. La versione originale pubblicata del Mach-IV \u00e8 ancora la pi\u00f9 usata nella ricerca empirica su questo tratto.\nApplicazioni.\nSul posto di lavoro.\nOliver James identifica ciascuno dei tre tratti oscuri della personalit\u00e0 come tipicamente prevalenti sul posto di lavoro Furnham (2010) ha identificato che la triade oscura \u00e8 legata all'acquisizione di posizioni di comando e influenza interpersonale. In una meta-analisi della triade oscura e dei risultati sul posto di lavoro, Jonason e colleghi (2012) hanno scoperto che ciascuno dei tratti della triade oscura era correlato alla manipolazione sul posto di lavoro, ma ognuno tramite meccanismi unici. Nello specifico, il machiavellismo era correlato all'uso di eccessivo fascino nella manipolazione, il narcisismo era correlato all'uso dell'aspetto fisico e la psicopatia era collegata a minacce fisiche. Jonason e colleghi hanno anche scoperto che i tratti della triade oscura influenzano la relazione tra genere e manipolazione sul posto di lavoro. I tratti della triade oscura si sono dimostrati abbastanza ben rappresentati nella dirigenza e nei CEO di livello superiore.\nTroll di internet.\nAlcuni studi hanno scoperto che le persone identificate come troll tendono ad avere tratti oscuri della personalit\u00e0 e mostrano segni di sadismo, comportamento antisociale, psicopatia e machiavellismo. Lo studio del 2013 ha suggerito che ci sono una serie di somiglianze tra attivit\u00e0 antisociali e attivit\u00e0 di trollaggio e l'indagine del 2014 ha indicato che il trollaggio \u00e8 una manifestazione di internet del sadismo quotidiano. Entrambi gli studi suggeriscono che questa attivit\u00e0 pu\u00f2 essere collegata al bullismo sia negli adolescenti che negli adulti.\nCome strategia di accoppiamento.\nGli studi hanno suggerito che, in media, coloro che esibiscono la triade oscura dei tratti di personalit\u00e0 hanno una strategia di accoppiamento accelerata, segnalano pi\u00f9 partner sessuali, atteggiamenti pi\u00f9 favorevoli nei confronti del sesso occasionale, standard abbassati nei loro compagni a breve termine, tendenza a rubare o appropriarsi di compagni degli altri, e uno stile romantico pragmatico e da gioco. Questi tratti sono stati identificati come parte di una strategia di vita che sembra essere caratterizzata da un approccio sfruttatore, opportunistico e proteiforme alla vita in generale.\nL'evidenza \u00e8 contrastante riguardo al legame esatto tra la triade oscura e il successo riproduttivo. Ad esempio, vi \u00e8 una mancanza di evidenza empirica per il successo riproduttivo nel caso della psicopatia. Inoltre, gran parte della ricerca riferita alla triade oscura citata si basa su procedure statistiche che presuppongono che la triade oscura sia un singolo costrutto, nonostante alcune prove genetiche e meta-analitiche del contrario."}
{"id": "3429085", "revid": "1031941", "url": "https://it.wikipedia.org/wiki?curid=3429085", "title": "Governatorato di Jaroslavl'", "text": "Il governatorato di Jaroslavl' () \u00e8 stato una gubernija dell'Impero Russo e poi della RSFS Russa, che occupava grossomodo l'attuale territorio dell'Oblast' di Jaroslavl'. Istituita nel 1777, esistette fino al 1929, il capoluogo era Jaroslavl'."}
{"id": "3429106", "revid": "339392", "url": "https://it.wikipedia.org/wiki?curid=3429106", "title": "Episodi di Kimba il leone bianco", "text": ""}
{"id": "3429113", "revid": "767487", "url": "https://it.wikipedia.org/wiki?curid=3429113", "title": "Gabriel Over the White House", "text": "Gabriel Over the White House \u00e8 un film del 1933 diretto da Gregory La Cava.\nProduzione.\nIl film fu prodotto dalla Cosmopolitan Pictures di William Randolph Hearst.\nDistribuzione.\nDistribuito dalla MGM, il film usc\u00ec nelle sale statunitensi il 31 marzo 1933.\nData di uscita.\nIMDb\nAlias\nCritica.\n\"Alcuni dei suoi film scatenarono polemiche prima o dopo l'uscita. \"Gabriel Over the White House\" fu pesantemente manomesso. Un primo montaggio del film mostrava il presidente degli Stati Uniti, quasi ucciso in un incidente automobilistico, rinato come fascistoide, che attua violenti cambiamenti nel paese. Louis B. Mayer fu tanto irritato dai sovratoni anti-hooveriani che spodest\u00f2 Irving Thalberg e richiese a gran voce tagli e scene aggiunte\".\nGary Morris: \"L'uomo che odiava le regole\" in \"Gregory La Cava\", Bergamo Film Meeting '95"}
{"id": "3429115", "revid": "115892937", "url": "https://it.wikipedia.org/wiki?curid=3429115", "title": "Ripto", "text": "Ripto \u00e8 un personaggio dei videogiochi, nonch\u00e9 antagonista principale pi\u00f9 ricorrente nella serie \"Spyro the Dragon\". \u00c8 un mago malvagio che aspira di conquistare il mondo dei draghi, oltretutto \u00e8 l'arcinemico di Spyro.\nDescrizione.\nRipto si presenta come un sauro umanoide rosso e di bassa statura, della razza dei Riptoc. Ha grandi narici ed un corno sulla sommit\u00e0 del capo. \u00c8 vestito con un mantello viola scuro, porta un medaglione al collo e uno scettro alla mano. Quest'ultimo conferisce a Ripto gran parte dei suoi poteri magici. La personalit\u00e0 del mago \u00e8 altalenante e tendente alla malvagit\u00e0 e alla diffidenza, nei confronti dei suoi nemici, ma anche dei suoi scagnozzi, i dinosauri Crush e Gulp. Quest'ultimo \u00e8 solito accompagnare il suo padrone, che gli siede sul dorso.\nBiografia.\nLe informazioni sono prese dal manuale dei videogiochi e dai video di intermezzo.\nSpyro 2: Gateway to Glimmer (o Spyro 2: Ripto's Rage!).\nNel della saga, Ripto fa la sua prima apparizione come antagonista principale, insieme a i suoi due scagnozzi Gulp e Crush. Ripto, erroneamente portato nella terra immaginaria di Avalar dal Professore e dal suo amico Hunter il ghepardo durante un esperimento di viaggi nello spaziotempo, ne ha preso possesso, instaurandovi un clima di tirannia. Consci del clamoroso errore, il Professore, Hunter e la loro amica Elora, decidono di teletrasportare un drago per risolvere il problema: Spyro.\nDopo che Crush e Gulp sono stati sconfitti in \"Foresta d'estate\" e \"Pianure d'autunno\", e dopo che Ripto, orfano del suo scettro ingerito da Gulp, era precipitato nell'abisso della \"Casa di Gulp\", si assiste al ritorno del mago. Quest'ultimo ruba la gemma incastonata nel portale che il Professore stava mettendo a punto per riportare Spyro a casa. La gemma viene usata per un nuovo scettro. Al termine del gioco, nel castello del mondo \"Tundra d'inverno\", avviene lo scontro tra Spyro e Ripto. Il mago cade nel magma dell'arena di combattimento, dopo avere lui stesso distrutto la piattaforma su cui si stava svolgendo il duello, apparentemente morendo.\nSpyro: Year of the Dragon.\nNell'epilogo di \"\", Ripto \u00e8 intento a discutere insieme a Nasty Norc il \"problema Spyro\".\nSpyro 2: Season of Flame.\nIn \"\", Ripto ruba il fuoco sacro dei draghi e sar\u00e0 nuovamente Spyro a doverlo combattere.\nSpyro: Enter the Dragonfly.\nIn ', Ripto fa il suo ritorno, questa volta nei Regni dei Draghi, con l'intento di intrappolare tutte le libellule che vengono periodicamente assegnate ad ogni drago appena nato. Il tentativo fallisce in quanto Ripto sbaglia a pronunciare l'incantesimo: le libellule vengono cos\u00ec disperse nelle varie regioni e sar\u00e0 compito di Spyro recuperarle. Ripto si infuria e caccia i suoi due scagnozzi Crush e Gulp, ritrovati tempo prima a Cratere Fuso (livello di ') intenti a mendicare un lavoro da Nasty Norc. Lo scontro tra Spyro e Ripto avviene a met\u00e0 del gioco e alla fine di quest'ultimo. Sconfitto, ma non a morte, Ripto rivela di odiare i draghi in quanto incapace di usare al meglio la loro magia, e annuncia di voler tornare in futuro.\nSpyro Fusion.\nNel crossover \"Spyro Fusion\", Ripto si allea con il Dr. Neo Cortex, lo storico nemico di Crash Bandicoot (anche quest'ultimo appare in questo gioco), per sconfiggere Spyro e aiutare il suo alleato a sconfiggere Crash. Torneranno con lui anche i suoi due scagnozzi Gulp e Crush che verranno nuovamente sconfitti insieme a Ripto e il suo diabolico alleato.\nDoppiaggio.\nIn America \u00e8 stato doppiato da Gregg Berger, in Italia da Zaccaria Lustri, Massimo Marinoni e Mario Zucca rispettivamente in \"Gateway to Glimmer\", \"Enter the Dragonfly\" e \"Spyro Reignited Trilogy\"."}
{"id": "3429122", "revid": "1876595", "url": "https://it.wikipedia.org/wiki?curid=3429122", "title": "Wolverine (serie animata)", "text": " \u00e8 un anime di dodici episodi trasmesso da Animax a partire dal 7 gennaio 2011 ed ispirato al personaggio della Marvel Wolverine. L'anime \u00e8 il secondo del progetto Marvel Anime, in cui alcuni personaggi della Marvel sono stati adattati in animazione dallo studio di animazione giapponese Madhouse.\nTrama.\nLogan scopre che la sua fidanzata, la dolce Mariko Yashida, scomparsa un anno prima, \u00e8 stata portata a Tokyo da suo padre Shingen, che \u00e8 a capo di una potente e misteriosa organizzazione criminale giapponese ed un fornitore della AIM."}
{"id": "3429123", "revid": "827882", "url": "https://it.wikipedia.org/wiki?curid=3429123", "title": "Sauer", "text": ""}
{"id": "3429127", "revid": "726373", "url": "https://it.wikipedia.org/wiki?curid=3429127", "title": "L'anello dei re", "text": "L'anello dei re \u00e8 un romanzo di Marco Buticchi, pubblicato da Longanesi nel 2005.\nIl libro ha avuto numerose ristampe ed \u00e8 stato tradotto in tedesco.\nTrama.\nUn attentato a New York semina il panico tra la popolazione, ma si tratta solo di un primo caso di una serie di agguati verso la popolazione musulmana. Il rivendicatore si firma \"Giusto in nome di Dio\" e imprime sulle sue lettere il sigillo a 6 punte del re Salomone. Si alternano quindi le vicende dei possessori dell'anello. Dalla Venezia del 1300 si passa al fronte carsico della Grande Guerra e poi fino alla dittatura di Ceau\u0219escu in Romania. Questi flashback si alternano alla ricerca del \"Giusto\" da parte di Oswald Breil e Sara Terracini. Dopo numerosi colpi di scena, intrighi di potere, di cui sono protagonisti anche personaggi realmente esistiti, i protagonisti riescono a scoprire la vera identit\u00e0 del \"Giusto\" e a evitare l'ennesimo massacro."}
{"id": "3429128", "revid": "1784938", "url": "https://it.wikipedia.org/wiki?curid=3429128", "title": "Sylvain Mar\u00e9chal", "text": "Fu molto legato a Gracco Babeuf, precursore del comunismo. Desideroso di liberare l'uomo da ogni schiavit\u00f9, Sylvain Mar\u00e9chal fu uno dei pi\u00f9 importanti esponenti dell'ateismo durante la Rivoluzione.\nBiografia.\nFiglio di Pierre Mar\u00e9chal e di Brigide Meunier, Pierre Sylvain Mar\u00e9chal nacque il 15 agosto 1750 a Parigi, dove il padre possedeva un negozio di vini. Nonostante il padre lo avesse destinato al commercio fin dall'infanzia, intraprese studi di legge, ma presto si dedic\u00f2 alla letteratura, componendo a 20 anni una serie di odi pastorali (le \"Bergeries\"), la cui buona accoglienza gli frutt\u00f2 un posto di bibliotecario al \"Coll\u00e8ge des Quatre-Nations\", che gli permise una vasta erudizione.\nInfluenzato dalle idee di Rousseau, Condillac, Voltaire, Helv\u00e9tius, Diderot e Meslier, Mar\u00e9chal affront\u00f2 per la prima volta il problema dell'ineguaglianza sociale nel \"Livre de tous les \u00e2ges\" (1779), cominciando a propugnare un socialismo agrario che puntasse alla comunit\u00e0 dei beni e criticando l'assolutismo dei suoi tempi. Nel 1780 pubblic\u00f2 \"Fragments d'un po\u00e8me moral sur Dieu\", opera in cui indic\u00f2 nel socialismo e nell'ateismo i metodi per liberare l'umanit\u00e0 dalla schiavit\u00f9. In seguito alla pubblicazione dell'opera \"Livre \u00e9chapp\u00e9 au d\u00e9luge\" (1784), nella quale espose le sue idee riguardanti religione, societ\u00e0 e morale, lo scrittore perse il proprio posto di bibliotecario.\nNel 1785 il suo nome figura nella lista dei membri della Loggia \u00ab La c\u00e9leste amiti\u00e9 \u00bb, costituita a Parigi dal Grande Oriente di Francia. Probabilmente \u00e8 stato membro della Massoneria gi\u00e0 a partire dal 1777.\nNel 1788 Mar\u00e9chal pubblic\u00f2 \"Almanach des honn\u00eates gens\", proponendo un nuovo calendario diviso in 36 decadi in cui sostitu\u00ec i nomi dei santi con quelli di letterati e sapienti nelle loro date di nascita o di morte; l'indignazione generale che accompagn\u00f2 la pubblicazione dell'opera, che fu poi presa come base del calendario rivoluzionario francese entrato in vigore nel 1793, gli cost\u00f2 tre mesi di reclusione al carcere di Saint-Lazare.\nUscito dal carcere, Mar\u00e9chal divenne nel 1790 il redattore capo del giornale \"Revolutions de Paris\", dal quale condusse violente campagne di stampa contro il clero e la monarchia; repubblicano fervente durante le prime fasi della Rivoluzione francese, in seguito, pur componendo un \"Hymne \u00e0 l'\u00catre supr\u00e8me\" per ingraziarsi Robespierre, non prese parte alla lotta tra Girondini e Giacobini. Tuttavia la presa di potere da parte del Direttorio lo port\u00f2 ad una critica sempre pi\u00f9 radicale; si avvicin\u00f2 cos\u00ec alle posizioni politiche di Gracco Babeuf e scrisse il \"Manifeste des \u00c9gaux\" (\"Manifesto degli Eguali\", 1796), in cui propugnava ancora una volta la comunione dei beni e criticava la Costituzione del 1795. Alla scoperta della congiura degli Eguali, tuttavia, riusc\u00ec a sfuggire alle persecuzioni grazie all'abitudine di pubblicare le sue opere politiche in forma anonima.\nDopo avere scritto nel 1801 il \"Projet d'une loi portant d\u00e9fense d'apprendre \u00e0 lire aux femmes\" (\"Progetto di legge per vietare alle donne di imparare a leggere\"), un'opera misogina contraddittoria per una delle menti pi\u00f9 progressiste dell'epoca, Sylvain Mar\u00e9chal mor\u00ec a Montrouge il 18 aprile 1803."}
{"id": "3429136", "revid": "287204", "url": "https://it.wikipedia.org/wiki?curid=3429136", "title": "Alexander Baillie-Cochrane", "text": "Biografia.\nEra il figlio dell'ammiraglio Thomas John Cochrane, e della sua prima moglie, Matilda Lockhart-Ross.\nCarriera.\nFrequent\u00f2 l'Universit\u00e0 di Cambridge e, nel 1841, fu eletto in parlamento come membro della Camera dei Comuni per il collegio elettorale di Bridport. In seguito fu eletto anche nel Lanarkshire, ad Honiton, ed infine nel collegio dell'isola di Wight. Nel 1880, divenuto un pari, divenne membro della Camera dei Lords come Barone Lamington.\nMatrimonio.\nSpos\u00f2, il 4 dicembre 1844, Annabella Mary Drummond (?-17 febbraio 1917), figlia di Andrew Drummond. Ebbero quattro figli:"}
{"id": "3429151", "revid": "76963", "url": "https://it.wikipedia.org/wiki?curid=3429151", "title": "Mika Doi", "text": "\u00c8 principalmente nota come voce di Paperina negli adattamenti Disney delle produzioni Disney e dei personaggi di Misa Hayase in \"Macross\" e di Naoko Akagi in \"Neon Genesis Evangelion\"."}
{"id": "3429164", "revid": "767487", "url": "https://it.wikipedia.org/wiki?curid=3429164", "title": "Epidemia (romanzo)", "text": "Epidemia (\"Contagion\") \u00e8 un romanzo thriller medico scritto nel 1995 da Robin Cook.\nTrama.\nIl dott. Jack Stapleton cambia vita e inizia a lavorare a New York come anatomopatologo. Dopo la morte di varie persone causata da diverse malattie tutte rare, tutte nello stesso ospedale e tutte potenzialmente in grado di trasformarsi in epidemie mortali, il dottore inizia a sospettare che tutto questo nasconda qualcosa di non naturale e, iniziando ad indagare, finisce nei guai."}
{"id": "3429168", "revid": "287204", "url": "https://it.wikipedia.org/wiki?curid=3429168", "title": "Vivienne Tam", "text": " Si \u00e8 trasferita ad Hong Kong all'et\u00e0 di tre anni ed ha frequentato l'Hong Kong Polytechnic University.\nHa fondato un marchio di abbigliamento che prende il suo nome ed \u00e8 ispirato al design cinese ed alla moda moderna. Il tema della sua prima collezione \u00e8 stato l'EAST WIND CODE.\nVivienne Tam ha inoltre scritto il libro \"China Chic\", in cui si affronta proprio il tema della moda e dello stile di vita cinese.\nLa stilista ha lavorato coh Hewlett Packard nella realizzazione di una linea speciale di netbook firmati, come una versione speciale dei portatili HP Mini 1000 e HP Mini 210. Ha inoltre disegnato i costumi dei personaggi del film d'animazione giapponese \"LaMB\" della Animax."}
{"id": "3429172", "revid": "62004", "url": "https://it.wikipedia.org/wiki?curid=3429172", "title": "Prudential Tour", "text": ""}
{"id": "3429173", "revid": "57342", "url": "https://it.wikipedia.org/wiki?curid=3429173", "title": "Giro di Lombardia 1996", "text": "La Giro di Lombardia 1996, novantesima edizione della corsa e valida come decimo evento della Coppa del mondo di ciclismo su strada 1996, fu disputata il 19 ottobre 1996, per un percorso totale di 250 km. Fu vinta dall'italiano Andrea Tafi, al traguardo con il tempo di 5h51'46\" alla media di 42,642 km/h.\nPartenza a Varese con 176 ciclisti di cui 48 portarono a termine il percorso."}
{"id": "3429184", "revid": "1305772", "url": "https://it.wikipedia.org/wiki?curid=3429184", "title": "Final Cut", "text": ""}
{"id": "3429186", "revid": "241195", "url": "https://it.wikipedia.org/wiki?curid=3429186", "title": "Cromosomi politenici", "text": ""}
{"id": "3429187", "revid": "319329", "url": "https://it.wikipedia.org/wiki?curid=3429187", "title": "Giro di Lombardia 1995", "text": "La Giro di Lombardia 1995, ottantanovesima edizione della corsa e valida come undicesimo e ultimo evento della Coppa del mondo di ciclismo su strada 1995, fu disputata il 21 ottobre 1995, per un percorso totale di 252 km. Fu vinta dall'italiano Gianni Faresin, al traguardo con il tempo di 5h49'02\" alla media di 43,32 km/h.\nPartenza a Varese con 165 ciclisti di cui 57 portarono a termine il percorso."}
{"id": "3429190", "revid": "1870933", "url": "https://it.wikipedia.org/wiki?curid=3429190", "title": "4. liga", "text": "Il campionato di 4. Liga rappresenta il quarto livello del campionato ceco di calcio ed \u00e8 a carattere regionale, infatti \u00e8 formato da cinque gironi suddivisi in 3 gironi nella regione boema e in 2 in quella morava-slesia. Ogni girone \u00e8 composto da 16 squadre. Le squadre promosse giungono in \u010cesk\u00e1 fotbalov\u00e1 liga o in Moravskoslezsk\u00e1 fotbalov\u00e1 liga, mentre le formazioni retrocesse passano al quinto livello ceco, diviso anch'esso tra regioni. In particolare si svolge un \"campionato di Praga\", dove si sfidano squadre di Praga o della vicina provincia.\nLe squadre del Divize A, B, C sono promosse nella \u010cesk\u00e1 fotbalov\u00e1 liga, mentre le squadre in Divize D e E sono promosse nella Moravskoslezsk\u00e1 fotbalov\u00e1 liga. Il numero delle squadre varia tra le divisioni, la destinazione delle squadre retrocesse \u00e8 uno dei 14 gironi del quinto livello del calcio ceco.\nQuesto livello comprende campionati dilettantistici.\nStoria.\nNella stagione 2010-2011, in seguito alla squalifica del Fotbal Fulnek, la Divize E vede confrontarsi soltanto 15 squadre. Una situazione simile si \u00e8 verificata nella Divize C, in seguito al ritiro nel corso della stagione del AS FK Pardubice."}
{"id": "3429213", "revid": "1573940", "url": "https://it.wikipedia.org/wiki?curid=3429213", "title": "Endromis versicolora", "text": "Il bombice variegato (Endromis versicolora ()) \u00e8 un lepidottero eurasiatico, unico rappresentante del genere Endromis , appartenente alla famiglia Endromidae.\nDescrizione.\nAdulto.\nSi riconosce facilmente per il disegno inconfondibile delle ali anteriori, con linee esterne irregolari e macchie triangolari bianche nella zona apicale. Il colore di fondo \u00e8 variabile, anche per quanto riguarda le ali posteriori, fenomeno da cui dipende il nome dato da Linneo; di norma gli esemplari della fascia pi\u00f9 settentrionale dell'areale tendono ad avere ali anteriori pi\u00f9 scure, con geometrie e disegni pi\u00f9 marcati (Chinery, 1989).\nIl dimorfismo sessuale \u00e8 accentuato, con le femmine pi\u00f9 grandi e pi\u00f9 pallide dei maschi.\nL'apertura alare va da 50 a 70\u00a0mm.\nUova.\nAppena deposte, le uova appaiono giallastre, ma in seguito virano verso il bruno-porpora. Vengono deposte in tre-sei file attorno ai rami pi\u00f9 sottili della betulla (Chinery, 1989).\nLarva.\nIl bruco di questa specie \u00e8 rinvenibile da maggio a luglio. Inizialmente nero, esce dall'uovo dopo 10-14 giorni dalla deposizione. In seguito diventa verde, a causa delle essenze alimentari assimilate, con striature pi\u00f9 chiare lungo i fianchi. Nelle prime fasi si possono trovare gruppi di 15-20 bruchi che si alimentano vicini sulle foglie, ma in seguito, via via che lo sviluppo larvale procede, i bruchi si disperdono e tendono ad alimentarsi separatamente durante la notte (Chinery, 1989).\nPupa.\nLa crisalide \u00e8 lo stadio con cui questa specie trascorre l'inverno. Le pupe sono libere, con un bozzolo spesso e duro, e si rinvengono negli strati superficiali del suolo o nella lettiera del sottobosco (Chinery, 1989).\nDistribuzione e habitat.\nL'areale di questa specie \u00e8 di tipo paleartico, comprendendo l'Europa occidentale (Pirenei), la Francia, l'Italia centro-settentrionale, la Germania, la Penisola Balcanica, la Scandinavia, fino alla Russia, alla Siberia, all'Amur, al Caucaso e all'Armenia.\nLocalmente comune, \u00e8 considerata rara in Gran Bretagna (ma solo in Scozia) e protetta in Germania e Austria.\nL'habitat \u00e8 costituito da boschi di betulla e brughiere con presenza di betulla; al sud \u00e8 rinvenibile solo in montagna (Chinery, 1989).\nBiologia.\nSolo il maschio adulto ha attivit\u00e0 diurna, volando al sole dalla mattina fino a met\u00e0 pomeriggio; nelle fasce pi\u00f9 temperate pu\u00f2 presentare anche attivit\u00e0 notturna. Al contrario la femmina vola esclusivamente di notte, per deporre le uova.\nDurante l'accoppiamento il maschio viene guidato dai feromoni prodotti dall'addome della femmina, che questi percepisce con chemiorecettori posti sulle antenne, da distanze anche superiori ai 2\u00a0km (Chinery, 1989).\nPeriodo di volo.\nLa specie \u00e8 univoltina. Gli adulti volano da marzo a maggio (Chinery, 1989).\nAlimentazione.\nI bruchi si alimentano inizialmente su foglie di Betulaceae, tra cui \"B. verrucosa\" e \"B. pubescens\" per poi passare ad \"Alnus glutinosa\", \"A. incana\", \"Corylus sp.\", \"Carpinus sp\". e \"Tilia cordata\" (fam. Malvaceae) (Sepp\u00e4nen, 1970; Leraut, 1992).\nTassonomia.\nNon sono state descritte sottospecie.\nSinonimi.\n\u00c8 stato riportato un unico sinonimo:"}
{"id": "3429222", "revid": "1305772", "url": "https://it.wikipedia.org/wiki?curid=3429222", "title": "Manuela Mascia", "text": "Biografia.\nNata nel 1962 a Cagliari, tra le prime veliste capaci di eccellere, a livello internazionale, nella specialit\u00e0 del windsurf negli anni 1980, che erano i primi anni in cui questa disciplina velica disputava le sue competizioni. Fu tre volte campionessa mondiale, e nel 1982 vinse il titolo a Messina assieme all'altro azzurro Klaus Maran, che sar\u00e0 il primo velista a rappresentare l'Italia nel windsurf ai Giochi olimpici a . Entrambi gli atleti vinsero prima dalla grossetana Alessandra Sensini, la quale per\u00f2 riuscir\u00e0 a conquistare l'alloro olimpico.\nOggi la Mascia \u00e8 sposata proprio con Klaus Maran, vive con lui a Caldaro e lavora nell'azienda della famiglia Maran."}
{"id": "3429225", "revid": "241195", "url": "https://it.wikipedia.org/wiki?curid=3429225", "title": "Nipagina", "text": ""}
{"id": "3429235", "revid": "606039", "url": "https://it.wikipedia.org/wiki?curid=3429235", "title": "Bombice variegato", "text": ""}
{"id": "3429236", "revid": "1573940", "url": "https://it.wikipedia.org/wiki?curid=3429236", "title": "Endromidae", "text": "Gli Endromidi (Endromidae ) sono una famiglia di lepidotteri appartenente alla superfamiglia Bombycoidea, diffusa in Eurasia."}
{"id": "3429237", "revid": "1543377", "url": "https://it.wikipedia.org/wiki?curid=3429237", "title": "Quadricorrente", "text": "In fisica, in particolare in elettrodinamica, la quadricorrente \u00e8 il quadrivettore Lorentz covariante la cui componente temporale \u00e8 la densit\u00e0 di carica elettrica e quella spaziale \u00e8 la densit\u00e0 di corrente elettrica.\nDefinizione.\nLa quadricorrente \u00e8 un quadrivettore definito come:\ndove formula_2 \u00e8 la velocit\u00e0 della luce, formula_3 la densit\u00e0 di carica e formula_4 la densit\u00e0 di corrente, mentre formula_5 denota le dimensioni spaziotemporali.\nLa quadricorrente pu\u00f2 essere espressa in funzione della quadrivelocit\u00e0 formula_6 come:\ndove la densit\u00e0 di carica formula_3 \u00e8 misurata da un osservatore fermo che vede muoversi la corrente elettrica, mentre formula_9 \u00e8 misurata da un osservatore posto nel sistema di riferimento in moto delle cariche, che si muove ad una velocit\u00e0 formula_10 pari alla norma della componente spaziale di formula_6.\nLa quadricorrente pu\u00f2 essere definita anche per una carica puntiforme formula_12 in moto con legge oraria formula_13 se si assume che la densit\u00e0 di carica ad essa associata sia:\ndove il simbolo formula_15 indica la distribuzione Delta di Dirac tridimensionale. In questo caso si ha che, detta formula_16 una componente della parametrizzazione della curva di universo della particella, la giusta definizione per la corrente ad essa associata \u00e8:\nIn questa formula, le grandezze formula_18 e formula_19 vanno intese come quadrivettori, mentre formula_20 \u00e8 un parametro arbitrario.\nIn relativit\u00e0 generale la quadricorrente \u00e8 definita come la divergenza del vettore spostamento elettromagnetico, dato da:\nEquazione di continuit\u00e0.\nIn relativit\u00e0 speciale la legge di conservazione della carica, che nel limite non relativistico \u00e8 espressa dall'equazione di continuit\u00e0, assume la seguente forma tensoriale:\ndove formula_23 \u00e8 il quadrigradiente, dato da:\nL'equazione di continuit\u00e0 si pu\u00f2 scrivere anche come:\ndove formula_26 denota la derivata covariante."}
{"id": "3429238", "revid": "606039", "url": "https://it.wikipedia.org/wiki?curid=3429238", "title": "Endromis", "text": ""}
{"id": "3429247", "revid": "1305772", "url": "https://it.wikipedia.org/wiki?curid=3429247", "title": "Fronte di Liberazione del Popolo Eritreo", "text": "Il Fronte di Liberazione del Popolo Eritreo (FLPE) (in tigrino: \u1205\u12dd\u1263\u12ca \u12f0\u121e\u12ad\u122b\u1235\u12eb\u12ca \u130d\u1295\u1263\u122d \u12a4\u122d\u1275\u122b, \u1205\u12f0\u130d\u12a4, , in inglese Eritrean People's Liberation Front \"EPLF\") \u00e8 stato un movimento politico-militare guidato da Isaias Afewerki che aveva come obiettivo il conseguimento dell'indipendenza dell'Eritrea.\nIl gruppo nacque nei primi anni '70 scindendosi dal Fronte di Liberazione Eritreo (FLE) sulla base di differenze ideologiche e, in misura minore etnico-religiose. In pochi anni il FLPE divenne la guida della resistenza eritrea contro l'occupazione etiope fino alla vittoria nel 1991. Nel 1993 si tenne il referendum che sanc\u00ec l'indipendenza dell'Eritrea ed il gruppo, poco dopo, si trasform\u00f2 in partito politico col nome di Fronte Popolare per la Democrazia e la Giustizia."}
{"id": "3429256", "revid": "287204", "url": "https://it.wikipedia.org/wiki?curid=3429256", "title": "Genevieve Hamper", "text": "Biografia.\nAttrice di teatro, Genevieve Hamper nella sua carriera gir\u00f2 anche alcuni film, tutti a fianco del marito, il famoso attore shakespeariano Robert B. Mantell (1854-1928). L'attore scozzese aveva debuttato al cinema all'et\u00e0 di 61 anni. Tra la Hamper e il marito c'erano 35 anni di differenza: fu l'ultimo matrimonio per Mantell che si era sposato svariate volte. Dal loro matrimonio, nacque un figlio, Bruce Mantell Jr. (1912\u20131933).Dopo la morte di Mantell, Genevieve Hampor si spos\u00f2 nuovamente con un collega, l'attore John Alexander.\nHamper mor\u00ec a New York il 13 febbraio 1971 a 83 anni. Venne sepolta al Kensico Cemetery di Valhalla nella contea di Westchester, nello stato di New York."}
{"id": "3429263", "revid": "287204", "url": "https://it.wikipedia.org/wiki?curid=3429263", "title": "Edika", "text": ""}
{"id": "3429272", "revid": "1501558", "url": "https://it.wikipedia.org/wiki?curid=3429272", "title": "Supercoppa UEFA 1996", "text": "La Supercoppa UEFA 1996 \u00e8 stata la ventunesima edizione della Supercoppa UEFA.\nSi \u00e8 svolta il 15 gennaio e il 5 febbraio 1997, in gara di andata e ritorno, tra la squadra vincitrice della Champions League 1995-1996, gli italiani della , e quella detentrice della Coppa delle Coppe 1995-1996, i francesi del .\nA conquistare il titolo \u00e8 stata la Juventus, che ha vinto la gara di andata a Parigi per 6-1 \u2014 la peggiore sconfitta sub\u00ecta da una club francese in competizioni confederali nonch\u00e9 il rovescio casalingo col maggiore scarto nella storia della manifestazione \u2014 e la gara di ritorno a Palermo per 3-1: il 9-2 complessivo \u00e8 lo scarto pi\u00f9 ampio mai registrato in finali di competizioni UEFA."}
{"id": "3429275", "revid": "767487", "url": "https://it.wikipedia.org/wiki?curid=3429275", "title": "Under the Red Robe (film 1923)", "text": "Under the Red Robe \u00e8 un film muto del 1923 diretto da Alan Crosland. Il film \u00e8 l'ultima interpretazione cinematografica per l'attore shakespeariano Robert B. Mantell - che interpreta il cardinale di Richelieu - e per sua moglie Genevieve Hamper (la duchessa de Chevreuse). \u00c8 l'unico film interpretato dal cantante lirico John Charles Thomas.Nel 1937, ne venne fatto un remake diretto da Victor Sj\u00f6str\u00f6m: il film fu distribuito in Italia con il titolo \"Il manto rosso\".\nClare Boothe Luce \u00e8 la controfigura di Alma Rubens nelle scene a cavallo.\nTrama.\nA causa della legge che vieta i duelli, emanata da Richelieu, Primo Ministro di Francia, Gil de B\u00e9rault viene arrestato. Rischia la condanna a morte, ma gli viene offerta, in cambio della sua vita, una scappatoia: per essere perdonato, dovr\u00e0 catturare e portare a palazzo Henri de Cocheforet, supposto capo di una congiura per rovesciare re Luigi XIII. Gil, che all'inizio sembra riuscire nella sua impresa, cade presto per\u00f2 nella rete che gli tende la bellissima sorella di de Cocheforet. Sconfitto dall'astuta e fascinosa Ren\u00e9e, Gil torna indietro a mani vuote. Intanto, Richelieu \u00e8 rimasto vittima di un complotto ordito dal duca d'Orl\u00e9ans, fratello del re, che \u00e8 riuscito a convincere Luigi a licenziare il suo primo ministro. Caduto in disgrazia, Richelieu riuscir\u00e0 a rientrare nelle grazie del sovrano per merito di Gil che smascherer\u00e0 gli intrighi e le manovre del duca, rivelando il suo tradimento. Gil, dal canto suo, otterr\u00e0 non solo il perdono ma anche i ringraziamenti del cardinale.\nProduzione.\nIl film fu prodotto dalla Cosmopolitan Productions di William Randolph Hearst.\nDistribuzione.\nFu distribuito dalla Goldwyn-Cosmopolitan Distributing Corporation e usc\u00ec nelle sale USA il 12 novembre 1923.\nDate di uscita.\nIMDb\nAlias"}
{"id": "3429278", "revid": "1305772", "url": "https://it.wikipedia.org/wiki?curid=3429278", "title": "Enrico Plantageneto", "text": "Con Enrico Plantageneto ci si pu\u00f2 riferire a:"}
{"id": "3429288", "revid": "124115187", "url": "https://it.wikipedia.org/wiki?curid=3429288", "title": "Truly (gruppo musicale)", "text": "I Truly sono un gruppo grunge statunitense formatosi a Seattle nel 1989.\nStoria del gruppo.\nLa band realizz\u00f2 l'EP \"Hearts and Lungs\" nel 1991 e l'EP \"Leslie's Coughing Up Blood\" nel 1993.\nIl trio registr\u00f2 l'album di debutto \"Fast Stories... from Kid Coma\" tra il 1992 e il 1994 e firm\u00f2 un contratto con la Capitol Records che distribu\u00ec l'album in tutto il mondo; in questo modo, il lavoro ottenne responsi positivi dalla stampa, arrivando addirittura ad essere inserito nelle varie liste di \"album dell'anno\".\nNel 1997 venne pubblicato \"Feeling You Up\" dalla Thick Records negli USA, mentre nel resto del mondo venne distribuito dall'etichetta Cargo/Headhunter.\nNel 2002, il gruppo pubblic\u00f2 \"Twilight Curtains\" composto sia da materiale inedito che da varie demo nuovamente registrate. Dopo la pubblicazione dell'album, il gruppo si sciolse.\nLa band si riun\u00ec nel 2008 per una serie di concerti e la promessa di un nuovo disco da pubblicare in futuro."}
{"id": "3429289", "revid": "767487", "url": "https://it.wikipedia.org/wiki?curid=3429289", "title": "Fast Stories... from Kid Coma", "text": "Fast Stories...from Kid Coma \u00e8 l'album di debutto del gruppo musicale grunge Truly, pubblicato nel 1995."}
{"id": "3429294", "revid": "72811", "url": "https://it.wikipedia.org/wiki?curid=3429294", "title": "Diritto allo studio universitario", "text": ""}
{"id": "3429296", "revid": "339392", "url": "https://it.wikipedia.org/wiki?curid=3429296", "title": "Same Deutz-Fahr", "text": ""}
{"id": "3429297", "revid": "365288", "url": "https://it.wikipedia.org/wiki?curid=3429297", "title": "Miura Haruma", "text": ""}
{"id": "3429298", "revid": "330270", "url": "https://it.wikipedia.org/wiki?curid=3429298", "title": "Gin Tama", "text": ""}
{"id": "3429299", "revid": "729019", "url": "https://it.wikipedia.org/wiki?curid=3429299", "title": "Arrivano i Rossi", "text": "Arrivano i Rossi \u00e8 una sitcom televisiva italiana prodotta nel 2003 e trasmessa da Italia 1.\nDall'incontro della sitcom e della candid camera nasce \"Arrivano i Rossi\", una candid comedy basata su una finta famiglia che, con una scusa, invita \"la vittima\" in casa sua: una casa piena di telecamere nascoste. La vittima pu\u00f2 essere una studentessa, un agente immobiliare o altro ancora, e la famiglia Rossi si burla di essa in svariati modi, facendola innervosire o spaventare.\nProduzione.\nLa candid comedy, realizzata in Italia da Mediaset e da Endemol Italia \u00e8 stata ideata e prodotta nel 2002 - 2003 da Fatma Ruffini e trasmessa da Italia 1 nel 2003. Ogni episodio ha una durata di circa 20 minuti ed \u00e8 composto, oltre che dalla sigla iniziale, di vari sketch. Ogni puntata \u00e8 divisa in due parti e comprende due vittime.\nSono passate pi\u00f9 volte le repliche su Italia 2.\nCuriosit\u00e0.\nNell'episodio \"Un regalo particolare\" la vittima \u00e8 la sexystar livornese Giancarla Giannetti, accreditata come Claudia Biagiotti, nota con il nome d'arte di Nikita."}
{"id": "3429304", "revid": "547992", "url": "https://it.wikipedia.org/wiki?curid=3429304", "title": "Raffaella Curiel", "text": "Biografia.\nViene introdotta al mestiere nell'attivit\u00e0 di famiglia, una sartoria milanese di propriet\u00e0 della madre Gigliola (1919-1969), che divenne un centro di moda molto importante negli anni cinquanta e sessanta, e segue anche la scuola francese di Pierre Balmain. \u00c8 attiva nel campo della moda dagli anni settanta. Nel 1992 Curiel ha aperto uno showroom a New York e dal 1996 \u00e8 presente anche in Giappone. \u00c8 affiancata nell'attivit\u00e0 dalla figlia, anch'essa di nome Gigliola, dal 1993.\nNei suoi lavori Curiel riprende grandi personaggi della letteratura e dell'arte, guadagnandosi il soprannome di \"intellettuale della moda italiana\".\n\u00c8 stata insignita di diversi riconoscimenti, fra cui Cavaliere di Gran Croce, Ambrogino d'oro, Medaglia d'oro della citt\u00e0 di Milano e Medaglia d'oro della citt\u00e0 di Roma, Lupa di bronzo dal comune di Roma quale ambasciatrice della moda nel mondo, premio Rosa Camuna e San Giusto d'Oro nel 2005, oltre a diversi altri.\nRaffaella Curiel \u00e8 impegnata in campo sociale per diverse organizzazione come il Centro bambini affetti da sindrome di Down di Bruno Lucisano e la Lega Italiana per la Lotta ai Tumori. Ha fondato la Lega Lombarda per la lotta contro la droga, collabora con la Croce Rossa di Milano ed \u00e8 attiva nell'ambito dell'assistenza agli anziani. Nel 2004 ha coinvolto nel suo lavoro le detenute del carcere di San Vittore e si \u00e8 anche dedicata, assieme a Girolamo Sirchia, alla promozione delle donazioni di sangue.\nNel febbraio 2017 Raffaella Curiel insieme a sua figlia Gigliola, braccio destro della stilista, inaugura un nuovo atelier di alta moda a Milano, in via Monte Napoleone 13, al primo piano di un palazzo settecentesco, lasciando definitivamente la sede storica di via Matteotti aperta nel 1969.\nDopo aver ceduto nel 2016 il marchio al colosso cinese dell'abbigliamento Red Stone, insieme all'intero archivio della maison fondata dalla madre Gigliola, la stilista affida il compito a Zhao Yizheng, pioniere nella diffusione del Made in Italy in Oriente, per un rilancio del marchio a livello internazionale, e si concentra unicamente sul nuovo atelier e sull'alta sartoria, con la creazione di nuovi modelli realizzati nello specifico per la nuova sede. Il nuovo atelier di circa 250m\u00b2 accoglie la clientela attraverso un percorso storico con un'esposizionefotografica di celebri modelli Curiel creati nel decennio che va dagli anni Cinquanta agli anni Sessanta, fino ad arrivare al primo piano, sede di uffici e showroom. Il secondo piano \u00e8 invece adibito a laboratorio e ufficio stile."}
{"id": "3429305", "revid": "247222", "url": "https://it.wikipedia.org/wiki?curid=3429305", "title": "DJ Ti\u00ebsto", "text": ""}
{"id": "3429310", "revid": "729019", "url": "https://it.wikipedia.org/wiki?curid=3429310", "title": "Panzer-Division Tatra", "text": "La Panzer-Division Tatra (divisione corazzata \"Tatra\") fu una formazione corazzata tedesca della seconda guerra mondiale. Prima di essere rinominata 232. Panzer-Division, cambi\u00f2 nome in Panzer-Feldausbildungs-Division Tatra (traducibile come \"campo divisionale corazzato di formazione Tatra\").\nStoria.\n\"Panzer-Division Tatra\".\nLa \"Panzer-Division Tatra\" prese vita verso la fine dell'agosto 1944 in Slovacchia, pi\u00f9 precisamente a Malacky, grazie al personale sottratto alla \"178. Panzer-Division\". Subito la divisione fu impiegata per reprimere l'insurrezione slovacca e in seguito venne stanziata in Moravia Meridionale con compiti antipartigiani. In settembre alcuni suoi effettivi, ancora in fase di addestramento, passarono alla \"1. Panzer-Division\" mentre a dicembre il nome \"Panzer-Division Tatra\" mut\u00f2 in \"Panzer-Feldausbildungs-Division Tatra\".\nA gennaio 1945 il comandante Friedrich-Wilhelm von Loeper fu sostituito dal \"generalmajor\" Hans-Ulrich Back e la divisione era in seno al Gruppo d'armate Sud, sempre in Slovacchia, e il 21 febbraio cambi\u00f2 nuovamente nome in \"232. Panzer-Division\".\n\"232. Panzer-Division\".\nCreata il 21 febbraio 1945 in Slovacchia dal cambio di nome della \"Panzer-Division Tatra\", a marzo entr\u00f2 in linea a Esztergom e Raab, lungo il Danubio, inquadrata della riserva dello \"Heeresgruppe S\u00fcd\", per poi passare il 21 marzo nella riserva dell'8\u00aa armata. Alla fine del mese era passata al \"I. SS Panzerkorps Leibstandarte\" (1\u00ba corpo corazzato \"Leibstandarte\") che la us\u00f2 in combattimento nella testa di ponte del fiume R\u00e1ba, dove venne completamente distrutta dall'Armata Rossa il 1\u00ba aprile 1945.\nUnico comandante dell'unit\u00e0, dalla nascita alla fine della divisione, fu il \"generalmajor\" Hans-Ulrich Back."}
{"id": "3429311", "revid": "1305772", "url": "https://it.wikipedia.org/wiki?curid=3429311", "title": "Francesco De Luca", "text": ""}
{"id": "3429318", "revid": "98077", "url": "https://it.wikipedia.org/wiki?curid=3429318", "title": "Erminia Fu\u00e0", "text": ""}
{"id": "3429319", "revid": "2056951", "url": "https://it.wikipedia.org/wiki?curid=3429319", "title": "Yngling (disambigua)", "text": "Yngling, o un termine simile, pu\u00f2 essere riferito a."}
{"id": "3429334", "revid": "118431949", "url": "https://it.wikipedia.org/wiki?curid=3429334", "title": "Francesco De Luca (1811-1875)", "text": "Biografia.\nNacque a Cardinale, dove tutt'oggi si trovano le sue spoglie.\nLaureatosi a Napoli dapprima in fisica (nel 1832) e poi in diritto (nel 1835), esercit\u00f2 in modo versatile entrambe le discipline. Insegn\u00f2 privatamente economia, matematica e fisica a Catanzaro, scrivendo anche alcune opere di economia. Fu inoltre avvocato per il Ministero delle finanze presso la \"Gran corte civile delle Calabrie\" e successivamente divenne patrocinatore presso la Corte di Cassazione con competenze in ambito commerciale.\nPartecip\u00f2 ai moti risorgimentali combattendo a Napoli nel 1848; venne arrestato con il fratello Domenico nel 1852 e liberato l'anno seguente, venendo entrambi prosciolti dall'accusa di \"detenzione di carte, stampe e libri criminosi e varie lettere di corrispondenza con persone emigrate\".\nFu deputato della sinistra moderata dal 1861 (VIII legislatura del Regno d'Italia) fino alla sua morte (avvenuta nel corso della XII legislatura del Regno d'Italia). In Parlamento fu tra le figure pi\u00f9 autorevoli in ambito economico; dovette tuttavia abbandonare l'attivit\u00e0 forense. Dal dicembre 1865 al dicembre 1866 fu vicepresidente della Camera dei deputati del Regno d'Italia.\nRaggiunse i vertici della Massoneria italiana. Fu iniziato massone nel 1862 a Napoli nella loggia \"La Sebezia\". Esercit\u00f2 le funzioni di reggente del Grande Oriente d'Italia dal settembre 1864 al maggio 1865, dopo le dimissioni di Giuseppe Garibaldi. Fu eletto gran maestro il 28 maggio 1865 e rimase in carica fino al 20 giugno 1867.\nMor\u00ec il 2 agosto 1875 a Napoli; fu sepolto, inizialmente, nella Chiesa matrice di Cardinale, successivamente le sue spoglie sono state traslate nel cimitero dello stesso Comune."}
{"id": "3429335", "revid": "1543377", "url": "https://it.wikipedia.org/wiki?curid=3429335", "title": "Ferrari (azienda)", "text": "La FERRARI \u00e8 una divisione, con sede a Abbiategrasso (MI), del Gruppo italiano BCS, specializzata nella progettazione e produzione di trattori, motocoltivatori e motofalciatrici.\nStoria.\nLa FERRARI di Luzzara (RE) \u00e8 uno dei marchi storici nel campo della meccanizzazione agricola. Nata nel 1954 come \"Officine meccaniche Ferrari S.p.A.\", nel periodo della ricostruzione e della meccanizzazione del paese, \u00e8 stata una delle aziende pi\u00f9 intraprendenti del settore delle macchine destinate all'agricoltura.\nDopo una prima fase iniziale dedicata alla costruzione di trafile per la produzione di tubi di irrigazione, la FERRARI present\u00f2 nel 1957 la sua prima macchina agricola, il motocoltivatore che porta il nome della data di nascita: MC57; il suo successo durer\u00e0 fino al 1965, anno del lancio del primo trattorino snodato MT65.\nFERRARI \u00e8 gi\u00e0 in quegli anni azienda ad alto contenuto tecnologico. La gamma di prodotti si arricchisce in seguito con motofalciatrici e motoagricole per un vasto campo d'impiego.\nSul finire degli anni '60 si affaccia sui mercati esteri e dal 1972 ha una consociata in Francia.\nNel 1988 la FERRARI entra a far parte del Gruppo multinazionale BCS come grande realt\u00e0 gi\u00e0 affermata.\nOggi FERRARI ha una produzione differenziata che spazia dalle macchine hobbistiche da manutenzione ai trattori professionali per agricolture di nicchia."}
{"id": "3429338", "revid": "287204", "url": "https://it.wikipedia.org/wiki?curid=3429338", "title": "Yngling (natante)", "text": "Lo Yngling \u00e8 un natante a vela da regata. La classe velica relativa ha fatto parte del programma dei Giochi olimpici di e , solo a livello femminile, mentre a partire da , in sua sostituzione, le donne disputeranno per la prima volta la competizione femminile nella classe Elliott 6m.\nGiochi olimpici.\nLe competizioni olimpiche in questa classe si sono svolte:"}
{"id": "3429339", "revid": "6923", "url": "https://it.wikipedia.org/wiki?curid=3429339", "title": "Camilla (locomotiva)", "text": ""}
{"id": "3429340", "revid": "122492891", "url": "https://it.wikipedia.org/wiki?curid=3429340", "title": "Jad Fair", "text": "Oltre all'attivit\u00e0 con il gruppo ha al suo attivo varie pubblicazioni da solista e una miriade di collaborazioni con musicisti della scena alternativa americana come Daniel Johnston, Steve Shelley (Sonic Youth), Yo La Tengo, Teenage Fanclub, John Zorn, Yuri Landman, Fred Frith, Moe Tucker, Richard Hell, Isobel Cambell."}
{"id": "3429351", "revid": "109270836", "url": "https://it.wikipedia.org/wiki?curid=3429351", "title": "Vela ai Giochi della XXIX Olimpiade - Yngling", "text": "Le gare di vela della classe yngling valide per la XXIX Olimpiade si sono svolte dal 10 al 17 agosto 2008 a Qingdao nella Qingdao International Sailing Centre. Hanno partecipato alla competizione 15 equipaggi."}
{"id": "3429354", "revid": "1452073", "url": "https://it.wikipedia.org/wiki?curid=3429354", "title": "Tetrossido di xeno", "text": "Il tetrossido di xeno \u00e8 il composto chimico con formula XeO4, dove lo xeno ha numero di ossidazione +8 (il pi\u00f9 alto possibile nella tavola periodica). In condizioni normali \u00e8 un gas incolore molto instabile. A temperature sotto \u201335,9 \u00b0C \u00e8 pi\u00f9 stabile come solido cristallino giallo, ma a temperature superiori tende ad esplodere, decomponendosi in xeno e ossigeno. XeO4 \u00e8 un composto di interesse accademico, senza usi pratici.\nStruttura molecolare e configurazione elettronica.\nLa molecola XeO4 possiede 32 elettroni nel livello pi\u00f9 esterno e ha struttura tetraedrica, in accordo con la teoria VSEPR. La distanza Xe\u2013O \u00e8 di 174 pm.\nSintesi.\nPer la sintesi di XeO4 occorrono i perxenati (ossoanioni di XeVIII), che sono accessibili a partire dagli xenati (ossoanioni di XeVI) tramite due metodi. Il primo \u00e8 la dismutazione degli xenati a perxenati e xeno:\nIl secondo \u00e8 l'ossidazione degli xenati con ozono in soluzione basica:\nDa queste soluzioni si pu\u00f2 precipitare il perxenato di bario Ba2XeO6 poco solubile, che viene poi trattato con acido solforico concentrato. Si forma l'acido perxenico instabile, che viene disidratato per giungere a XeO4. Queste reazioni sono condotte a \u20135 \u00b0C e XeO4 si sviluppa come gas.\nReattivit\u00e0.\nIl tetrossido di xeno \u00e8 un gas con una entalpia standard di formazione fortemente positiva (643 kJ/mol), e tende a decomporsi esplosivamente formando xeno gassoso e ossigeno:\nA temperature inferiori a \u201339,5 \u00b0C \u00e8 solido e notevolmente pi\u00f9 stabile, ma va trattato comunque con grande cautela perch\u00e9 anche a cos\u00ec bassa temperatura si sono verificati casi di esplosione.\nFacendo reagire XeO4 con esafluoruro di xeno si possono preparare altri composti dello xeno in stato di ossidazione +8, come XeO3F2 e XeO2F4: "}
{"id": "3429358", "revid": "765341", "url": "https://it.wikipedia.org/wiki?curid=3429358", "title": "Thalattosuchia", "text": "Thalattosuchia \u00e8 il nome dato ad un clade di crocodylomorpha marini vissuti dal Giurassico inferiore al Cretaceo inferiore con una distribuzione geografica piuttosto ampia. Vengono anche a volte indicati come \"coccodrilli marini\" anche se effettivamente non fanno parte dei Crocodylia.\nSistematica.\nIl termine \"Thalattosuchia\", che in greco significa \"coccodrilli di mare\", fu coniato da Fraas nel 1901.\nAlcuni autori avevano considerato i Talattosuchi come un infraordine o sottordine dei \"Mesosuchia\", ma i Mesosuchi sono un gruppo parafiletico e, come tale, non pi\u00f9 utilizzato. Altri ubicano i talattosuchi come un clade dei Mesoeucrocodylia, o li includono tra i Neosuchia.\nAttualmente i Talattosuchi sono considerati un sottordine, anche se l'ordine che li contiene non \u00e8 definito.\nDa quando Buffetaut nel 1982 ha dimostrato le caratteristiche condivise delle primitive forme di Metriorhynchidae e Teleosauridae, queste due famiglie sono state incluse nei Thalattosuchia.\nAlcuni dei primi membri dei Teleosauridae sono stati scoperti in depositi non marini, il che ha portato a ipotizzare che i Talattosuchi si siano spostati da forme semi-acquatiche di acqua dolce a forme completamente marine. La sistematica del genere \"Pelagosaurus\" \u00e8 un po' incerta, con differenti tipologie classificate da alcuni come teleosauridi, o come un taxon collaterale del clade Teleosauridae + Metriorhynchidae. Altri considerano il \"Pelagosaurus\" come una forma basale di Metriorhynchidae.\nIl cladogramma di seguito mostra le varie relazioni filogenetiche tra i vari membri dei talattosuchi (da Young \"et al.\", 2012)."}
{"id": "3429361", "revid": "729019", "url": "https://it.wikipedia.org/wiki?curid=3429361", "title": "Club Atl\u00e9tico Newell's Old Boys 1988-1989", "text": "Questa voce raccoglie le informazioni riguardanti il Club Atl\u00e9tico Newell's Old Boys nelle competizioni ufficiali della stagione 1988-1989.\nStagione.\nReduce dalla vittoria nella stagione precedente, il Newell's di Yudica non mantiene lo stesso rendimento, terminando al 12\u00ba posto in classifica in campionato."}
{"id": "3429362", "revid": "339392", "url": "https://it.wikipedia.org/wiki?curid=3429362", "title": "Cattedrale Nikol'skij", "text": ""}
{"id": "3429366", "revid": "599013", "url": "https://it.wikipedia.org/wiki?curid=3429366", "title": "Steve Logan", "text": "Carriera.\nArgento ai Mondiali Under-19 in Portogallo nel 1999, dopo la carriera universitaria di quattro anni a Cincinnati \u00e8 selezionato al secondo giro del Draft NBA 2002.\nLa sua carriera professionistica si svolge fra Stati Uniti, Turchia, Grecia, Portogallo, Polonia ed Israele."}
{"id": "3429367", "revid": "1305772", "url": "https://it.wikipedia.org/wiki?curid=3429367", "title": "Diocesi di Comminges", "text": "La diocesi di Comminges (in latino: \"Dioecesis Convenarum\") \u00e8 una sede soppressa della Chiesa cattolica.\nTerritorio.\n\u00c8 conosciuta anche con il nome di diocesi di Saint-Bertrand de Comminges. Comminges \u00e8 una regione storica della Francia, che oggi corrisponde alla parte meridionale del dipartimento dell'Alta Garonna.\nLa diocesi confinava a nord con le diocesi di Auch e Lombez; ad est con quelle di Rieux e Couserans; a sud con la Spagna e ad ovest con la diocesi di Tarbes. La val d'Aran, oggi in territorio spagnolo, faceva parte della diocesi.\nSede vescovile era la citt\u00e0 di Saint-Bertrand-de-Comminges nell'attuale dipartimento dell'Alta Garonna, dove fungeva da cattedrale la chiesa di Nostra Signora e di San Bertrando.\nNel 1786 la diocesi comprendeva 231 parrocchie, 28 delle quali in territorio spagnolo, suddivise in 5 arcidiaconati: Comminges, Aran, Rivi\u00e8re, Bourjac e Aure; e 22 arcipresbiterati. All'epoca della sua soppressione, la diocesi contava circa 660 ecclesiastici, di cui oltre 520 sacerdoti.\nStoria.\nLa scoperta di alcune epigrafi testimoniano l'esistenza di una numerosa comunit\u00e0 cristiana nella \"civitas Convenarum\" gi\u00e0 nel IV secolo, epoca alla quale \u00e8 attribuibile la fondazione della diocesi. Infatti tra le diocesi della provincia romana di Novempopulana menzionate nella \"Notitia Galliarum\" di fine IV secolo \u00e8 ricordata anche la sede di Comminges, suffraganea dell'arcidiocesi di Eauze.\nLa diocesi sembrerebbe inoltre menzionata in una lettera di san Girolamo (fine IV secolo - inizio V secolo), dove si parla del prete Vigilanzio e del suo vescovo, di cui per\u00f2 non si fa il nome. E in una lettera di Sidonio Apollinare del 475 circa si accenna alla chiesa di Comminges come una di quelle lasciate senza pastore dalle incursioni dei Goti. Primo vescovo noto \u00e8 Soave, presente al concilio di Agde del 506.\nAttorno alla met\u00e0 del IX secolo la diocesi entr\u00f2 a far parte della provincia ecclesiastica dell'arcidiocesi di Auch.\nTra i vescovi pi\u00f9 significativi del Medioevo \u00e8 da segnalare san Bertrand de l'Isle, protagonista di un vero e proprio rinascimento per la diocesi, con le sue frequenti visite alle parrocchie e la sua partecipazione ai sinodi riformatori dell'epoca (Bordeaux, Clermont, Poitiers). La sua opera fu continuata da Roger de No\u00e9 e Arnaud Roger, che furono tra i protagonisti dello sviluppo della vita monastica e spirituale della diocesi.\nIn pi\u00f9 occasioni, tra XIV e XVI secolo, i disaccordi tra capitolo della cattedrale e Santa Sede sulla nomina dei vescovi sfociarono in veri e propri conflitti a detrimento della vita della diocesi. Il primo scontro port\u00f2 alla nomina papale di Bertrand de Got, futuro papa Clemente V, con bolla del 1295.\nNel Seicento i vescovi Hugues de Labatut e Louis de Guron pensarono di trasferire la sede episcopale a Saint-Gaudens, ma si scontrarono con l'opposizione risoluta del capitolo della cattedrale. Diversi furono comunque i vescovi che avevano la loro residenza abituale a Saint-Gaudens.\nLa fondazione del seminario diocesano dovette fare i conti con mille difficolt\u00e0. I primi tentativi del 1619 non portarono a nulla e solo con Gilbert de Choiseul fu dato inizio alla sua costruzione a Saint-Gaudens; Jean-Fran\u00e7ois de Brezay port\u00f2 a termine l'opera, affidandola ai Gesuiti, i quali per\u00f2 poterono iniziare i corsi solo nel 1712.\nLa diocesi fu soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in quello dell'arcidiocesi di Tolosa e della diocesi di Bayonne (dal 1822 nella diocesi di Tarbes).\nDal 19 gennaio 1935 gli arcivescovi di Tolosa portano il titolo di vescovi di Comminges."}
{"id": "3429374", "revid": "124774368", "url": "https://it.wikipedia.org/wiki?curid=3429374", "title": "Tom Erik Nordberg", "text": "Carriera.\nClub.\nNordberg inizi\u00f2 la carriera con la maglia del Vuku. Gli studi di fisioterapia lo portarono a trasferirsi nei Paesi Bassi e, in questo periodo, gioc\u00f2 per lo Sparta Enschede.\nTorn\u00f2 poi in patria, per militare in prestito nelle file del Levanger. Il trasferimento divent\u00f2 poi a titolo definitivo. Nel 2010, fu ingaggiato dal Ranheim, club militante in Adeccoligaen. Debutt\u00f2 in questa divisione il 5 aprile, schierato titolare nella sconfitta per 2-1 in casa del Sogndal.\nIl 6 agosto dello stesso anno, fu acquistato dal Rosenborg, ma il calciatore sarebbe rimasto in prestito al Ranheim per il resto della stagione. Il 24 ottobre segn\u00f2 il primo gol per il Ranheim, nel pareggio per 2-2 contro il Fredrikstad.\nRientrato dal prestito, il Rosenborg lo cedette con la medesima formula allo Haugesund. Esord\u00ec nella Tippeligaen in data 20 marzo 2011, schierato titolare nella sconfitta per 2-0 in casa del Troms\u00f8. L'8 maggio dello stesso anno arriv\u00f2 la prima rete, nella sconfitta per 4-3 contro lo Stab\u00e6k.\nIl 1\u00ba agosto 2011, torn\u00f2 al Rosenborg. Il 15 agosto fu reso noto il suo trasferimento al Bod\u00f8/Glimt, in cambio di Per Verner R\u00f8nning.\nL'8 luglio 2013, il Bod\u00f8/Glimt annunci\u00f2 il trasferimento del giocatore al Levanger, a partire dal 1\u00ba agosto successivo."}
{"id": "3429375", "revid": "767487", "url": "https://it.wikipedia.org/wiki?curid=3429375", "title": "Prefettura di Cefalonia", "text": "La prefettura di Cefalonia () era una prefettura della Grecia compresa nella periferia delle Isole Ionie, abolita a partire dal 1\u00ba gennaio 2011 a seguito dell'entrata in vigore della riforma amministrativa detta Programma Callicrate\nComuni.\nDal 1997, con l'attuazione della \"riforma Kapodistrias\", la prefettura era divisa in 8 comuni e 1 comunit\u00e0.\nProvince.\nFino al 1997 erano in vigore le province (\"eparchies\"), e la prefettura era divisa in 3 province pi\u00f9 la municipalit\u00e0 di Itaca."}
{"id": "3429378", "revid": "599013", "url": "https://it.wikipedia.org/wiki?curid=3429378", "title": "Mark Chung", "text": ""}
{"id": "3429382", "revid": "767487", "url": "https://it.wikipedia.org/wiki?curid=3429382", "title": "CD'", "text": "CD' \u00e8 il terzo album in studio del rapper e cantautore italiano Dargen D'Amico, pubblicato il 1\u00ba aprile 2011 dalla Giada Mesi.\nIl disco.\nL'album riunisce i due EP \"D' parte prima\" e \"D' parte seconda\", pubblicati dal rapper nel corso del 2010.\nNell'album manca la traccia \"Prendi per mano D'Amico\", appartenente a \"D' parte prima\" e reperibile insieme con \"Orga(ni)smo (uni)cellulare\" in free download dal sito dell'artista. Sono stati aggiunti, invece, quattro inediti (le ultime quattro tracce in scaletta)."}
{"id": "3429384", "revid": "287204", "url": "https://it.wikipedia.org/wiki?curid=3429384", "title": "Nazionale Under-19 di pallacanestro degli Stati Uniti d'America", "text": "La nazionale di pallacanestro maschile degli Stati Uniti d'America Under-19 \u00e8 la rappresentativa cestistica Under-19 degli Stati Uniti d'America.\n\u00c8 posta sotto l'egida della USA Basketball e partecipa ai Campionati mondiali FIBA di categoria."}
{"id": "3429390", "revid": "287204", "url": "https://it.wikipedia.org/wiki?curid=3429390", "title": "FINA Water Polo World Cup 1989 (maschile)", "text": "La 6\u00aa edizione della Coppa del Mondo maschile di pallanuoto, organizzata dalla FINA, si \u00e8 svolta nell'allora Berlino Ovest, dall'11 al 16 luglio 1989.\nHanno partecipato alla rassegna le prime otto classificate del torneo olimpico di Seul 1988. La competizione si \u00e8 svolta in due fasi, una a gironi ed una ad eliminazione diretta."}
{"id": "3429391", "revid": "1442080", "url": "https://it.wikipedia.org/wiki?curid=3429391", "title": "Dominic Kinnear", "text": ""}
{"id": "3429392", "revid": "547034", "url": "https://it.wikipedia.org/wiki?curid=3429392", "title": "Oligodendrocita", "text": "Gli oligodendrociti sono cellule della neuroglia. Il nome deriva dal greco antico e significa \"cellula con pochi rami\". Essi possiedono sottili espansioni citoplasmatiche, piccoli corpi cellulari e un numero inferiore di processi. \nGeneralmente, i processi degli oligodendrociti contattano gli assoni o i corpi cellulari e mantengono insieme gruppi di assoni. Contribuiscono alla regolazione delle concentrazioni ioniche extracellulari e svolgono la funzione essenziale di mielinizzazione dei neuroni del sistema nervoso centrale. In ci\u00f2 svolgono una funzione simile a quella delle cellule di Schwann nel sistema nervoso periferico, con la differenza che assistono diversi neuroni contemporaneamente (fino ad alcune decine) anzich\u00e9 uno solo."}
{"id": "3429393", "revid": "1305772", "url": "https://it.wikipedia.org/wiki?curid=3429393", "title": "Cefalonia (disambigua)", "text": ""}
{"id": "3429394", "revid": "729019", "url": "https://it.wikipedia.org/wiki?curid=3429394", "title": "Pasquali (azienda)", "text": "La Pasquali \u00e8 una divisione, con sede a Abbiategrasso (MI), del Gruppo italiano BCS, fondata nel 1949 a Calenzano, in provincia di Firenze, specializzata nella progettazione e produzione di trattori e motocoltivatori.\nStoria.\nL'attivit\u00e0 della \"Pasquali Macchine Agricole\" prende avvio nel 1949, quando da un'innovativa idea del fiorentino Lino Pasquali, fondatore della societ\u00e0 che porta ancora il suo nome, una delle figure pi\u00f9 importanti nella storia della meccanizzazione\nagricola, nacque uno dei primi mezzi meccanici di dimensioni contenute che poteva sopperire a tutti quei lavori agricoli impossibili da eseguire con i trattori: il motocoltivatore.\nA seguito dell'immediato successo, alla fine degli anni '50 venne intuita la necessit\u00e0 di aumentare il comfort di lavoro: al motocoltivatore venne aggiunto un assale gommato completo di sedile e sterzo, il quale lo trasformava in un minuscolo trattorino.\nLa macchina ebbe un grande successo, spingendo Pasquali verso un secondo progetto che matur\u00f2 agli inizi degli anni '60: la realizzazione di un mini-trattore a quattro ruote motrici, isodiametrico e con sterzo centrale articolato.\nIl mezzo molto pi\u00f9 comodo e prestazionale di un motocoltivatore, ma altrettanto maneggevole e di costo contenuto, si dimostr\u00f2 un gigante tra i filari delle viti e sul mercato and\u00f2 a ruba. Di l\u00ec a poco potenzi\u00f2 la macchina rinforzandone la struttura ed equipaggiandola con pneumatici pi\u00f9 grandi dando vita a un isodiametrico ancora pi\u00f9 potente ma anche meno maneggevole.\nPer stringere al massimo il raggio di sterzata, Lino Pasquali, con un colpo di genio, ridusse le dimensioni delle ruote anteriori. Un'idea a cui nessuno aveva pensato che fu poi abbracciata anche da tutta la diretta concorrenza.\nOrmai prossimo agli ottant'anni, alla fine degli anni '90 Lino Pasquali cominci\u00f2 a guardarsi attorno per trovare un partner industriale in grado di continuare lo sviluppo della sua azienda. Lo trov\u00f2 nella BCS di Abbiategrasso, fondata nel 1943 dall'Ing. Luigi Castoldi, che nel 1999 acquis\u00ec il marchio Pasquali.\nE proprio grazie al Gruppo multinazionale BCS ancora oggi le macchine Pasquali lavorano in tutto il mondo, proponendosi sul mercato con una gamma ampia e ben strutturata di motocoltivatori e trattori specializzati con potenze che sfiorano i 100 cv."}
{"id": "3429397", "revid": "219110", "url": "https://it.wikipedia.org/wiki?curid=3429397", "title": "Palazzo Prini-Aulla", "text": "Palazzo Prini-Aulla o Mazzarosa si trova a Pisa, sul lungarno Pacinotti, civico 45.\nStoria e descrizione.\nL'edificio, costituito dall'unione di alcune case torri medievali e dalla chiusura di un vicolo, \u00e8 frutto di un radicale intervento di restauro e ampliamento condotto dall'architetto Alessandro Gherardesca intorno agli anni trenta dell'Ottocento.\nI lavori promossi da Gherardesca dotarono il palazzo di una facciata di gusto classicheggiante, disposta su tre livelli e impreziosita da una balconata sulla verticale dell'ingresso.\nFu costruito per volere della famiglia Prini - Aulla che mantenne la propriet\u00e0 fino all'inizio del secolo scorso.\nVi abitarono personaggi illustri come Giacomo Leopardi; fu inoltre sede di un salotto frequentato dalla figlia di Alessandro Manzoni, Matilde.\nSul retro si trova il Piccolo Teatro della Soffitta."}
{"id": "3429398", "revid": "1442080", "url": "https://it.wikipedia.org/wiki?curid=3429398", "title": "Bruce Savage", "text": ""}
{"id": "3429400", "revid": "39688625", "url": "https://it.wikipedia.org/wiki?curid=3429400", "title": "Palazzo Mazzarosa", "text": ""}
{"id": "3429401", "revid": "92723", "url": "https://it.wikipedia.org/wiki?curid=3429401", "title": "Gorkij park", "text": ""}
{"id": "3429402", "revid": "37401", "url": "https://it.wikipedia.org/wiki?curid=3429402", "title": "Capolino", "text": "Il capolino \u00e8 l'infiorescenza tipica della famiglia delle Asteraceae (o Compositae, \"nomen conservandum\"); \u00e8 formato da un insieme di piccoli fiori, detti flosculi, sessili e compatti, inseriti all'estremit\u00e0 del ricettacolo, e disposti cos\u00ec fittamente, che l'infiorescenza pare un unico fiore (\"pseudanzio\"). Questa particolare infiorescenza \u00e8 chiamata raramente anche \u201ccalatide\u201d (dal latino \"calathis\" = piccolo paniere).\nDescrizione.\nI fiori che formano il capolino possono essere di due tipi:\nI capolini possono essere formati :\nIn alcuni casi i capolini sono a loro volta riuniti in infiorescenze composte (sinflorescenza). Queste sono presenti in alcune specie del genere \"Echinops\"; in questo caso sono raggruppati in 2\u00ba ordine (esistono anche raggruppamenti di 3\u00ba ordine) .\nI fiori, siano essi tubulosi o ligulati, sono tetra-ciclici, formati cio\u00e8 da 4 verticilli: calice (che pu\u00f2 essere sostituito da peli o pagliuzze) \u2013 corolla \u2013 androceo \u2013 gineceo.\nLa corolla \u00e8 gamopetala, formata da 5 petali. \nL'androceo \u00e8 formato da cinque stami con dei filamenti liberi e con antere invece sono saldate fra di loro e formano un manicotto che circonda lo stilo..\nLa base delle antere \u00e8 caudata in modo vario ed \u00e8 un importante carattere diagnostico da un punto di vista tassonomico. \nIl gineceo presenta un ovario infero, uniloculare formato da due carpelli concresciuti e contenente un solo ovulo anatropo. Lo stilo \u00e8 unico lo stigma \u00e8 bifido.\nL'asse dell'infiorescenza (ricettacolo) \u00e8 fortemente accorciato, pu\u00f2 avere forma conica, globosa o piana; pu\u00f2 essere nudo o provvisto di pagliette (o scaglie) avvolgenti la base dei fiori; pu\u00f2 essere liscio o alveolato (ogni alveolo pu\u00f2 contenere la base di un fiore). Il ricettacolo inoltre \u00e8 circondato da un insieme di brattee (detto involucro) che assolve alla funzione di protezione dei fiori. L'involucro a sua volta pu\u00f2 avere varie forme: cilindrico, campanulato, emisferico, urceolato. Anche le brattee dell'involucro possono essere formate variamente (lineari, lanceolate, oblanceolate, frangiate, lobate); possono avere consistenza diversa (fogliacea, scariosa, mucronate all'apice, ialine ai bordi, spinate, uncinate); possono avere un portamento appressato, patente o revoluto; possono essere a disposizione semplice o embricata su pi\u00f9 serie; infine possono essere persistenti o caduche.\nIl calice fiorale \u00e8 assente ovvero \u00e8 trasformato in setole o peli (pappo). Il pappo persiste nel frutto e rappresenta un importante carattere diagnostico.\nFrutto.\nOgni fiore del capolino pu\u00f2 formare un frutto. Il frutto \u00e8 un achenio, indicato anche col nome di cipsela. L'achenio pu\u00f2 essere accompagnato dal pappo (organo di volo derivante dalla trasformazione del calice) e pu\u00f2 presentare particolari strutture (peli, setole uncinate) che ne facilitano la dispersione ad opera del vento o degli animali."}
{"id": "3429403", "revid": "1543377", "url": "https://it.wikipedia.org/wiki?curid=3429403", "title": "Detumomab", "text": "Il Detumomab \u00e8 un anticorpo monoclonale di tipo murino, che viene utilizzato per il trattamento di forme di tumore.\nIl farmaco agisce sulle cellule beta del linfoma umano."}
{"id": "3429406", "revid": "729019", "url": "https://it.wikipedia.org/wiki?curid=3429406", "title": "Club Atl\u00e9tico Boca Juniors 1989-1990", "text": "Questa voce raccoglie le informazioni riguardanti il Club Atl\u00e9tico Boca Juniors nelle competizioni ufficiali della stagione 1989-1990.\nStagione.\nDopo aver raggiunto il secondo posto nella stagione precedente, il Boca si classifica terzo in Primera Divisi\u00f3n, registrando pi\u00f9 pareggi di qualunque altra squadra del campionato (21). A livello internazionale si impone in entrambe le competizioni a cui prende parte, vincendo sia la Supercoppa Sudamericana che la Recopa.\nMaglie e sponsor.\nLo sponsor tecnico per la stagione 1989-1990 \u00e8 Adidas, mentre quello ufficiale \u00e8 FIAT."}
{"id": "3429416", "revid": "205160", "url": "https://it.wikipedia.org/wiki?curid=3429416", "title": "Dorlixizumab", "text": "Il Dorlixizumab \u00e8 un anticorpo monoclonale di tipo chimerico umanizzato, che viene utilizzato come farmaco immunosoppressivo."}
{"id": "3429419", "revid": "2224701", "url": "https://it.wikipedia.org/wiki?curid=3429419", "title": "Strada statale 600 Ariana", "text": "La ex strada statale 600 Ariana (SS 600), ora \"strada provinciale 600 Ariana (SP 600)\", era una strada statale italiana che attraversa il territorio della citt\u00e0 metropolitana di Roma. Attualmente \u00e8 classificata come strada provinciale.\nPercorso.\nLa strada ha inizio nel centro abitato di Valmontone dal quale esce in direzione sud, fino a raggiungere il comune di Artena. La strada prosegue quindi verso ovest e successivamente verso sud-ovest, attraversando il centro abitato di Lariano ed innestandosi infine sulla strada statale 7 Via Appia nei pressi di Velletri.\nStoria.\nGi\u00e0 contemplata nel piano generale delle strade aventi i requisiti di statale del 1959, \u00e8\nsolo col decreto del Ministro dei lavori pubblici del 23 settembre 1969 che viene elevata a rango di statale con i seguenti capisaldi d'itinerario: \"Innesto strada statale n. 6 a Valmontone - Artena - Lariano - innesto strada statale n. 7 a Velletri\".\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Lazio che ha provveduto al trasferimento dell'infrastruttura al demanio della Provincia di Roma."}
{"id": "3429423", "revid": "6923", "url": "https://it.wikipedia.org/wiki?curid=3429423", "title": "SAMCOR", "text": ""}
{"id": "3429425", "revid": "1543377", "url": "https://it.wikipedia.org/wiki?curid=3429425", "title": "Chiesa cattolica a Vanuatu", "text": "La Chiesa cattolica nella Repubblica di Vanuatu \u00e8 parte della Chiesa cattolica in comunione con il vescovo di Roma, il papa.\nDemografia.\nLo stato di Vanuatu, costituito da un arcipelago di 83 isole, ha una superficie complessiva di 12.200\u00a0km\u00b2 e una popolazione di circa 205.000 abitanti (2004). Il cristianesimo \u00e8 la religione pi\u00f9 diffusa nella repubblica. In base al censimento del 1999, il cattolicesimo costituiva la terza confessione religiosa del Paese con il 13,1% della popolazione totale, preceduta dal presbiterianesimo con il 31,4% e dall'anglicanesimo con il 13,4%.\nStoria.\nIn epoca coloniale l'arcipelago era conosciuto col nome di Nuove Ebridi. Esse accolsero i primi missionari (i padri Maristi) nel 1848, ma in seguito le isole rimasero per quasi quarant'anni senza missionari cattolici, favorendo cos\u00ec l'ingresso dei missionari presbiteriani e anglicani. La missione cattolica riprese nel 1887. Nel 1901 fu eretta la prefettura apostolica, divenuto vicariato apostolico nel 1904. Il 21 giugno 1966 il vicariato apostolico \u00e8 stato elevato a diocesi.\nOrganizzazione ecclesiastica.\nAttualmente l'intera superficie dello stato fa parte della diocesi di Port-Vila, suffraganea dell'arcidiocesi di Numea in Nuova Caledonia.\nIl primo vescovo nativo dell'arcipelago \u00e8 stato monsignor Michel Visi, morto improvvisamente a 52 anni nel 2007.\nL'episcopato isolano fa parte della Conferenza Episcopale del Pacifico.\nNunziatura apostolica.\nSanta Sede e Vanuatu hanno stabilito relazioni diplomatiche il 20 luglio 1994: \u00e8 stata, cos\u00ec, costituita la nunziatura apostolica, separandola dalla delegazione apostolica nell'Oceano Pacifico. Sede del nunzio \u00e8 la citt\u00e0 di Wellington, capitale della Nuova Zelanda."}
{"id": "3429426", "revid": "767487", "url": "https://it.wikipedia.org/wiki?curid=3429426", "title": "Santa Elena (Pet\u00e9n)", "text": "Santa Elena \u00e8 una cittadina del Guatemala facente parte del dipartimento di Pet\u00e9n. Santa Elena \u00e8 collegata tramite un istmo alla citt\u00e0 di Flores, che \u00e8 anche il capoluogo del comune.\nTradizionalmente Santa Elena con Flores e la vicina citt\u00e0 di San Benito formano un unico conglomerato."}
{"id": "3429428", "revid": "293377", "url": "https://it.wikipedia.org/wiki?curid=3429428", "title": "Brian Quinn", "text": ""}
{"id": "3429432", "revid": "39689005", "url": "https://it.wikipedia.org/wiki?curid=3429432", "title": "Faledro", "text": ""}
{"id": "3429433", "revid": "640389", "url": "https://it.wikipedia.org/wiki?curid=3429433", "title": "Afghan National Army Air Force", "text": ""}
{"id": "3429436", "revid": "1543377", "url": "https://it.wikipedia.org/wiki?curid=3429436", "title": "Edobacomab", "text": "Il Edobacomab o E5, \u00e8 un anticorpo monoclonale di topo, che viene studiato per il trattamento della sepsi da Gram negativi."}
{"id": "3429438", "revid": "599013", "url": "https://it.wikipedia.org/wiki?curid=3429438", "title": "Janusz Michallik", "text": ""}
{"id": "3429439", "revid": "1226", "url": "https://it.wikipedia.org/wiki?curid=3429439", "title": "A Storm of Swords", "text": ""}
{"id": "3429440", "revid": "161374", "url": "https://it.wikipedia.org/wiki?curid=3429440", "title": "Composante Air de l'arm\u00e9e belge", "text": ""}
{"id": "3429442", "revid": "1543377", "url": "https://it.wikipedia.org/wiki?curid=3429442", "title": "Il banchetto dei corvi", "text": "Il banchetto dei corvi (\"A Feast for Crows\") \u00e8 un romanzo fantasy del 2005 dello scrittore statunitense George R. R. Martin. Esso costituisce il quarto capitolo della saga delle \"Cronache del ghiaccio e del fuoco\", preceduto da \"Tempesta di spade\" e seguito da \"Una danza con i draghi\". Consiste in un prologo e 45 capitoli. \nLa storia prosegue gli avvenimenti del volume precedente ma riguarda solo una parte dei personaggi e delle ambientazioni della saga, concentrandosi in particolare su Westeros, le Isole di Ferro, Dorne, Approdo di Re e le Terre dei Fiumi; le rimanenti linee narrative sono riprese in \"Una danza con i draghi\" che si svolge parallelamente agli eventi de \"Il banchetto dei corvi\" e nella seconda parte, ne prosegue alcune trame.\n\u00c8 stato pubblicato in lingua italiana da Mondadori, per la prima volta suddiviso in due volumi, Il dominio della regina del 2006 (contiene il prologo e i primi 23 capitoli) e L'ombra della profezia del 2007 (contiene gli ultimi 22 capitoli); in seguito \u00e8 stato ripubblicato in volume unico col titolo \"Il banchetto dei corvi\" (2010), \"Il trono di spade 4 - Il dominio della regina, L'ombra della profezia\" (2014) e \"Il trono di spade. Libro quarto delle Cronache del ghiaccio e del fuoco\" (2014); nel 2019 il libro \u00e8 stato nuovamente editato col titolo Il Trono di Spade. Un banchetto per i corvi.\n\"Il banchetto dei corvi\" \u00e8 stato il primo romanzo della serie a debuttare al primo posto nella \"The New York Times Best Seller list\", un traguardo per uno scrittore fantasy precedentemente raggiunto solo da Robert Jordan e Neil Gaiman. Nel 2006 fu candidato al Premio Locus, al Premio Hugo e al British Fantasy Award. \u00c8 stato adattato nel 2015 insieme ad \"Una danza con i draghi\" nella quinta stagione della serie televisiva \"Il Trono di Spade\", anche se elementi del racconto erano gi\u00e0 apparsi precedentemente nella quarta stagione.\nStoria editoriale.\nDopo aver consegnato \"Tempesta di spade\" nel 2000, Martin aveva in mente di concludere le \"Cronache del ghiaccio e del fuoco\" in altri tre romanzi. Il quarto volume, intitolato provvisoriamente \"Una danza con i draghi\", avrebbe raccontato del ritorno di Daenerys a Westeros e dei conflitti da esso causati e sarebbe stato ambientato cinque anni dopo gli eventi de \"Tempesta di spade\", in modo che i personaggi pi\u00f9 giovani e i draghi fossero cresciuti. Convenendo con il suo editore che il nuovo romanzo avrebbe dovuto essere pi\u00f9 breve di \"Tempesta di spade\", Martin si predispone per renderlo pi\u00f9 simile in lunghezza a \"Lo scontro dei re\".\nNel 2001 l'autore stimava di poter finire il manoscritto entro l'ultimo trimestre del 2002, tuttavia il salto di cinque anni non sembr\u00f2 funzionare per tutti i personaggi: da un lato Martin non era soddisfatto nel raccontare gli eventi incorsi nel frattempo solo attraverso \"flashback\", dall'altro sarebbe apparso improbabile che non fosse accaduto nulla per tutto questo lasso di tempo. Dopo aver lavorato alla sua idea iniziale per un anno, Martin decise di abbandonare l'idea del salto temporale e di collocare un volume supplementare, intitolato \"Il banchetto dei corvi\", subito dopo gli eventi di \"Tempesta di spade\", portando quindi il computo totale della serie a sette. Le 250 pagine di prologo gi\u00e0 scritte vennero riassemblate come capitoli di nuovi personaggi POV di Dorne e delle Isole di Ferro, mentre l'espansione della storia port\u00f2 alla creazione di nuove linee narrative e rese pi\u00f9 complesso l'intreccio.\nNel maggio 2005 il manoscritto del romanzo raggiunse quota 1527 pagine, finendo per superare in lunghezza quello di \"Tempesta di spade\" e nonostante Martin non abbia ancora iniziato a scrivere le storie di tutti i personaggi. Egli \u00e8 tuttavia riluttante ad effettuare i tagli necessari a portare il libro ad una lunghezza accettabile per la pubblicazione, perch\u00e9 ci\u00f2 avrebbe compromesso la storia che aveva in mente, e non approv\u00f2 neanche la proposta del suo editore di dividere il romanzo cronologicamente in due volumi: \"Il banchetto dei corvi\" parte uno e parte due. Dal momento che i personaggi principali della saga sarebbero stati sparsi per il mondo, un amico gli sugger\u00ec allora di dividere la storia geograficamente in due parti e Martin adott\u00f2 questo approccio, che gli diede modo di completare gli archi narrativi dei singoli personaggi cos\u00ec come li aveva pensati in origine:\nMartin spost\u00f2 quindi al quinto volume, \"Una danza con i draghi\", le storie ambientate nel nord di Westeros e nel continente orientale, appena abbozzate, e dedic\u00f2 \"Il banchetto dei corvi\" al racconto degli eventi dei Sette Regni. Il romanzo venne infine pubblicato negli Stati Uniti nel novembre 2005.\nTrama.\nLa guerra dei Cinque Re volge al termine con la vittoria della Casa Lannister, che ha insediato sul trono il giovane Tommen Baratheon; dei cinque contendenti che si sono dichiarati sovrani o hanno rivendicato il Trono di spade solo Stannis Baratheon \u00e8 ancora in vita e ha scelto di proteggere la Barriera alla testa delle sue esigue forze. Dopo la misteriosa morte di Balon Greyjoy, alle Isole di Ferro si \u00e8 aperto uno scontro per la successione al Trono del Mare tra la figlia di Balon, Asha, e i fratelli minori del defunto re: Victarion, comandante della flotta, ed Euron, detto \"Occhio di Corvo\", tornato nelle isole dopo un esilio di tre anni. Arbitro della successione \u00e8 il profeta del Dio Abissale Aeron Greyjoy, il quale, per dirimere la questione, indice un'\"Acclamazione di Re\" da cui esce trionfatore Euron, capace di convincere tutti mostrando loro un misterioso artefatto rinvenuto nei suoi lunghi viaggi che hanno toccato anche l'antica Valyria: un leggendario corno il cui suono, pare, sia capace di uccidere i draghi di Daenerys. Contrariata, Asha lascia le isole con il suo equipaggio per recarsi al Nord. Con la promessa di annettere l'intera Westeros ai domini del loro regno, gli Uomini di Ferro riprendono gli assalti rivolgendosi questa volta verso L'Altopiano della Casa Tyrell. Euron invia inoltre Victarion a prendere contatti con Daenerys Targaryen e ottenere cos\u00ec i suoi draghi, missione che il fratello minore accetta con l'intento di appropriarsi della donna e dei draghi esclusivamente per s\u00e9.\nA Dorne, il cauto principe Doran Martell, ha difficolt\u00e0 a tenere a freno il Paese, la cui popolazione, spronata dalle figlie bastarde di Oberyn desiderose di vendetta per la morte del padre, chiede di dichiarare guerra ai Lannister. Il Principe fa quindi rinchiudere le ragazze per prevenire che queste facciano qualcosa di troppo precipitoso, e conferma la sua lealt\u00e0 verso la capitale. Sua figlia Arianne Martell tenta segretamente di far incoronare la sorella di Tommen, Myrcella Baratheon, regina dei Sette Regni, facendo leva sulla clausola dorniana della successione per anzianit\u00e0 indipendentemente dal sesso. Il padre tuttavia viene informato del suo piano e la fa catturare e imprigionare; nello scontro che ne segue, Myrcella viene ferita al volto e il cavaliere della guardia reale al suo seguito perde la vita. Di fronte alle accuse della figlia che lo taccia di vilt\u00e0, Doran rivela che ha da tempo ordito un suo piano personale per vendicarsi dei Lannister e che ha inviato suo figlio Quentyn a est per portare a termine una missione della massima importanza.\nNella capitale, intanto, la regina madre Cersei Lannister cerca di accentrare il potere nelle proprie mani circondandosi di soggetti leali, nominando Primo Cavaliere l'arrendevole Harys Swyft e riempiendo i posti vacanti nel Concilio Ristretto con i suoi lacch\u00e8, tra cui l'ex-maestro della Cittadella Qyburn. Il suo comportamento dispotico la isola progressivamente dagli unici alleati competenti: il fratello Jaime e lo zio Kevan, che vengono allontanati dalla corte. Nel tentativo di alleviare i debiti della corona (le miniere d'oro dei Lannister sono ormai vuote) e guadagnarsi protezione dai nemici, Cersei permette al nuovo Alto Septon, noto come Alto Passero, di ripristinare il Credo Militante, un ordine religioso-militare. I Tyrell, e in particolare la giovane regina Margaery (di cui Cersei ha sempre diffidato), rappresentano l'ultimo ostacolo tra la regina madre e il potere assoluto. Cersei invia Loras Tyrell a guidare l'assalto alla fortezza di Roccia del Drago, in cui il giovane cavaliere viene gravemente ferito, ed elabora un piano per accusare Margaery di tradire il suo giovane marito Tommen, con l'appoggio di alcuni testimoni corrotti. Il suo stratagemma si ripercuote tuttavia su di lei quando l'Alto Passero l'accusa a sua volta di adulterio e di fornicazione e le fa rinchiudere entrambe in attesa di giudizio. Disperata, Cersei invia una lettera a Jaime supplicandolo di venire ad aiutarla. Il regno \u00e8 intanto amministrato dal consiglio reale, che elegge Kevan reggente.\nDa parte sua, Jaime ha inviato Brienne di Tarth a cercare Sansa Stark, prima di essere incaricato a sua volta da Cersei di occuparsi dell'assedio di Delta delle Acque causato da Brynden, unico Tully fuggito dalle Nozze Rosse. Negoziando con Edmure Tully, lo Sterminatore di Re ottiene la capitolazione della roccaforte senza spargimenti di sangue; tuttavia Brynden Tully riesce a fuggire. Ricevuta la richiesta di aiuto da parte di Cersei, Jaime decide di ignorarla.\nBrienne attraversa Westeros in compagnia di Podrick Payne alla ricerca della figlia di Catelyn, disponendo per\u00f2 di pochissimi indizi per sperare di trovarla in un continente cos\u00ec vasto. I due finiscono per essere catturati dalla Fratellanza Senza Vessilli, ora guidata da Lady Stoneheart (il nome assunto da Catelyn Stark dopo essere stata riportata in vita da Beric Dondarrion). Catelyn offre a Brienne di risparmiarle la vita se quest\u2019ultima accettasse di uccidere Jaime, ma Brienne rifiuta e viene dato l'ordine di impiccarla; nell'istante in cui il nodo scorsoio si chiude attorno al suo collo, la donna accetta l'incarico pronunciando un'ultima parola.\nDitocorto assume la reggenza della Valle di Arryn ma deve fronteggiare l'ostilit\u00e0 dei suoi vassalli; riesce tuttavia, grazie alla sua grande abilit\u00e0 diplomatica, a strappare un anno di tempo di prova nel quale spera di consolidare il suo potere. Egli rivela inoltre a Sansa l'intenzione di prometterla in sposa a Harry Hardyng, in quanto egli \u00e8 per diritto acquisito l'erede della Valle, cos\u00ec che la ragazza possa riottenere il suo status.\nArya \u00e8 giunta intanto nella citt\u00e0 libera di Braavos e trova rifugio nella Casa del Bianco e del Nero, un tempio dove viene venerato il Dio dai Mille Volti e dove vengono addestrati gli assassini conosciuti come Uomini senza faccia che usano poteri magici di mimetismo. Qui la ragazza inizia a ricevere il loro insegnamento per diventare un'adepta e lasciarsi dietro ogni ricordo della sua vecchia identit\u00e0. Quando una sera confessa di aver ucciso un disertore dei Guardiani della notte, il suo mentore per punizione la priva della vista.\nJon Snow invia il suo amico Samwell Tarly a Citt\u00e0 Vecchia affinch\u00e9 diventi un Maestro e succeda all'ormai anziano Aemon. In sua compagnia viaggiano Gilly, la giovane bruta che l'ha seguito dal castello di Craster, insieme a suo figlio neonato e allo stesso Aemon. Durante il lungo viaggio per nave che li dovr\u00e0 condurre nell'estremo sud del continente, l'anziano Maestro si ammala e il gruppo \u00e8 costretto a fare scalo a Braavos, dove apprendono le voci sul conto di Daenerys Targaryen e dei suoi draghi. Aemon incarica Sam di far giungere la notizia alla cittadella e muore poco dopo. Giunto a Citt\u00e0 Vecchia, Sam confida tutto ci\u00f2 che sa all'arcimaestro Marwyn, il quale decide di recarsi immediatamente da Daenerys e gli consiglia di non raccontare a nessuno nulla in proposito.\nPersonaggi POV.\nOgni capitolo della saga narra la storia in terza persona vissuta dal punto di vista (\"point of view\") di un personaggio, protagonista di quel capitolo.\nNe \"Il banchetto dei corvi\" vi sono dodici personaggi POV:\nAccoglienza.\nSebbene \"Il banchetto dei corvi\" sia stato il primo romanzo della serie a debuttare al primo posto della \"New York Times Best Seller list\" nella settimana del 27 novembre 2005, esso ricevette generalmente critiche pi\u00f9 negative rispetto ai primi libri della saga.\nLa decisione di Martin di dimezzare i personaggi e le ambientazioni fu controversa, dal momento che molti critici ritennero che questa parte raccoglieva i personaggi a cui i lettori erano meno interessati. \"Publishers Weekly\" comment\u00f2 che il romanzo non rappresentava la \"quarta scena del primo atto\" ma la \"prima scena del secondo\", dal momento che non avanzava tanto la storia quanto poneva le basi per il suo seguito, di cui \u00absoffriva terribilmente la mancanza. I piccoli bocconcini sono succulenti ma in alcun modo soddisfacenti\u00bb. Andrew Leonard di Salon.com scrisse nel 2011: \u00abNon mi importa quanto sei bravo a scrivere: se sottrai i tuoi tre personaggi pi\u00f9 forti dal tuo racconto, mini gravemente le basi per cui i lettori si sono appassionati alla tua storia in primo luogo. Non ha funzionato. Ma c'era pure una sensazione ne \"Il banchetto dei corvi\" che Martin avesse perso la sua strada. I personaggi le cui storie ha scelto di raccontare percorrono avanti e indietro un paesaggio devastato dalla guerra e [minacciato] dall'imminente inverno, ma non sembrano essere diretti in nessun luogo in particolare\u00bb.\nRemy Verhoeve del \"Wall Street Journal\" afferm\u00f2 nella recensione di \"Una danza con i draghi\" che il quinto volume avrebbe dovuto \u00abrimediare a parte dei danni causati da \"Il banchetto dei corvi\", che onestamente sembrava scritto da un \"ghostwriter\" a tratti\u00bb. La scrittrice fantasy e di fantascienza Jo Walton critic\u00f2 la scelta di introdurre cos\u00ec tanti nuovi personaggi per trattare le vicende delle Isole di Ferro e di Dorne, \u00abalcuni per un solo capitolo, altri per due\u00bb e la scelta di posizionarli immediatamente a inizio volume, confondendo il lettore con punti di vista che ancora non conosce. Inoltre ritenne che Martin avrebbe fatto meglio ad attuare il salto temporale come inizialmente previsto, dal momento che gli eventi del romanzo le sono sembrati semplicemente funzionali alla trama: \u00abNon avevamo bisogno di vederli e quello che ci serviva si sarebbe potuto raccontare a posteriori\u00bb.\nTra i critici che valutarono positivamente il romanzo figurano Lev Grossman di \"TIME\", che nella sua recensione a \"Il banchetto dei corvi\" ha soprannominato Martin \u00abil Tolkien americano\u00bb, lodando soprattutto la complessit\u00e0, ambiguit\u00e0 e realismo dei personaggi che \u00ablottano strenuamente nel fango per denaro e potere e brama e amore\u00bb; Polly Shulman, che sulle colonne di \"Newsday\" scrisse: \u00ab\"Il banchetto dei corvi\" \u00e8 un'avventura frenetica, emozionalmente complessa e scritta magistralmente\u00bb; e Lisa Goldstein della rivista \"Locus\", che pose il quarto volume al livello dei primi titoli della serie, \u00abche significa che \u00e8 a tutti gli effetti ben fatto\u00bb."}
{"id": "3429446", "revid": "110157", "url": "https://it.wikipedia.org/wiki?curid=3429446", "title": "Pereslavskij rajon", "text": "Il Pereslavskij rajon () \u00e8 un rajon dell'Oblast' di Jaroslavl', nella Russia europea; il capoluogo \u00e8 Pereslavl'-Zalesskij. Istituito nel 1929, ricopre una superficie di 3130 chilometri quadrati e nel 2010 ospitava una popolazione di circa 20.000 abitanti."}
{"id": "3429447", "revid": "1543377", "url": "https://it.wikipedia.org/wiki?curid=3429447", "title": "Catch (musica)", "text": "In campo musicale una catch o trick canon \u00e8 un genere di round - una composizione musicale in cui due o pi\u00f9 voci (generalmente almeno tre) cantano ripetutamente la stessa melodia o talvolta leggermente modificata, iniziando in punti successivi. In una catch, le linee di testo interagiscono in modo tale che si riesce ad ascoltare, durante l'esecuzione del pezzo, una parola o una frase che non compare se cantata da una sola voce. Questa frase \u00e8 spesso carica di allusioni, politicamente sovversiva o volgare.\nNella composizione di una \"catch\" le differenti voci sono normalmente indicate, \"1\", \"2\", \"3\", etc. Ci\u00f2 indica che la voce \"1\" canta per prima. Quando la parte \u00e8 stata completata, di solito viene ripetuta e la voce \"2\" si unisce alla prima e cos\u00ec via. Dopo che le prime due voci hanno cantato la loro parte si ha l'ingresso dalla voce \"3\". A volte ci possono essere delle variazioni nelle parole o nella musica, da cantare in ogni parte, la seconda o terza volta che viene eseguita. Un errore comune nelle esecuzioni \u00e8 quello che tutte le voci iniziano insieme.\nNoti compositori di \"catch\" sono stati Henry Purcell (\"A catch upon the viol\" ), Michael Wise (\"A catch upon the midnight cats\" ) e John Wall Callcott. La \"catch\" pi\u00f9 nota di Callcott, \"Sir John Hawkins' History of Music\" ridicolizza l'opera di Sir John Hawkins comparandola con quella di Charles Burney. Un esempio di \"catch\" particolarmente oscena \u00e8 \"My man John\" di John Eccles.\nUno dei pi\u00f9 prolifici compositori moderni di \"catch\" \u00e8 Donald Sosin, che ha scritto decine di queste composizioni per occasioni speciali e per diversi gruppi vocali.\nLe \"catch\" mostrano la propriet\u00e0 della sinergia, per cui il tutto \u00e8 maggiore della somma delle parti (e anche abbastanza imprevedibile all'esame delle parti soliste).\nEsempio: File sonoro"}
{"id": "3429456", "revid": "1543377", "url": "https://it.wikipedia.org/wiki?curid=3429456", "title": "Edrecolomab", "text": "Il Edrecolomab' o MAb17-1A nome commerciale \"Panorex\", \u00e8 un anticorpo monoclonale di topo, che viene utilizzato per il trattamento del tumore del colon retto ed altre forme tumorali con metastasi ai linfonodi.\nIl farmaco agisce sull'antigene: EpCAM (17-1A) che \u00e8 iper-espresso sulle cellule epiteliali di vari tipi di carcinoma."}
{"id": "3429458", "revid": "287204", "url": "https://it.wikipedia.org/wiki?curid=3429458", "title": "Giro del Trentino 2011", "text": "Il Giro del Trentino 2011, trentacinquesima edizione della corsa, si svolse tra marted\u00ec 19 aprile e venerd\u00ec 22 aprile 2011 lungo un percorso totale di 528,9\u00a0km, suddiviso in quattro tappe. Faceva parte del circuito UCI Europe Tour 2011, categoria 2.HC, e venne vinto dall'italiano Michele Scarponi, che concluse la corsa in 13h54'07\".\nSquadre e corridori partecipanti.\nAl via si sono presentate diciannove squadre ciclistiche, tra le quali sette squadre con licenza da UCI ProTeam (Liquigas-Cannondale, Lampre-ISD, Pro Team Astana, Katusha Team, Team RadioShack, BMC Racing Team e AG2R La Mondiale) e dieci con licenza UCI Professional Continental Team. Le altre due squadre - Miche-Guerciotti e D'Angelo &amp; Antenucci-Nippo - rientrano nella fascia UCI Continental Team. La squadra francese Cofidis, le Cr\u00e9dit en Ligne ha rinunciato a partecipare alla corsa, creando una \"polemica\" con gli organizzatori della corsa stessa riguardo alle modalit\u00e0 e alle tempistiche di tale rinuncia."}
{"id": "3429459", "revid": "486946", "url": "https://it.wikipedia.org/wiki?curid=3429459", "title": "Sil Vozdushnoy Oborony Respubliki Kazakhstan", "text": ""}
{"id": "3429470", "revid": "838137", "url": "https://it.wikipedia.org/wiki?curid=3429470", "title": "Richard Hull", "text": ""}
{"id": "3429471", "revid": "365411", "url": "https://it.wikipedia.org/wiki?curid=3429471", "title": "Strada statale 598 di Fondovalle dell'Agri", "text": ""}
{"id": "3429478", "revid": "1543377", "url": "https://it.wikipedia.org/wiki?curid=3429478", "title": "Efungumab", "text": "L'efungumab nome commerciale Mycograb, \u00e8 un anticorpo monoclonale di tipo umano, che viene utilizzato per il trattamento di infezioni invasive da \"Candida\" in associazione all'amfotericina B.\nEsso \u00e8 stato sviluppato dalla NeuTec Pharma (una sussidiaria di Novartis).\nIl farmaco agisce mimando l'azione della IgA sull'antigene fungino Hsp90."}
{"id": "3429479", "revid": "599013", "url": "https://it.wikipedia.org/wiki?curid=3429479", "title": "Marchegiani", "text": ""}
{"id": "3429483", "revid": "1214201", "url": "https://it.wikipedia.org/wiki?curid=3429483", "title": "Moestafa El Kabir", "text": "Biografia.\n\u00c8 fratello maggiore del centrocampista Othman El Kabir.\nCarriera.\nClub.\nDopo aver iniziato nelle giovanili del Blauw-Wit Amsterdam, nel 2005 pass\u00f2 allo Jong Ajax per poi lasciarlo dopo un anno e firmare per il Jong Feyenoord. Nel 2007 pass\u00f2 all'Utrecht dove entr\u00f2 a far parte della squadra riserve. Il 3 giugno 2008 firm\u00f2 il suo primo contratto da professionista per il NEC Nijmegen. Fece il suo debutto in Eredivisie nel novembre 2008 nella partita contro il NAC Breda.\nL'8 febbraio 2010 il NEC decise di sciogliere il contratto con il giocatore a seguito di un provvedimento disciplinare, nonostante il giocatore fosse legato al club sino al 2012. El Kabir si accord\u00f2 quindi con il Mj\u00e4llby, neopromosso in Allsvenskan, che lo acquist\u00f2 a parametro zero. Segn\u00f2 il suo primo gol con la nuova maglia contro l'\u00d6rebro alla terza giornata di campionato, ripetendosi poi alla settima giornata contro l'H\u00e4cken. Concluse poi il campionato con 10 gol all'attivo, contribuendo alla conquista del sesto posto della squadra.\nIl 13 giugno 2011 venne ceduto in prestito con diritto di riscatto al Cagliari, con cui esord\u00ec l'11 settembre 2011 nella trasferta contro la Roma segnando il gol del 2 a 0 per i \"rossoblu\".\nDopo l'esordio rimase a lungo lontano dal campo, a causa di una malformazione ai denti che gli impediva di allenarsi correttamente. Al termine del campionato, in cui raccolse appena 7 presenze, non fu riscattato dal Cagliari e torn\u00f2 al Mj\u00e4llby, dove trascorse e concluse la seconda parte dell'Allsvenskan 2012 mettendo a segno una rete in cinque partite.\nNel gennaio 2013 si trasfer\u00ec a titolo definitivo al BK H\u00e4cken, militante nella massima divisione svedese. \nEsord\u00ec con la nuova squadra il 2 marzo in Coppa di Svezia nell'incontro H\u00e4cken-Falkenberg (1-2).\nIl suo esordio in campionato avvenne il 31 marzo nella sfida casalinga contro l'IFK G\u00f6teborg, terminata 0-3 in favore degli ospiti. Segn\u00f2 la sua prima rete e doppietta in campionato il 14 aprile, in occasione della larga vittoria casalinga per 4-0 contro il Djurg\u00e5rden. Al termine del campionato risult\u00f2 essere il miglior marcatore della sua squadra con 12 reti in 22 partite.\nNel luglio del 2014 venne ceduto agli arabi dell'Al-Ahli per una cifra compresa fra gli 8 e i 9 milioni di corone svedesi. Nel febbraio del 2015 invece pass\u00f2 ai turchi del Gen\u00e7lerbirli\u011fi, con un contratto rescisso nel luglio 2016, in anticipo rispetto alla scadenza originale fissata per l'estate del 2017.\nPochi giorni pi\u00f9 tardi venne presentato come nuovo ingaggio dei giapponesi del Sagan Tosu allenati da Massimo Ficcadenti, gi\u00e0 suo tecnico ai tempi del Cagliari. Lasci\u00f2 il club asiatico nel corso del successivo mese di gennaio, quando approd\u00f2 in Turchia all'Antalyaspor con un contratto di due anni e mezzo.\nIl 26 marzo 2018, pochi giorni prima rispetto alla prima giornata dell'Allsvenskan 2018 (in cui poi fu decisivo con il gol partita segnato al Kalmar), venne annunciato il suo ritorno agli svedesi dell'H\u00e4cken con un prestito fino alla pausa per i vicini Mondiali 2018. Con questa mossa, la societ\u00e0 giallonera volle anche cautelarsi, dando modo ad Alhassan Kamara di non affrettare il rientro da un lungo infortunio. Circa due mesi e mezzo pi\u00f9 tardi, all'inizio di giugno, il giocatore rescisse il proprio contratto con l'Antalyaspor complice una disputa sul mancato pagamento dello stipendio, azione che di fatto determin\u00f2 anche la fine del prestito all'H\u00e4cken.\nLa sua carriera continu\u00f2 ancora in Turchia, con la firma con l'Ankarag\u00fcc\u00fc nel luglio del 2018. Tra il mese di agosto e quello di dicembre collezion\u00f2 14 presenze in S\u00fcper Lig segnando 6 gol, poi ottenne lo svincolo contrattuale.\nL'11 marzo 2019 torn\u00f2 a far nuovamente parte di una squadra svedese, questa volta firmando con il Kalmar un contratto di breve durata valido fino alla successiva estate.\nSvincolatosi dal , il 6 luglio 2019 si trasfer\u00ec a parametro zero al \u00c7aykur Rizespor con cui firm\u00f2 un contratto per un anno, fino al 30 giugno 2020. Alla seconda giornata di campionato, tuttavia, si ruppe il perone destro e fu quindi costretto ad operarsi. Quella fu anche la sua ultima presenza stagionale: nel gennaio del 2020 rescisse e non trov\u00f2 poi squadra per alcuni mesi.\nA oltre un anno dall'ultima partita ufficiale disputata, El Kabir ripart\u00ec nel settembre del 2020 dalla seconda serie svedese con la chiamata da parte dell'\u00d6rgryte. Il giocatore rivel\u00f2 di non aver ricevuto nessuna offerta dal campionato di Allsvenskan, e che avrebbe giocato per la squadra rossoblu con uno stipendio minimo al fine di rimettersi in forma e rilanciare la propria carriera. In 6 presenze nel corso della Superettan 2020 (di cui solo una da titolare) segn\u00f2 una rete.\nNel gennaio del 2021 approd\u00f2 all'Erzurumspor, club turco che in quel momento occupava il terzultimo posto nella S\u00fcper Lig 2020-2021. Gioc\u00f2 undici partite di campionato senza per\u00f2 segnare, per poi lasciare il club a maggio.\nNell'agosto del 2021 stipul\u00f2 un accordo con la squadra riserve dell'Hammarby ovvero l'Hammarby TFF, che in quel momento occupava il penultimo posto nella terza serie svedese. Una sua rete all'85' minuto dell'ultima giornata permise ai biancoverdi di evitare la retrocessione in quarta serie.\nNazionale.\nPur avendo acquisito la nazionalit\u00e0 olandese, e quindi potendo eventualmente accettare una convocazione della selezione \"Oranje\", venne convocato per la prima volta da Eric Gerets, commissario tecnico della Nazionale marocchina il 24 settembre 2011 per la partita Marocco-Tanzania del 9 ottobre dello stesso anno.\nStatistiche.\nPresenze e reti nei club.\n\"Statistiche aggiornate al 16 luglio 2016.\""}
{"id": "3429486", "revid": "247222", "url": "https://it.wikipedia.org/wiki?curid=3429486", "title": "Uninvited (brano musicale)", "text": ""}
{"id": "3429489", "revid": "228587", "url": "https://it.wikipedia.org/wiki?curid=3429489", "title": "Bastone da hockey su prato", "text": "Il bastone da hockey su prato \u00e8 lo strumento usato nello sport dell'hockey su prato per colpire la palla.\nCaratteristiche.\nLa forma del bastone e della pipa (la parte terminale, con la quale si colpisce la palla) \u00e8 caratteristica ma non restrittiva: l'importante \u00e8 che la forma e le dimensioni delle diverse parti rientrano in un range di parametri specificati nel regolamento.\nI bastoni sono storicamente costituiti da legno, ma sono molto diffusi oggi anche i bastoni in composito (generalmente combinazioni di fibra di vetro e fibra di carbonio); pu\u00f2 essere realizzata con qualsiasi materiale al di fuori di quelli metallici, a patto che non siano pericolosi.\nHockey indoor.\nIl bastone usato nella versione indoor ha le stesse caratteristiche di quello usato nella versione outdoor, ma \u00e8 pi\u00f9 leggero.\nProduttori di bastoni da hockey su prato.\nLa maggior parte dei moderni bastoni da hockey sono prodotti in Asia (Pakistan, India, e China principalmente). Queste manifatture spesso producono bastoni per marchi diversi."}
{"id": "3429490", "revid": "179980", "url": "https://it.wikipedia.org/wiki?curid=3429490", "title": "Jos\u00e9 Luis Cuciuffo", "text": ""}
{"id": "3429492", "revid": "729019", "url": "https://it.wikipedia.org/wiki?curid=3429492", "title": "Ferrovia del S\u00e4ntis", "text": "La ferrovia del S\u00e4ntis (in tedesco \"S\u00e4ntis-Bahn\", in acronimo \"SB\") \u00e8 una breve ferrovia a scartamento metrico della Svizzera conosciuta anche come \"Appenzell-Weissbad-Wasserauen-Bahn\" (AWW).\nStoria.\nNel XIX secolo l'area montana del S\u00e4ntis divenne sempre pi\u00f9 meta di villeggianti e amanti della montagna per cui nacque l'idea di costruire una ferrovia simile a quella del Rigi\nNel 1886, quando la ferrovia da Gossau raggiunse Appenzello, si concretizz\u00f2 un progetto di ferrovia a cremagliera a scartamento ridotto che ne avrebbe realizzato il proseguimento. Il 13 giugno 1887 il Consiglio federale della Svizzera ne rilasci\u00f2 la concessione ma si evidenzi\u00f2 anche la difficolt\u00e0 di reperire i capitali sufficienti e alla fine questa decadde.\nUna nuova licenza, richiesta in seguito, fu concessa a dicembre 1899 per la costruzione di una tranvia elettrica Appenzello-Wasserauen a condizione che la linea fosse completata entro la fine di novembre 1900. Non fu possibile tuttavia cominciare la costruzione e, malgrado la proroga del termine, la concessione giunse alla scadenza il 15 marzo del 1901. Si cerc\u00f2 ancora una nuova concessione, che contemplava una soluzione mista con il tratto finale Wasserauen-S\u00e4ntis in funivia ottenuta a dicembre 1903, ma ancora una volta il progetto fu modificato tecnicamente e quindi rinviato. Il 22 dicembre 1905 vi fu un cambiamento nella relativa licenza; emerse anche un progetto per una ferrovia elettrica a scartamento ridotto e una funivia da Urn\u00e4sch, in Canton Appenzello Esterno, per il S\u00e4ntis e ci fu un braccio di ferro per la concessione tra le due varianti. Nelle more dei procedimenti le scadenze per la costruzione furono prolungate fino al 1912 ma il problema pi\u00f9 serio era sempre costituito dalla carenza di finanziamenti non sufficienti per tutta la fase costruttiva da Appenzello a Meglisalp; venne adottato un emendamento che suddivise la linea in quattro sezioni:\nFu deciso inoltre, da parte delle autorit\u00e0 federali, che la costruzione delle tre sezioni finali fosse facoltativa.\nCon i fondi disponibili tra 1911 e 1912 venne affrontata la costruzione del tratto di valle Appenzello-Wasserauen che non presentava eccessivi problemi lungo il suo percorso, di circa 6,2\u00a0km, dovendo superare soltanto un dislivello di circa 80\u00a0m. Il 13 luglio 1912 il primo tratto fu aperto. Dalla prima concessione all'apertura della prima sezione ferroviaria era passati ben 25 anni; lo scoppio della prima guerra mondiale con la conseguente perdita di utili imped\u00ec la costruzione di ogni ulteriore tratta della linea ferroviaria e il proseguimento previsto per il culmine della montagna venne definitivamente abbandonato.\nFunivia per il S\u00e4ntis.\nNel 1927 riemerse l'idea di raggiungere la vetta del S\u00e4ntis mediante una funicolare da Schw\u00e4galp in parte all'interno della montagna. Vi furono anche proposte e progetti piuttosto fantasiosi o di difficile realizzazione ma, nel novembre 1927, Carl Meyer richiese la licenza per una funivia del S\u00e4ntis da Kr\u00e6z, nella comunit\u00e0 Urn\u00e4sch, che comprendeva anche la costruzione di un servizio navetta, per Ross Fallen nell'Appenzello e per Ennetb\u00fchl nel Toggenburg. Il 22 settembre 1933 infine ottenne la concessione e nel 1935 la funivia fu aperta. Dopo oltre 50 anni i visitatori furono finalmente in grado di raggiungere la cima del S\u00e4ntis mediante la funivia Schw\u00e4galp-S\u00e4ntis (LSS).\nDa \"S\u00e4ntis-bahn\" a \"Appenzell-Weissbad-Wasserauen-bahn\".\nLa cosiddetta ferrovia del S\u00e4ntis, (che in realt\u00e0 non aveva mai raggiunto la vetta del S\u00e4ntis essendo rimasta incompiuta), nel 1939, venne rinominata \"Appenzell-Weissbad-Wasserauen-bahn\"(AWW).\nDal 1\u00ba gennaio 1947 fu acquisita dalla Appenzellerbahn-Gesellschaft proprietaria della contigua linea Gossau-Appenzello. Dal 1\u00ba gennaio 1988 il tracciato venne infine incorporato nella rete della Appenzeller Bahnen.\nOggi la linea \u00e8 parte della linea S23 della rete celere di San Gallo."}
{"id": "3429495", "revid": "729019", "url": "https://it.wikipedia.org/wiki?curid=3429495", "title": "Club Atl\u00e9tico Boca Juniors 1990-1991", "text": "Questa voce raccoglie le informazioni riguardanti il Club Atl\u00e9tico Boca Juniors nelle competizioni ufficiali della stagione 1990-1991.\nStagione.\nLa squadra peggiora la propria posizione rispetto all'annata precedente, passando dal 3\u00ba posto del 1989-1990 all'8\u00ba del 1990-1991. Nel 1991 arriva Tabarez, in seguito all'esonero di Aimar, e la formazione arriva a vincere il Clausura 1991, imbattuta e con 6 gol subiti dal portiere Navarro Montoya in 19 gare. A livello internazionale, nella Supercoppa Sudamericana supera gli ottavi e viene eliminato dal Pe\u00f1arol ai quarti con un risultato complessivo di 2-1.\nMaglie e sponsor.\nLo sponsor tecnico per la stagione 1990-1991 \u00e8 Adidas, mentre quello ufficiale \u00e8 FIAT."}
{"id": "3429500", "revid": "123053527", "url": "https://it.wikipedia.org/wiki?curid=3429500", "title": "Local government area della Nigeria", "text": "Local government area (abbreviato in LGA e traducibile in \"area di governo locale\") \u00e8 un termine usato in Nigeria per indicare la suddivisione amministrativa dei 36 stati pi\u00f9 il territorio della capitale.\nOgni LGA ha il proprio consiglio che elegge il presidente del territorio.\nFunzioni.\nNella Costituzione della Nigeria sono indicate le funzioni delle LGA che sono le seguenti:\nSuddivisioni.\nOgni local government area \u00e8 ulteriormente suddivisa in \"ward\", da un minimo di 10 ad un massimo di 15.\nElenco delle local government area.\nLe 774 local government area della Nigeria sono le seguenti:"}
{"id": "3429502", "revid": "1608843", "url": "https://it.wikipedia.org/wiki?curid=3429502", "title": "Bastone da hockey su ghiaccio", "text": "Il bastone da hockey su ghiaccio \u00e8 lo strumento usato nello sport dell'hockey su ghiaccio per colpire il puck.\nCaratteristiche.\nI bastoni da hockey su ghiaccio sono a forma di \"L\" con apertura ad angolo ottuso, di circa 135\u00b0. Il bastone \u00e8 lungo circa 150-200 cm, mentre la parte terminale (con la quale colpire il puck), detta in italiano \"spatola\" o \"paletta\" \u00e8 lunga generalmente 25-40 cm.\nLa dimensione dei bastoni possono variare sensibilmente poich\u00e9 sono solitamente costruiti in base all'altezza e alle preferenze dei giocatori. La paletta \u00e8 solitamente ricurva per aiutare a controllare o a sollevare il puck dalla superficie di gioco. Pu\u00f2 essere destra o sinistra, in base alle preferenze di tiro del giocatore.\nIl portiere ha un bastone diverso rispetto a quello dei giocatori di movimento. La parte inferiore del bastone \u00e8 pi\u00f9 larga e l'angolo con la paletta \u00e8 in genere inferiore. I principali materiali usati per la costruzione dei bastoni sono legno, alluminio, fibra di vetro, fibra di carbonio, kevlar e titanio."}
{"id": "3429511", "revid": "1776051", "url": "https://it.wikipedia.org/wiki?curid=3429511", "title": "Pascasio di Gallignana", "text": "La sua data di nascita \u00e8 ignota. Il 21 febbraio 1478 fu scelto dall'imperatore Federico III quale vescovo di Pedena, ricevendo poi la conferma dal papa il 15 aprile 1478. Il patriarca di Aquileia, Marco Barbo, lo scelse come vicario generale in pontificalibus per la parte austriaca del patriarcato. In tale veste consacr\u00f2 numerose chiese nel territorio dell'odierna Slovenia.\nFece costruire un nuovo palazzo vescovile a Gallignana, dove mor\u00ec nel 1490."}
{"id": "3429512", "revid": "124123", "url": "https://it.wikipedia.org/wiki?curid=3429512", "title": "Yvette Freeman", "text": "Biografia.\nYvette Freeman, una dei sette figli del pianista jazz Charles Freeman, sceglie fin da giovane il teatro come sua passione. \u00c8 sposata con il pianista jazz Lanny Hartley, direttore musicale di \"Dina era\".\nPoco dopo la laurea presso l'Universit\u00e0 del Delaware, con specializzazione in arte e teatro, esordisce nel musical di Broadway \"Ain't Misbehavin\"'. Seguono \"Elegie per Punks Angelo e Raging Queens\", \"Nunsense\" (Boston), Queenie in \"Show Boat\" (St. Louis), la produzione di Sacramento \"Best Little bel casino del Texas\", come Jewel, e come Bernice in \"membro del matrimonio\" (Portland).\nIn televisione, Freeman ha recitato come personaggio ricorrente interpretando l'infermiera Haleh Adams nella serie tv della NBC \"E.R. - Medici in prima linea\". Inoltre \u00e8 stata guest star in numerose serie tra cui \"The Tick\", \"Cos\u00ec \u00e8 la vita\", \"Boston Public\", \"Giudice Amy\", \"NYPD Blue\".\nIl suo esordio cinematografico risale al 1991 nel film \"Nei panni di una bionda\". Come regista ha diretto tre pellicole.\nPremi e riconoscimenti.\nNel 1996, a Los Angeles, ha ottenuto il premio come \"migliore attrice in un musical\", dal NAACP, Ovation Awards, e LA Weekly.\nNel 2004 Yvette Freeman ha vinto il secondo premio Ovation e NAACP Award per la sua interpretazione nella commedia \"Dina era\" basata sulla vita del leggendario cantante jazz Dinah Washington, e ha vinto un Obie Yvette al Teatro Gramercy, off-Broadway."}
{"id": "3429513", "revid": "287204", "url": "https://it.wikipedia.org/wiki?curid=3429513", "title": "Pacific Life Open 2005 - Singolare femminile", "text": "Il singolare femminile del torneo di tennis Pacific Life Open 2005, facente parte del WTA Tour 2005, ha avuto come vincitrice Kim Clijsters che ha battuto in finale Lindsay Davenport 6-4, 4-6, 6-2.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "3429514", "revid": "124396247", "url": "https://it.wikipedia.org/wiki?curid=3429514", "title": "Aleksandr Leonidovi\u010d Zajcev", "text": "Si \u00e8 occupato di dispositivi per l'astronomia radar, di ricerca radar di asteroidi vicini e del progetto SETI. Fu capo scientifico presso l'Accademia Russa delle Scienze, Istituto di Radio Ingegneria ed Elettronica. Diresse il gruppo di trasmissioni dei messaggi interstellari (Team Encounter's) presso il Deep Space Center di Evpatorija (EDSC).\nFu inoltre coordinatore regionale per la Russia nel progetto SETI, nonch\u00e9 membro della Space Guard Foundation e dell'European Radio Astronomy Club (ERAC).\nBiografia e carriera.\nZajcev ha conseguito la laurea in ingegneria radio presso l'Universit\u00e0 Mineraria di Mosca nel 1967 e il dottorato di ricerca nel 1981. Ha conseguito in seguito la qualifica post-dottorato nel 1997 in radar astronomia presso l'Istituto di Ingegneria Radio ed Electronica presso l'Accademia russa delle scienze di Mosca.\nLa carriera di Zajcev si \u00e8 concentrata su tre temi principali: la teoria, la progettazione e la realizzazione di dispositivi radar utilizzati per lo studio di Venere, Marte e Mercurio; la ricerca radar degli asteroidi vicini; la messaggistica radio interstellare, il suo ultimo campo di ricerca.\nNel dicembre 1992 Zajcev ha osservato l'asteroide 4179 Toutatis usando il radar planetario da 70m di Evpatorija in Crimea come trasmettitore di segnale sonoro e il radio telescopio da 100 m di Effelsberg, in Germania, come ricevitore radar dell'eco dell'asteroide.\nNel giugno 1995, Zajcev \u00e8 stato responsabile per l'avvio del primo esperimento intercontinentale di radar astronomia. I gruppi radar che parteciparono a questo esperimento erano guidati da Steven Ostro del JPL, da Zajcev ad Evpatorija e da Yasuhiro Koyama a Kashima, in Giappone. Il gruppo di Ostro ha trasmesso e ricevuto tramite il sito del Goldstone Deep Space Network, mentre i gruppi di Zajcev e Koyama hanno ricevuto rispettivamente tramite il sito di Evpatorija e il sito di Kashima. L'asteroide bersaglio ha preso il nome di 6489 Golevka dall'acronimo degli osservatori partecipanti (GOL-EV-KA = GOLdstone-EVpatorija-KAshima).\nZajcev ha anche svolto lavori usando il radar per determinare la composizione degli asteroidi e dei corpi planetari.\nFu di Zajcev, nel dicembre del 2001, l'iniziativa del primo esperimento in Italia di radarastronomia intercontinentale, per monitorare gli asteroidi potenzialmente pericolosi per la Terra: effettuato con il rilevamento radar dell'asteroide (33342) 1998 WT24 durante il suo massimo avvicinamento alla Terra, grazie alle osservazioni condotte con le configurazioni bistatiche dei sistemi radar di Goldstone-Medicina (USA-Italia) e Evpatorija-Medicina (Ucraina-Italia).\nZajcev ha curato la trasmissione \"Cosmic Call\" del 1999 e 2003 dal radar planetario di Evpatorija (EPR).\nSotto la sua guida, un gruppo di giovani a Mosca ha composto e trasmesso il \"Teen Age Message a E.T.\".\nZajcev ha proposto una struttura a tre sezioni di messaggi radio interstellari, ha coniato l'acronimo METI (Messaging to Extra-Terrestrial Intelligence) e il termine \"SETI paradox\" che si riferisce al caso in cui due civilt\u00e0 lontane in grado di eseguire comunicazioni interstellari rimangono in silenzio in attesa che uno di loro tenti un contatto prima degli altri, con una conseguente situazione di stallo silenzioso. Nel 2005, nell'articolo \"The Drake Equation: Adding a METI Factor\", Zajcev ha suggerito che per stabilire un Contatto con gli Alieni non \u00e8 sufficiente un alto livello tecnologico ma \u00e8 necessario anche un comportamento appropriato e formula un supplemento al classico principio antropico partecipatorio che riceve cos\u00ec una sua naturale estensione: \"La missione dei mittenti consiste nel consegnare la coscienza nell'Universo\". In altre parole, l'intelligenza in una posizione in grado di decidere se riempire l'Universo con segnali ragionevoli a bassa entropia (si veda in SETI League e in russo \u0412\u0435\u0441\u0442\u043d\u0438\u043a\u0430 SETI, ISSN 1994-3016).\nTra il 2006 e il 2008, Zajcev fu tra i collaboratori del documentario \"Die Au\u00dferirdischen\" (\"Calling All Aliens\") di Christian Schidlowski per la rete televisiva franco-tedesca ARTE; del documentario russo \"Overcome the Great Silence\" di Vladislav Sidorov; del documentario olandese \"Calling E.T.\" di Prosper de Roos."}
{"id": "3429515", "revid": "1543377", "url": "https://it.wikipedia.org/wiki?curid=3429515", "title": "Bastone da hockey su pista", "text": "Il bastone da hockey su pista \u00e8 lo strumento usato nello sport dell'hockey su pista per colpire la palla.\nCaratteristiche.\nI bastoni (pi\u00f9 comunemente chiamati stecche) da hockey su pista hanno forma analoga a quelli usati nell'hockey su ghiaccio, ovvero una forma di \"L\" con apertura ad angolo ottuso; sono lunghi dai 90 ai 115\u00a0cm. \nPossono essere di qualunque materiale approvato dalla FIHP (generalmente legno o plastica, negli ultimi anni si trovano anche in carbonio; per ovvie ragioni di sicurezza ed efficienza sono vietati bastoni di metallo); il loro peso non pu\u00f2 superare i 500 grammi, la parte terminale dev'essere piatta e l'intero bastone deve essere privo di rinforzi potenzialmente pericolosi."}
{"id": "3429522", "revid": "1442080", "url": "https://it.wikipedia.org/wiki?curid=3429522", "title": "Open de Tenis Comunidad Valenciana 2005 - Doppio", "text": "Il doppio del torneo di tennis Open de Tenis Comunidad Valenciana 2005, facente parte dell'ATP Tour, ha avuto come vincitori Fernando Gonz\u00e1lez e Martin Rodriguez che hanno battuto in finale Lucas Arnold Ker e Mariano Hood 6-4, 6-4."}
{"id": "3429527", "revid": "554814", "url": "https://it.wikipedia.org/wiki?curid=3429527", "title": "Palla da hockey su pista", "text": "La palla da hockey su pista \u00e8 la palla usata nello sport dell'hockey su pista.\nCaratteristiche.\nSecondo le regole internazionali la palla regolamentare ha una forma sferica e le seguenti caratteristiche:\nL'idoneit\u00e0 della palla \u00e8 stabilita dall'arbitro che ne verifica la visibilit\u00e0 e la ridotta capacit\u00e0 di rimbalzo."}
{"id": "3429529", "revid": "38120", "url": "https://it.wikipedia.org/wiki?curid=3429529", "title": "Pallina da hockey su pista", "text": ""}
{"id": "3429531", "revid": "1494169", "url": "https://it.wikipedia.org/wiki?curid=3429531", "title": "Palla da hockey", "text": "Per palla da hockey si pu\u00f2 intendere:"}
{"id": "3429532", "revid": "38120", "url": "https://it.wikipedia.org/wiki?curid=3429532", "title": "Pallina da hockey", "text": ""}
{"id": "3429533", "revid": "1442080", "url": "https://it.wikipedia.org/wiki?curid=3429533", "title": "Grand Prix Hassan II 2005 - Doppio", "text": "Il doppio del torneo di tennis Grand Prix Hassan II 2005, facente parte dell'ATP Tour, ha avuto come vincitori Franti\u0161ek \u010cerm\u00e1k e Leo\u0161 Friedl che hanno battuto in finale Mart\u00edn Garc\u00eda e Luis Horna 6-4, 6-3."}
{"id": "3429534", "revid": "1442080", "url": "https://it.wikipedia.org/wiki?curid=3429534", "title": "U.S. Men's Clay Court Championships 2005 - Doppio", "text": "Il doppio del torneo di tennis U.S. Men's Clay Court Championships 2005, facente parte dell'ATP Tour, ha avuto come vincitori Mark Knowles e Daniel Nestor che hanno battuto in finale Mart\u00edn Garc\u00eda e Luis Horna 6-3, 6-4."}
{"id": "3429535", "revid": "265038", "url": "https://it.wikipedia.org/wiki?curid=3429535", "title": "Coppa dei Campioni 1978-1979 (pallamano maschile)", "text": "La Coppa dei Campioni 1978-1979 \u00e8 stata la 19\u00aa edizione della massima competizione europea di pallamano riservata alle squadre di club. Il torneo ha avuto inizio l'8 ottobre 1978 e si \u00e8 concluso il 29 aprile 1979. Il titolo \u00e8 stato conquistato dai tedeschi del per la prima volta nella loro storia sconfiggendo in finale i tedesco orientali dell'. Il Grosswallstadt, vincendo il trofeo, ha ottenuto anche il diritto a partecipare al Champions Trophy 1979."}
{"id": "3429536", "revid": "486946", "url": "https://it.wikipedia.org/wiki?curid=3429536", "title": "Distretto del Lago", "text": ""}
{"id": "3429537", "revid": "767487", "url": "https://it.wikipedia.org/wiki?curid=3429537", "title": "Tony Brown (calciatore)", "text": "\u00c8 primatista di presenze (14) e, assieme a Laurie Cunningham, di reti (4) con la maglia del WBA nelle competizioni calcistiche europee.\nCarriera.\nGioc\u00f2 per quasi tutta la carriera nel West Bromwich Albion, con il quale fu capocannoniere del campionato inglese enel 1971."}
{"id": "3429538", "revid": "986213", "url": "https://it.wikipedia.org/wiki?curid=3429538", "title": "Bertrand de Cosnac", "text": "Biografia.\nEntr\u00f2 nei Canonici Regolari di Sant'Agostino e ottenne la licenza in diritto canonico all'universit\u00e0 di Tolosa. Ordinato sacerdote, divenne priore del suo convento a Brive.\nIl 17 settembre 1348 fu eletto vescovo di Lombez. Fu legato in Spagna, con la missione di ricomporre il dissidio fra la corone di Portogallo, di Castiglia e di Aragona, dopo che i sovrani avevano accettato l'intermediazione del papa. Il 17 ottobre 1352 fu trasferito alla sede di Comminges.\nNel concistoro del 30 maggio 1371 papa Gregorio XI lo cre\u00f2 cardinale e nel marzo del 1372 ricevette il titolo di San Marcello; secondo l'uso del tempo rinunci\u00f2 alla sua diocesi. Forse successivamente ebbe il titolo di Santa Pudenziana \"in commendam\".\nFu nuovamente inviato in Spagna come legato, per risolvere la controversia tra il re Pietro IV d'Aragona e il clero catalano che, guidato dall'arcivescovo di Tarragona, accusava il re di aver violato l'immunit\u00e0 ecclesiastica.\nMor\u00ec ad Avignone e fu sepolto nella chiesa dei Domenicani."}
{"id": "3429539", "revid": "600229", "url": "https://it.wikipedia.org/wiki?curid=3429539", "title": "Gerolamo Mordeglia", "text": "Fu attivo nella prima met\u00e0 del Novecento per lo pi\u00f9 con riforme, rifacimenti e restauri. Fu coadiuvato dal figlio Leonardo Mordeglia (1898-1969)."}
{"id": "3429540", "revid": "1442080", "url": "https://it.wikipedia.org/wiki?curid=3429540", "title": "Estoril Open 2005 - Doppio maschile", "text": "Il doppio maschile del torneo di tennis Estoril Open 2005, facente parte dell'ATP Tour, ha avuto come vincitori Franti\u0161ek \u010cerm\u00e1k e Leo\u0161 Friedl che hanno battuto in finale Juan Ignacio Chela e Tommy Robredo 6-3, 6-4."}
{"id": "3429542", "revid": "1543377", "url": "https://it.wikipedia.org/wiki?curid=3429542", "title": "Internazionali di Francia 1946 - Singolare maschile", "text": "Marcel Bernard ha battuto in finale Jaroslav Drobn\u00fd 3-6 2-6 6-1 6-4 6-3."}
{"id": "3429543", "revid": "113705836", "url": "https://it.wikipedia.org/wiki?curid=3429543", "title": "Fondazione Bano", "text": "Fondazione Bano \u00e8 un ente no-profit impegnato nel valorizzare e promuovere la cultura e l'arte dell'Ottocento e Novecento italiano. Ha sede a Padova in via San Francesco, 27, presso Palazzo Zabarella. Organizza ogni anno esposizioni d\u2019arte di livello internazionale, che sono il risultato di accurati ed approfonditi studi e ricerche da parte dei massimi studiosi contemporanei. Si dedica alla valorizzazione e al restauro di Beni Artistici e Architettonici e degli Archivi della Moda Italiana; conserva e cura l'archivio della stilista Jole Veneziani.\nStoria e attivit\u00e0.\nLa fondazione nasce nella seconda met\u00e0 degli anni novanta, per volont\u00e0 del suo fondatore e presidente Federico Bano, di dare vita ad un centro culturale dopo il lungo e complesso restauro del palazzo, che ha consentito di recuperare uno dei siti archeologici e artistici pi\u00f9 importanti del Veneto nella citt\u00e0 di Padova. Il ritrovamento di affreschi di \u00ec Francesco Hayez durante questo intervento di restauro, ha favorito la propensione della fondazione per una ricerca nell'ambito della cultura artistica dell'Ottocento e del Novecento italiano; a partire proprio dal recupero degli affreschi di Hayez, artista al quale la fondazione ha dedicato una mostra nel 1997.\nIn questo campo la fondazione finanzia e sovrintende importanti progetti di ricerca e approfondimento, volti allo studio di opere di artisti dell'Ottocento e del Novecento italiano, i cui risultati sfociano nelle mostre d'arte che vedono la partecipazione e l'adesione di importanti musei non solo italiani, e di prestigiose collezioni. Tra questi sono da citare il \u201cProgetto Neoclassico\u201d finalizzato ad approfondire la conoscenza di questo momento della storia dell'arte italiana ed europea; la collaborazione con il dipartimento di Storia delle Arti, della Musica e dello Spettacolo dell'Universit\u00e0 degli Studi di Milano e \u201cAdottiamo un Gigante\u201d, partecipazione al recupero degli affreschi della Sala dei Giganti presso il Liviano di Padova, in collaborazione con ARPAI e l'Universit\u00e0 degli Studi di Padova.\nL'attivit\u00e0 di valorizzazione e restauro di Beni artistici e architettonici della fondazione si concretizza, oltre nel restauro compiuto e nel mantenimento del complesso monumentale di Palazzo Zabarella, anche in occasione delle mostre organizzate, quando contribuisce al restauro delle opere d'arte, dove ritenuto necessario per un'adeguata conservazione delle stesse.\nDal 2007 \u00e8 impegnata all'attualizzazione degli archivi della Moda Italiana, occupandosi direttamente della conservazione e dello studio dei materiali presenti nell'Archivio Veneziani: questa attivit\u00e0 ha lo scopo di essere documentazione e testimonianza non solo della memoria storica di Jole Veneziani, ma anche della Moda Italiana e del Made in Italy pi\u00f9 in generale.\nVa ricordata anche un'attiva e duratura collaborazione con alcune universit\u00e0 (Universit\u00e0 degli Studi di Padova, Universit\u00e0 Ca' Foscari di Venezia, IUAV di Venezia tra le altre), nell'ambito della quale Fondazione Bano ospita tirocinanti e collabora fornendo materiale di studio nella stesura di tesi di laurea , offrendo anche la possibilit\u00e0 a molti giovani di iniziare la propria esperienza nel mondo del lavoro."}
{"id": "3429545", "revid": "697352", "url": "https://it.wikipedia.org/wiki?curid=3429545", "title": "Chiesa di Maria Santissima Addolorata", "text": "La chiesa di Maria Santissima Addolorata \u00e8 una chiesa di Trepuzzi, in provincia di Lecce.\nStoria.\nLa chiesa, costruita da Candido Rampino, fu eretta nel 1883. Fu elevata in parrocchia il 22 agosto 1962 dal vescovo di Lecce Francesco Minerva. Cosmo Francesco Ruppi ha traslato il titolo alla nuova chiesa parrocchiale dedicata alla Santa Famiglia, consacrata il 24 maggio 2003.\nLa chiesa \u00e8 stata restaurata nel 2008 per volont\u00e0 del cav. uff. Francesco Ragione, priore dell'arciconfraternita della chiesa, carica che ha occupato ininterrottamente dal 1994 al 2010, costruendo inoltre nuove strutture cimiteriali per la confraternita, rinnovando le vecchie gi\u00e0 esistenti.\nArte.\nEsterno.\nPresenta una facciata in pietra leccese di gusto neoclassico, caratterizzata da quattro grandi colonne ioniche, due per lato, poste su alti basamenti, e da due piccole lesene laterali sormontate da un timpano interrotto dal blocco centrale della facciata. Il prospetto \u00e8 chiuso da un timpano triangolare. La chiesa \u00e8 dotata di un campanile a pianta quadrata a tre piani.\nInterno.\nL'interno, a navata unica con volta a botte lunettata, \u00e8 adorno di pitture murali, eseguite nel 1962 dal pittore trepuzzino Antonio Valzano. Nei piccoli ovali, visibili sulla volta, sono raffigurati gli evangelisti Luca e Marco (prima campata), Matteo e Giovanni (terza campata), e nel tondo centrale, la Piet\u00e0 (seconda campata).\nNelle pareti laterali della navata si aprono sei cappelle, tre per lato, con altrettanti altari.Sul lato destro:\nIl primo altare, consacrato a San Francesco da Paola, \u00e8 adorno di un rilievo in cartapesta con l'immagine del santo: \u00e8 delimitato da un gradino con soglia in pietra calcarea. L'altare del tipo settecentesco, con due gradini, \u00e8 in pietra leccese; il timpano \u00e8 poggiato su due colonne ioniche, artisticamente scolpite; al centro del timpano compare la seguente scritta: \"\"1908 Grassi Giuseppe e Oronza Cantoro fecero\" sotto detta epigrafe, si nota che il sacerdote Rucco Nicola restaur\u00f2 l'altare nell'anno 1912. Sulla parete sinistra si trova una tela raffigurante l'Arcangelo Raffaele e Tobiolo, firmata da Luigi Scorrano, mentre in due nicchie laterali sono collocate le statue di Sant'Antonio e San Giovanni Bosco.\nIl secondo altare, consacrato a Sant'Antonio da Padova, \u00e8 adorno di una tela raffigurante il santo con in braccio, il Bambino e in altro tre angeli, uno dei quali regge un giglio. L'altare del tipo settecentesco, con due gradini, \u00e8 in pietra leccese; il timpano \u00e8 poggiato su due colonne ioniche, artisticamente scolpite; al centro del timpano vi \u00e8 scolpita la seguente epigrafe: \"A maggior gloria di Dio Maria Pia Bianco Conte eresse questo altare per divozione al santo nel MCMIV\"\"\nIl terzo altare, consacrato all'Immacolata, presenta un bassorilievo in cartapesta, raffigurante in alto a sinistra la Madonna e in basso San Giovanni Battista.Sul lato sinistro:\nIl primo altare, consacrato al Crocefisso, \u00e8 in pietra leccese, simile a quello della prima cappella a destra di detta chiesa. Al centro del timpano compare la seguente epigrafe. \"A devozione Paolino Bianco A.D. MCMIV\". \u00c8 consacrato al Crocefisso, situato al centro dell'altare, il quale \u00e8 cinto da un perizoma bianco, ha i piedi incrociati trafitti da un chiodo, come vuole l'iconografia classica. Mostra una buona fattura stilistica. Molto curata la parte del viso dove sono evidenziate le ferite, certamente per ottenere un maggiore effetto di piet\u00e0 popolare. Al centro della piccola cappella \u00e8 stata posta un'urna nella quale si ammira la statua, in cartapesta, del Cristo deposto, opera eseguita, nell'anno 1940 dal concittadino Antonio Orlandi. A sinistra di detto altare vi \u00e8 una nicchia con la statua, in cartapesta, della Vergine Addolorata accompagnata da due angeli recanti nelle mani una corona di spine, una croce e una scala;opera attribuita a R. Caretta.\nIl secondo, dedicato alla Madonna del Rosario, \u00e8 adorno della tela raffigurante la Vergine e il Bambino nell'atto di donare il rosario a San Domenico di Guzm\u00e1n e a Santa Caterina da Siena.\nIl terzo altare, consacrato al Sacro Cuore di Ges\u00f9, \u00e8 ornato da una statua del Cristo.\nNel presbiterio \u00e8 situato l'altare maggiore consacrato alla Madonna Addolorata, sul quale figura una grande tela della vergine, opera di Luigi Scorrano. Sull'arco del presbiterio sono raffigurati sei angioletti recanti in mano i simboli della Passione, quali una corona di spine, una croce, delle lance, un panno con il volto di Cristo, ecc. Nella chiesa \u00e8 attiva la confraternita di Maria SS. Addolorata."}
{"id": "3429546", "revid": "1654832", "url": "https://it.wikipedia.org/wiki?curid=3429546", "title": "Elliott 6m", "text": "Lo Elliott 6m \u00e8 una classe velica femminile di match race, disegnata da Greg Elliott, inserita nel programma dei Giochi olimpici di ."}
{"id": "3429547", "revid": "1904508", "url": "https://it.wikipedia.org/wiki?curid=3429547", "title": "Consorti dei sovrani brasiliani", "text": ""}
{"id": "3429548", "revid": "159873", "url": "https://it.wikipedia.org/wiki?curid=3429548", "title": "Palazzo Pretorio (Pisa)", "text": "Palazzo Pretorio si trova a Pisa, sul Lungarno Galilei, nei pressi delle Logge di Banchi e del Ponte di Mezzo.\n\u00c8 sede della biblioteca comunale.\nStoria e descrizione.\nEdificio d'origine medievale, gi\u00e0 sede del Governatore, il Palazzo Pretorio fu oggetto di un crescente interesse verso la fine del Settecento, quando, nell'ottica di un ammodernamento delle sue strutture, fu deciso di dotarlo di una nuova torre civica (1785).\nDovendo ospitare anche le carceri, l'Auditore di Governo, la Cancelleria Civile e Criminale, nonch\u00e9 l'Accademia di Belle Arti, all'inizio dell'Ottocento fu indetto un concorso per il suo completo rifacimento, a cui parteciparono Alessandro Gherardesca, Giuseppe Poschi e Giuseppe Martelli.\nInizialmente prevalse il progetto di Martelli, ma il disegno fu presto accantonato in favore del pi\u00f9 economico progetto elaborato dal Gherardesca, il quale prevedeva la realizzazione di un prospetto di gusto classicheggiante, aperto, verso il centro, mediante un porticato con arcate a tutto sesto.\nI lavori furono avviati intorno agli anni venti dell'Ottocento, ma nel 1826, a causa del lievitamento dei costi, il completamento dell'opera fu affidato a Giuseppe Caluri e il cantiere fu chiuso nel 1829.\nUn importante restauro si ebbe dopo il terremoto del 14 agosto 1846, che aveva minato la solidit\u00e0 della torre dell'orologio.\nTuttavia l'intera struttura fu gravemente danneggiata durante i bombardamenti della seconda guerra mondiale: la parte di ponente, assieme alla torre civica, fu sostanzialmente rasa al suolo.\nLa ricostruzione avviata nel dopoguerra apport\u00f2 alcune importanti modifiche all'assetto del prospetto principale, che fu ricostruito con l'ausilio del calcestruzzo armato: il portico fu esteso su tutta la facciata, mentre la torre dell'orologio fu innalzata con sensibili differenze rispetto al disegno originario."}
{"id": "3429549", "revid": "39691229", "url": "https://it.wikipedia.org/wiki?curid=3429549", "title": "George Wheldon", "text": ""}
{"id": "3429551", "revid": "1543377", "url": "https://it.wikipedia.org/wiki?curid=3429551", "title": "Holliday Grainger", "text": "Biografia.\nDi origini italiane da parte di un nonno, Holliday Grainger \u00e8 nata a Didsbury il 27 marzo 1988. Cresciuta a Manchester, Holliday Grainger inizia a lavorare in televisione a partire dall'et\u00e0 di sei anni, partecipando a diverse serie e film indipendenti. Dopo il diploma nel 2006 si iscrive alla facolt\u00e0 di letteratura inglese e prosegue i suoi studi di recitazione affermandosi come attrice anche nel cinema.\nCarriera.\nHolliday Grainger ha iniziato la sua carriera da bambina, lavorando per la BBC in alcune serie televisive quali \"Casualty\", \"Doctors\" e \"Waterloo Road\". Nel 2008 ha avuto il ruolo di Sophia nella serie britannica \"Merlin\". Dal 2011 al 2013 \u00e8 stata Lucrezia Borgia nella serie canadese \"I Borgia\", nella quale Jeremy Irons interpreta il ruolo del celebre Papa Alessandro VI. Il regista Premio Oscar Neil Jordan \u00e8 stato costretto a concludere la serie con la terza stagione.\nIn ambito cinematografico, Holliday ha rivestito i panni di una delle sorelle Rivers nel film del 2011 \"Jane Eyre\". Nel 2012 \u00e8 stata al fianco di Robert Pattinson e Uma Thurman in \"Bel Ami - Storia di un seduttore\" e ha interpretato il ruolo della Baronessa Shilton nel film in costume \"Anna Karenina\".\nNel 2012 il regista Mike Newell ha diretto un nuovo adattamento del romanzo di Charles Dickens \"Grandi speranze\", nel quale la Grainger interpreta Estella. Il film ha debuttato al Toronto International Film Festival.\nL'anno seguente ha preso parte alle riprese di \"Cenerentola\" di Kenneth Branagh, remake live action del film del 1950 dove la Grainger interpreta Anastasia Tremaine, una delle sorellastre. Successivamente recita in Posh, film di Lone Scherfig che narra la storia di un gruppo di ricchi e viziati studenti dell'Universit\u00e0 di Oxford.\nDoppiatrici italiane.\nNelle versioni in italiano dei suoi film, Holliday Grainger \u00e8 stata doppiata da:"}
{"id": "3429552", "revid": "767487", "url": "https://it.wikipedia.org/wiki?curid=3429552", "title": "Dickie Davis", "text": "Carriera.\nFu capocannoniere della First Division inglese nel 1950."}
{"id": "3429559", "revid": "986213", "url": "https://it.wikipedia.org/wiki?curid=3429559", "title": "Amaury de Lautrec", "text": "Biografia.\nDi famiglia nobile, era figlio del visconte di Lautrec. Entr\u00f2 nei Canonici regolari di Sant'Agostino e ottenne la laurea in diritto canonico. Fu canonico e cancelliere dell'arcivescovo di Tolosa.\nIl 19 agosto 1370 fu eletto vescovo di Couserans. Prese possesso della sede nel gennaio del 1371. L'antipapa Clemente VII lo nomin\u00f2 anche vicario generale della diocesi di Rieux. Il 18 maggio 1384 fu trasferito alla sede di Comminges.\nNel concistoro del 12 luglio 1385 l'antipapa Clemente VII lo cre\u00f2 cardinale del titolo di Sant'Eusebio; secondo l'uso del tempo rinunci\u00f2 alla sua diocesi, tuttavia la ritenne in amministrazione fino alla morte.\nMor\u00ec ad Avignone e fu sepolto in quella citt\u00e0."}
{"id": "3429560", "revid": "729019", "url": "https://it.wikipedia.org/wiki?curid=3429560", "title": "Governatore generale dell'India", "text": "Il governatore generale d'India (o, dal 1858 al 1947, vicer\u00e9 e governatore generale d'India) era il capo dell'amministrazione britannica in India, e successivamente all'indipendenza indiana del 1947 fu rappresentante del monarca e \"de facto\" capo di stato temporaneo. L'incarico di governatore generale venne creato nel 1773 col titolo di \"governatore generale della Presidenza di Fort William\", in quanto gli ufficiali preposti a questa carica avevano il controllo diretto su Fort William, ma venivano supervisionato da ufficiali della compagnia britannica delle Indie orientali. La completa autorit\u00e0 sull'India britannica venne garantita nel 1833 e come tale tali ufficiali divennero noti col nome di governatore generale d'India.\nNel 1858 i territori della Compagnia delle Indie Orientali britannica passarono sotto il diretto controllo della corona britannica. Il governatore generale si trovava a capo del governo centrale indiano che amministrava le province britanniche indiane tra cui il Punjab, il Bengala, Bombay, Madras, e le Province Unite. Ad ogni modo, gran parte dell'India non era governata direttamente dalla corona britannica: al di fuori delle province propriamente inglesi vi era una miriade di stati principeschi con sovrani autonomi le cui relazioni non erano tenute col governo britannico in India, ma direttamente col re d'Inghilterra come Imperatore d'India. Per riflettere il ruolo del governatore generale ed indicarlo come rappresentante del monarca presso gli stati principeschi, dal 1858 i governatori generali adottarono il nome ufficiale di \"vicer\u00e9 e governatore generale d'India\" (abbreviato in \"vicer\u00e9 d'India\").\nIl titolo di vicer\u00e9 venne abbandonato ufficialmente quando l'India ed il Pakistan ottennero la loro indipendenza dal governo britannico nel 1947, ma l'incarico di governatore generale continu\u00f2 a esistere sino alla proclamazione della nuova costituzione nel 1950.\nSino al 1858 il governatore generale veniva prescelto tra i direttori della Compagnia delle Indie orientali britannica. Successivamente a quella data esso venne prescelto unicamente dal sovrano inglese su consiglio del governo britannico; il Segretario di Stato per l'India, membro del gabinetto di governo del Regno Unito, era responsabile della guida del nuovo candidato nell'esercizio dei propri poteri. Dopo il 1947 il Sovrano continu\u00f2 a nominare personalmente i governatori generali, ma col consiglio per\u00f2 del governo indiano.\nI governatori generali detenevano l'incarico per cinque anni, ma potevano essere rimossi prima della scadenza del termine. Al termine stabilito, veniva creato un governo provvisorio con la carica di reggere lo Stato sino alla nomina del nuovo governatore generale. Solitamente i governatori generali provvisori venivano scelti tra i governatori provinciali.\nStoria.\nGran parte dell'India era retta dalla Compagnia delle Indie Orientali britannica, che nominalmente agiva in quanto agente dell'Impero Moghul. Nel 1773, motivato dalla corruzione della compagnia, il governo britannico assunse parzialmente il controllo sul governo dell'India grazie al Regulating Act. Vennero cos\u00ec creati un governatore generale ed un Consiglio per la presidenza di Fort William, nel Bengala. Il primo governatore generale venne nominato nell'atto di costituzione mentre gli altri dovevano poi essere eletti tra i direttori della Compagnia delle Indie orientali. L'atto di fondazione prescriveva gi\u00e0 in origine il termine di cinque anni per l'incarico del governatore generale e del consiglio ma il sovrano aveva il potere di rimuovere l'una o l'altra parte in qualsiasi momento.\nIl Charter Act del 1833 ampli\u00f2 i termini di governo del governatore generale e del consiglio all'India intera. Il diritto di elezione venne mantenuto dai direttori della Compagnia delle Indie orientali, ma la scelta pass\u00f2 ad essere soggetta all'approvazione r\u00e9gia\nDopo la Ribellione indiana del 1857 la Compagnia delle Indie Orientali venne abolita ed i suoi diretti possedimenti in India passarono sotto il diretto controllo britannico. Col Government of India Act 1858 il potere pass\u00f2 ufficialmente al Sovrano che si arrog\u00f2 il compito di nominare il governatore generale. Il Governor-General, a sua volta, aveva il potere di nominare tutti i luogotenenti governatori d'India, soggetti all'approvazione poi del Sovrano.\nIndia e Pakistan acquisirono la loro indipendenza nel 1947, ma come gi\u00e0 detto i governatori generali continuarono ad essere nominati sino alla creazione di una nuova costituzione nel 1950. Louis Mountbatten, I conte Mountbatten di Burma rimase governatore generale dell'India per diverso tempo dopo l'indipendenza e fu nel contempo l'ultimo ufficiale britannico a ricoprire tale carica.\nFunzioni.\nIl governatore generale originariamente aveva potere solo sulla Presidenza di Fort William nel Bengala. Il Regulating Act, ad ogni modo, gli garant\u00ec ulteriori poteri circa (Madras, Bombay e Bencoolen) non vennero abilitate a firmare dichiarazioni di guerra, paci o alleanze senza l'approvazione del governatore generale e del Consiglio di Fort William.\nI poteri del governatore generale rispetto agli affari esteri vennero incrementati dall'India Act 1784 che arrog\u00f2 al governatore il potere di consentire ai diversi stati di dichiarare guerra o firmare paci o alleanze. Mentre il governatore generale diveniva \"de facto\" il controllore della politica estera dell'India intera, egli non era ancora il capo vero e proprio della British India. Questo status divenne effettivo solo dopo il Charter Act 1833, il quale garant\u00ec al governatore la \"sovrintendenza, direzione e controllo su tutte le parti civili e militari del governo\" dell'India britannica. L'atto garant\u00ec anche poteri legislativi al governatore generale ed al consiglio.\nDopo il 1858, il governatore generale ebbe funzione effettiva di capo dell'amministrazione dell'India e di rappresentante ufficiale del Sovrano. L'India venne divisa al suo interno in numerose province, ciascuna sottoposta alla guida di un Governatore, Luogotenente Governatore o Commissario capo o Amministratore. I governatori vennero nominati dal governo britannico, al quale erano direttamente responsabili; i luogotenenti governatori, commissari capi e amministratori, invece, venivano nominati e rendevano conto del loro operato direttamente al governatore generale. Il governatore generale divenne cos\u00ec il pi\u00f9 potente tra i governatori di stato dell'area indiana che erano all'epoca il Nizam di Hyderabad, il Maharaja di Mysore, il Maharaja (Scindia) di Gwalior, il Maharaja di Jammu e Kashmir ed il Maharaja Gaekwad (Gaekwar) di Baroda. I restanti principi regnanti facevano riferimento alla Rajputana Agency ed alla Central India Agency (che avevano come loro rappresentante il governatore generale), o all'autorit\u00e0 provinciale.\nC. Rajagopalachari fu l'unico governatore generale di nazionalit\u00e0 indiana, dopo che per\u00f2 l'India ebbe ottenuto l'indipendenza, anche se ormai il suo ruolo era divenuto puramente cerimoniale e il vero potere veniva esercitato quotidianamente dal gabinetto di governo indiano e dal Presidente dell'India.\nConsiglio.\nil governatore generale si serviva di un Consiglio apposito per esercitare i suoi poteri legislativi ed esecutivi, venendo pertanto talvolta appellato come \"governatore generale in Consiglio\".\nIl Regulating Act 1773 provvide all'elezione di quattro consiglieri per gli affari di governo legati direttamente al governatore ma stabil\u00ec anche che il governatore generale disponesse di diritto di veto sulle decisioni del Consiglio.\nNel 1784, il consiglio venne ridotto a tre membri; il governatore generale continu\u00f2 ad avere comunque la propria prerogativa di veto.\nIl Charter Act 1833 apport\u00f2 ulteriori cambiamenti alla struttura del consiglio. L'atto era la prima legge a distinguere il potere esecutivo e le responsabilit\u00e0 legislative del governatore generale. Come provvisto dall'atto, i membri del consiglio vennero riportati a quattro stabilendo per\u00f2 che tre fossero fissi ed il quarto non avesse diritto a presenziare nelle discussioni legislative.\nNel 1858 la Compagnia delle Indie Orientali fin\u00ec di avere la propria influenza sull'amministrazione dell'India e di avere quindi dei membri per forza di cose eletti nel consiglio di stato. Per tale motivo dei quattro membri tre vennero nominati dal Segretario di Stato per l'India mentre il quarto venne nominato direttamente dal sovrano.\nL'Indian Councils Act 1861 port\u00f2 a nuovi cambiamenti nella composizione del consiglio in quanto il numero dei consiglieri venne portato a cinque di cui tre membri vennero nominati dal Segretario di Stato per l'India mentre due vennero nominati direttamente dal sovrano. (il potere di nominare tutti e cinque i membri pass\u00f2 alla Corona nel 1869.) Il governatore generale, inoltre, deteneva il potere di nominare altri sei o dodici membri (cambiato in sedici nel 1892 ed in sessanta nel 1909), ma di questi solo i cinque nominati dal Segretario di Stato per l'India e dal Sovrano potevano discutere di materia legislativa.\nNel 1919 la legislatura indiana, consistente ora nel Consiglio di Stato e nell'Assemblea Legislativa, ottenne anche le funzioni legislative del consiglio del governatore generale, sebbene quest'ultimo continuasse ad esercitarvi un potere non secondario. Egli poteva ad esempio consentire o negare l'utilizzo di denaro pubblico per la difesa o per specifici casi di emergenza, oltre al diritto di veto. Il Presidente del Consiglio di Stato veniva scelto dal governatore generale mentre il Presidente dell'Assemblea Legislativa veniva eletto dall'assemblea stessa, ma l'elezione richiedeva l'approvazione del governatore generale.\nTitoli e onorificenze.\nIl governatore generale otteneva il titolo di \"Eccellenza\" ed aveva la precedenza su tutti gli altri ufficiali di governo in India. Dal 1858 al 1947 il governatore generale divenne noto anche col nome di \"vicer\u00e9\" e le loro consorti ottennero l'appellativo di \"Viceregina\". Il governatore diventava secondario al sovrano solo quando il sovrano si trovava in India ma l'unico sovrano britannico a recarsi in visita in India durante il periodo del proprio governo fu re Giorgio V del Regno Unito che, con la moglie Mary di Teck, partecip\u00f2 al Delhi Durbar nel 1911.\nQuando venne fondato nel 1861 l'Ordine della Stella d'India, il vicer\u00e9 ne divenne Gran Maestro \"ex officio\" e dal 1877 ricopr\u00ec tale carica anche per l'Ordine dell'Impero Indiano.\nGran parte dei governatori generali e vicer\u00e9 erano pari del Regno Unito e ad ogni modo ottenevano il titolo nobiliare al momento della loro presa dell'officio, venendo elevati a ranghi di rilievo come conte o marchese. Dei vicer\u00e9 non pari ricordiamo Sir John Shore che aveva il titolo di baronetto, e Lord William Bentinck che ottenne il titolo di \"Lord\" in quanto figlio ultrogenito di un duca. Solo il primo e l'ultimo governatore generale - Warren Hastings e Chakravarti Rajagopalachari - cos\u00ec come alcuni governatori provvisori non avevano alcun titolo particolare.\nInsegna.\nFino al 1885, i vicer\u00e9 utilizzavano come propria insegna l'Union Jack 'pulita', dal 1885 il governo britannico acconsent\u00ec ai vicer\u00e9 di utilizzare la bandiera del Regno Unito con sovrapposta al centro la \"Stella dell'India\" sormontata dalla corona imperiale indiana. La bandiera non era per\u00f2 un'insegna personale del vicer\u00e9, bens\u00ec l'insegna di stato e come tale veniva utilizzata anche dai luogotenenti governatori, dai commissari capi e dagli amministratori nonch\u00e9 da altri ufficiali del governo britannico in India. Fino al 1947 in campo internazionale e nelle competizioni sportive era consuetudinariamente utilizzata l'insegna sopra citata in rappresentanza dell'Impero Indiano. La bandiera \"nazionale\" per l'India Britannica rimase comunque l'Union Jack.\nDal 1947 al 1950 il governatore generale dell'India utilizz\u00f2 una bandiera particolare (simile a quella dei governatori generali degli altri Dominion britannici come il Canada o l'Australia) costituita da uno sfondo blu scuro sul quale si trovava un leone stante coronato con le parole INDIA scritte in oro.\nResidenza.\nIl governatore generale di Fort William aveva la propria residenza a Belvedere House, Calcutta sino ai primi anni del XIX secolo, quando venne costruita la Government House. Nel 1854 il luogotenente generale del Bengala prese residenza stabilmente qui. Oggi la Belvedere Estate accoglie la National Library of India.\nSi riporta che Richard Wellesley, I marchese Wellesley abbia dichiarato \"L'India va governata da un [palazzo, non da una casa di campagna\" e difatti fu lui a costruire la Government House, tra il 1799 e il 1803. Il palazzo rimase in uso come residenza del governatore sino allo spostamento della capitale da Calcutta a Delhi avvenuto nel 1912.\nDal 1912 il vicer\u00e9 ebbe la propria residenza alla Viceroy's House, disegnata da Sir Edwin Lutyens. La costruzione della casa inizi\u00f2 nel 1912 e non venne conclusa che nel 1929, venendo formalmente inaugurata nel 1931. Il costo finale fu di 877.000 sterline (corrispondenti a circa 35.000.000 di sterline attuali - 2011) ed era due volte pi\u00f9 grande del palazzo iniziale. Attualmente la residenza \u00e8 conosciuta col nome hindi di \"Rashtrapati Bhavan\" e viene utilizzata come residenza dal Presidente dell'India.\nIl governatore generale disponeva inoltre della Viceregal Lodge \"(Rashtrapati Niwas)\" a Shimla come residenza estiva e dove il governatore spostava tutta la corte e il governo. Attualmente la Viceregal Lodge accoglie l'Indian Institute of Advanced Study."}
{"id": "3429562", "revid": "834", "url": "https://it.wikipedia.org/wiki?curid=3429562", "title": "Brigata Garibaldi &quot;Antonio Gramsci&quot;", "text": ""}
{"id": "3429563", "revid": "1305772", "url": "https://it.wikipedia.org/wiki?curid=3429563", "title": "Brochant", "text": ""}
{"id": "3429564", "revid": "228587", "url": "https://it.wikipedia.org/wiki?curid=3429564", "title": "Buariki", "text": ""}
{"id": "3429565", "revid": "834", "url": "https://it.wikipedia.org/wiki?curid=3429565", "title": "Budgeting", "text": ""}
{"id": "3429566", "revid": "486946", "url": "https://it.wikipedia.org/wiki?curid=3429566", "title": "Buffy - L'ammazza vampiri (film)", "text": ""}
{"id": "3429569", "revid": "1305772", "url": "https://it.wikipedia.org/wiki?curid=3429569", "title": "Bullialdus", "text": ""}
{"id": "3429572", "revid": "106908", "url": "https://it.wikipedia.org/wiki?curid=3429572", "title": "Buondelmonte", "text": "Buondelmonte pu\u00f2 riferirsi a:"}
{"id": "3429574", "revid": "1314312", "url": "https://it.wikipedia.org/wiki?curid=3429574", "title": "Notte dei deltaplani", "text": "La notte dei deltaplani fu un attacco militare suicida del Fronte Popolare per la Liberazione della Palestina (FPLP), compiuta nella notte del 25 novembre 1987.\nI fatti.\nDurante la notte, un miliziano del citato gruppo politico-militare, atterrato all'interno di un campo militare israeliano presso Kiryat Shmona con un deltaplano a motore (probabilmente fornito dalla Libia), riusc\u00ec a uccidere sei soldati nemici prima di essere anch'esso colpito a morte.\nTale azione \u00e8 ritenuta la risposta all'imboscata di Gaza del 1\u00ba ottobre 1987, quando i militari israeliani uccisero sette uomini ritenuti membri del gruppo terrorista Jihad Islamica Palestinese, e contribu\u00ec alla nascita della \u201cPrima Intifada\u201d del popolo palestinese contro il dominio israeliano."}
{"id": "3429576", "revid": "1776051", "url": "https://it.wikipedia.org/wiki?curid=3429576", "title": "Mucuch\u00edes", "text": "Mucuch\u00edes \u00e8 una cittadina venezuelana, ubicata nel comune di Rangel dello stato di M\u00e9rida.\nSituato a 8\u00b0 45' di latitudine Nord ed a 70\u00b0 55' di longitudine ovest, si trova ad un'altitudine di 2.983 m s.l.m., essendo una delle citt\u00e0 a maggiore altezza del Venezuela, in realt\u00e0 \u00e8 catalogato come il paese a maggiore altitudine in Venezuela, dopo San Rafael de Mucuch\u00edes, (3.080) ed Apartaderos (3.500). Le Festivit\u00e0 patronali sono celebrate durante il mese di Dicembre, essendo i suoi santi patroni Lucia da Siracusa e Benito di Palermo, queste feste sono caratterizzate per il gran colorito e contenuto folcloristico.\nToponomastica.\nIl suo nome completo \u00e8 Santa Luc\u00eda de Mucuch\u00edes. Mucu, \"luogo, sito\" e Ch\u00eda, la dea della luna. Gli spagnoli chiamarono cos\u00ec al paese per gli indigeni che l'abitavano.\nStoria.\nIn questa regione vivevano gli indios \"mucuch\u00edes\", il cui primo contatto con gli spagnoli successe nel 1559, quando il capitano Fernando Cerrada ch'era tenente di Juan Maldonado, arriv\u00f2 in queste terre andine. Come molti insediamenti della zona, originalmente fu un paese di dottrina, in un principio amministrata dai Padri Domenicani e in seguito dagli agostiniani. La sua prima fondazione risale al 1586 a opera del capitano Bartolom\u00e9 Gil Naranjo con gli indigeni ch'era riuscito a riunire il padre agostiniano Bartolom\u00e9 D\u00edaz, in allora quello gli fu dato il nome di San Sebasti\u00e1n.\nNel 1620 ci fu un altro tentativo di fondazione per V\u00e1squez de Cisneros con le encomiendas che erano stati assegnate a Miguel Trejo, Juan de Carvajal (fondatore di El Tocuyo), Antonio de Aranguren, Pedro \u00c1lvarez de Castrell\u00f3n e Diego di Monsalve. Gli indigeni scomparvero e praticamente il paese spar\u00ec fino a che nel 1626, il Visitatore della provincia di M\u00e9rida, Pedro di Menas Alb\u00e1s y Toledo rifond\u00f2 il paese col nome di Santa Luc\u00eda di Mucuch\u00edes.\nMuchuch\u00edes annovera tra i pi\u00f9 illustri dei suoi figli il Cardinal Jos\u00e9 Humberto Quintero Parra."}
{"id": "3429577", "revid": "834", "url": "https://it.wikipedia.org/wiki?curid=3429577", "title": "Busti reliquiari", "text": ""}
{"id": "3429578", "revid": "834", "url": "https://it.wikipedia.org/wiki?curid=3429578", "title": "Busto del Salvatore (Bernini)", "text": ""}
{"id": "3429579", "revid": "1494169", "url": "https://it.wikipedia.org/wiki?curid=3429579", "title": "Buttes Chaumont", "text": ""}
{"id": "3429580", "revid": "1442080", "url": "https://it.wikipedia.org/wiki?curid=3429580", "title": "BMW Open 2005 - Doppio", "text": "Il doppio del torneo di tennis BMW Open 2005, facente parte dell'ATP Tour, ha avuto come vincitori Mario An\u010di\u0107 e Julian Knowle che hanno battuto in finale Florian Mayer e Alexander Waske 6-3, 1-6, 6-3."}
{"id": "3429582", "revid": "834", "url": "https://it.wikipedia.org/wiki?curid=3429582", "title": "Parc des Buttes Chaumont", "text": ""}
{"id": "3429584", "revid": "834", "url": "https://it.wikipedia.org/wiki?curid=3429584", "title": "Buttes-Chaumont", "text": ""}
{"id": "3429589", "revid": "1442080", "url": "https://it.wikipedia.org/wiki?curid=3429589", "title": "Hypo Group Tennis International 2005 - Doppio", "text": "Il doppio del torneo di tennis Hypo Group Tennis International 2005, facente parte dell'ATP Tour, ha avuto come vincitori Lucas Arnold Ker e Paul Hanley che hanno battuto in finale Martin Damm e Mariano Hood 6-3, 6-4."}
{"id": "3429591", "revid": "1305772", "url": "https://it.wikipedia.org/wiki?curid=3429591", "title": "Clear", "text": ""}
{"id": "3429600", "revid": "92723", "url": "https://it.wikipedia.org/wiki?curid=3429600", "title": "Amie de Lautrec", "text": ""}
{"id": "3429602", "revid": "92723", "url": "https://it.wikipedia.org/wiki?curid=3429602", "title": "Am\u00e9lien de Lautrec", "text": ""}
{"id": "3429606", "revid": "1543377", "url": "https://it.wikipedia.org/wiki?curid=3429606", "title": "WrestleMania XXVIII", "text": "WrestleMania XXVIII \u00e8 stata la ventottesima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 1\u00ba aprile 2012 al Sun Life Stadium di Miami Gardens (Florida).\nWrestleMania XXVIII ha raggiunto 1.217.000 acquisti, rendendolo l'evento di wrestling pi\u00f9 acquistato nella storia, superando gli acquisti di WrestleMania 23, con un fatturato lordo globale superiore ai 67 milioni di dollari. Lo show ha inoltre stabilito un nuovo record nella storia della WWE per gli 8,9 milioni di dollari incassati dagli spettatori presenti allo stadio.\nQuesta edizione di WrestleMania \u00e8 stata la quinta a svolgersi a cielo aperto, le altre quattro furono WrestleMania IX (1993), WrestleMania XIX (2003), WrestleMania XXIV (2008) e WrestleMania XXVI (2010).\n\u00c8 stata la prima edizione di WrestleMania dal 2002 a non includere la \"Brand extension\", la quale \u00e8 stata abolita nell'estate del 2011 in favore della politica SuperShow, in cui gli atleti di entrambi i roster apparivano regolarmente sia a Raw che a SmackDown.\nStoryline.\nNella puntata di Raw del 14 febbraio 2011 The Rock viene annunciato come Guest Host di WrestleMania XXVII e, nella medesima sera, attacca verbalmente John Cena, con il quale nelle settimane successive avr\u00e0 continui botta e risposta, arrivando addirittura ad attaccarlo allo Showcase Of The Immortals durante il suo match contro The Miz, rifilandogli una \"Rock Bottom\" che ha permesso a The Miz di schienare Cena e di mantenere il WWE Championship. La sera successiva, a Raw, i due hanno un duro confronto verbale, alla fine del quale The Rock sfida John Cena ad un match che si terr\u00e0 alla ventottesima edizione di WrestleMania, che si svolger\u00e0 proprio nella citt\u00e0 natale del People's Champion. Il leader della Cenation accetta, ufficializzando il primo match dell'evento a un anno di distanza da esso. John Cena per la prima volta compete a WrestleMania in un incontro senza alcuna cintura in palio.\nThe Undertaker torna a sorpresa nella puntata di Raw del 30 gennaio 2012, dopo quasi un anno di assenza dagli schermi WWE, durante la verifica di Triple H per il lavoro di GM ad interim di John Laurinaitis. Le sue intenzioni sono chiare: vuole affrontare Triple H a WrestleMania XXVIII, probabilmente a causa delle sue precedenti dichiarazioni dove attestava di aver sconfitto e distrutto il Deadman un anno prima a WrestleMania XXVII, nonostante avesse perso ugualmente il match. Dopo aver proposto la sfida a Triple H come l'anno scorso, con il segno della gola tagliata e guardando il logo del PPV, Triple H gli d\u00e0 delle pacche sulla spalla e lascia il ring senza dire una parola, declinando la sua sfida. Nella puntata di Raw del 20 febbraio, Undertaker fa il suo ritorno sul ring, provocando Triple H e dandogli sia del codardo sia dell'uomo interessato solo agli affari. The Game continua a rifiutare la proposta del Deadman, poich\u00e9 tutto ci\u00f2 sancirebbe la fine di un'era. Mentre torna nel backstage, Undertaker gli dice che sa di non poter riuscire a compiere ci\u00f2 che nemmeno il suo amico di sempre Shawn Michaels \u00e8 riuscito a fare, perch\u00e9 HBK \u00e8 sempre stato meglio di lui. Avendo toccato un tasto dolente, The Game torna sul ring infuriato, ed accetta il match proposto da Undertaker, dicendo che sar\u00e0 la fine di un'era, e che dovranno dare tutto quello che hanno. Lo sfider\u00e0 a WrestleMania, ma a una condizione: deve essere un Hell in a Cell Match. Il Deadman, soddisfatto, d\u00e0 delle pacche sulla spalla dell'avversario, e abbandona il ring rivolgendogli un sorriso spavaldo. Undertaker nel 1999 aveva prevalso nell'unico match nella gabbia tenutosi a Wrestlemania. Nella puntata di Raw del 5 marzo, Shawn Michaels annuncia all'amico HHH che l'anno scorso ha azzeccato il vincitore del match, e lo azzeccher\u00e0 anche quest'anno, perch\u00e9 egli sar\u00e0 lo Special Guest Referee nel match che lo vedr\u00e0 coinvolto contro Undertaker.\nNella serata del 30 gennaio 2012 di Raw, Chris Jericho interviene nel match fra Daniel Bryan e CM Punk, attaccando quest'ultimo ed effettuando cos\u00ec un Turn Heel che d\u00e0 inizio alla loro faida. Nella serata del 20 febbraio, Y2J vince una Battle Royal con in palio il ruolo di contendente numero uno al WWE Championship detenuto ancora da CM Punk, riconfermatosi WWE Champion vincendo il Raw Elimination Chamber Match: di conseguenza i due si affronteranno a Wrestlemania con il WWE Championship e il titolo di \"Best In The World\" in palio.\nNell'ultimo pay-per-view Daniel Bryan si riconferma World Heavyweight Champion vincendo lo SmackDown Elimination Chamber Match, ma a fine incontro interviene Sheamus che lo attacca, dandogli conferma che a WrestleMania punter\u00e0 al World Heavyweight Championship.\nJohn Laurinaitis, con l'iniziativa del suo consulente legale David Otunga, ha l'obiettivo di diventare, oltre il GM del roster rosso, anche quello di SmackDown. Ad Elimination Chamber si tiene un segmento sul ring nel quale intervengono Mark Henry e i rientranti Alberto Del Rio e Christian, che chiedono la nomina di John Laurinaitis come GM di Raw e Smackdown. Theodore Long dichiara allora il suo disappunto e tra i due cominciano accese discussioni. Nella puntata di Smackdown del 21 febbraio vi \u00e8 un diverbio in quanto sono in disaccordo su chi sia il vincitore del match fra CM Punk e Daniel Bryan, che si erano schienati a vicenda. Quando i due sembrano ormai sul punto di andare alle mani, Theodore Long lancia la propria giacca contro il GM di Raw e se ne va infuriato. Nella successiva puntata di Raw per\u00f2 il GM di Smackdown spintona il collega, poich\u00e9 ha fatto finire il rematch in un No Contest e i relativi assistenti, Santino Marella e David Otunga, sono costretti a separarli. Il 12 marzo, viene annunciato su WWE.com il match che vedr\u00e0 sfidarsi dodici atleti, sei componenti per il Team Teddy e sei del Team Johnny. Il Team Teddy conta su Santino Marella, R-Truth, Kofi Kingston, Zack Ryder, The Great Khali e Booker T. Il Team Johnny ha a disposizione David Otunga, Mark Henry, Dolph Ziggler, Jack Swagger, The Miz e Drew McIntyre, quest'ultimo va a sostituire Christian, infortunatosi in un match contro CM Punk terminato in No-Contest il 26 marzo a Raw.\nIl 2 marzo a Smackdown, Cody Rhodes parla al pubblico di Big Show dicendo che lo rispetta e sa chi \u00e8, cosa ha fatto per la WWE, ma quando si tratta del \"Big Show\" (riferendosi a WrestleMania) non \u00e8 nessuno. Subito dopo questa affermazione il gigante accorre sul ring per dare un taglio al discorso e Rhodes fugge tra la folla. Poco dopo interviene Theodore Long, che ufficializza un match tra Big Show e Cody Rhodes a WrestleMania XXVIII con l'Intercontinental Championship in palio.\nNelle ultime settimane, precisamente nelle puntate del 2 marzo di Smackdown e del 5 marzo di Raw, si sono susseguiti degli attacchi tra Kane e Randy Orton, iniziati per primo dalla Big Red Machine apparentemente senza nessun motivo, che verr\u00e0 poi svelato proprio dall'atleta mascherato nella puntata di Smackdown del 16 marzo, quando viene ufficializzato il loro match per WrestleMania.\nSu WWE.com viene ufficializzato un match per la sezione Divas: il team di Eve Torres &amp; Beth Phoenix affronter\u00e0 quello di Kelly Kelly e la conduttrice di \"Extra\" Maria Menounos.\nIl 30 marzo viene reso noto su WWE.com un match addizionale che si svolger\u00e0 nel pre-show: i WWE Tag Team Champions Primo e Epico difenderannoi loro titoli in un Triple Threat Match i loro titoli dall'assalto dei team composti da Justin Gabriel e Tyson Kidd e gli Usos (Jey Uso e Jimmy Uso) nel Pre-show. Il match \u00e8 stato trasmesso in diretta su WWE.com e sul canale YouTube ufficiale della federazione..\nRecensioni.\nWrestleMania XXVIII ha ricevuto un'accoglienza molto positiva: il tabloid britannico \"The Sun\" ha assegnato all'evento 8.5 punti su 10, con l'incontro tra Punk e Jericho consacrato a match della serata per i puristi del wrestling; la prima ora dello spettacolo, tuttavia, \u00e8 stata definita un disastro, soprattutto l'incontro con in palio il World Heavyweight Championship durato solo diciotto secondi.\n\"Examiner.com\" ha attribuito all'evento quattro stelle su cinque, proclamando Triple H vs Undertaker il match della serata e descrivendolo come \"una raffica di violenza, passione e ritmo mostrata dai tre wrestler presenti nella gabbia brutale\". L'inizio dello show \u00e8 tuttavia stato etichettato anche in questo caso come deludente.\n\"The Canadian Online Explorer\" ha classificato l'evento con 6.5 punti su 10, dando il punteggio massimo agli incontri Undertaker vs Triple H e Punk vs Jericho, mentre il main event ha ricevuto un punteggio di 7/10.\nL\"'Huffington Post\" ha lodato il main event, applaudendo Dwayne Johnson e sostenendo che ha dimostrato di poter ancora lottare sul quadrato. Gli incontri tra Jericho e Punk e tra Undertaker e Triple H sono stati altrettanto apprezzati."}
{"id": "3429607", "revid": "599013", "url": "https://it.wikipedia.org/wiki?curid=3429607", "title": "Chiesa di San Bartolomeo (Varese Ligure)", "text": "La chiesa di San Bartolomeo \u00e8 un luogo di culto cattolico situato nella frazione di Cassego nel comune di Varese Ligure, in provincia della Spezia. L'edificio \u00e8 sede della parrocchia omonima del vicariato dell'Alta Val di Vara della diocesi della Spezia-Sarzana-Brugnato.\nStoria e descrizione.\nGi\u00e0 dipendente della parrocchia di San Pietro in Comuneglia, e in seguito di San Lorenzo in Scurtab\u00f2, la comunit\u00e0 parrocchiale di Cassego fu smembrata dal 7 gennaio 1837 dal cardinale e arcivescovo di Genova Placido Maria Tadini. I suoi antichi registri parrocchiali andarono distrutti negli eventi bellici della seconda guerra mondiale."}
{"id": "3429610", "revid": "599013", "url": "https://it.wikipedia.org/wiki?curid=3429610", "title": "Futbol Club Barcelona rugbi", "text": "Il Futbol Club Barcelona rugbi (sp. F\u00fatbol Club Barcelona rugby) \u00e8 la sezione di rugby a 15 del FC Barcelona, polisportiva spagnola; istituito nel 1924, \u00e8 vincitore di 2 campionati spagnoli e di 16 Coppe di Spagna, nonch\u00e9 di svariati titoli della Catalogna.\nI suoi colori sociali sono il blu e il granata, come il resto delle altre squadre della polisportiva, e disputa i suoi incontri interni allo stadio Teixonera, in zona Vall d'Hebr\u00f3n; il presidente del club \u00e8 Josep Maria Bartomeu, ma l'attivit\u00e0 rugbistica \u00e8 delegata al direttore della sezione, Ramon Cierco.\nNella stagione sportiva 2017-18 milita nella Divisi\u00f3n de Honor, massima divisione del rugby spagnolo.\nStoria.\nLa sezione rugby del FC Barcelona nacque nel 1924; il 21 settembre di quell'anno, infatti, la squadra di nuova costituzione disput\u00f2 un incontro amichevole; gi\u00e0 nel 1926 la squadra si aggiudic\u00f2 la sua prima Coppa di Spagna e il campionato catalano; contemporaneamente a tali affermazioni si ebbero pure le prime esperienze internazionali, contro due squadre francesi, una formazione di Perpignano e il fresco campione nazionale.\nNei venticinque anni che seguirono il Barcellona assunse un ruolo di assoluto rilievo nazionale: si impose infatti in altri 14 campionati della Catalogna e in nove Coppe di Spagna e, quando nel 1952 fu istituita la Divisi\u00f3n de Honor, il campionato nazionale, gli \"Azulgrana\" ne conquistarono le prime due edizioni.\nA partire dal 1966 la squadra incontr\u00f2 problemi a causa della mancanza di un campo di gioco fisso: la costruzione di nuovi impianti, infatti, obblig\u00f2 gli uomini della sezione rugby a emigrare attraverso varie sedi, finch\u00e9 qualche anno pi\u00f9 tardi si trov\u00f2 una sistemazione; negli anni ottanta la squadra vinse le sue ultime Coppe di Spagna, e affront\u00f2 in diverse occasioni la retrocessione; pur continuando a raccogliere di tanto in tanto successi nel rugby catalano, la squadra ha militato per l'ultima volta in prima divisione nel 2008 e da allora milita in Divisi\u00f3n de Honor B, la seconda serie nazionale."}
{"id": "3429611", "revid": "188116", "url": "https://it.wikipedia.org/wiki?curid=3429611", "title": "Segretario di Stato per l'India", "text": "Il segretario di Stato per l'India, o segretario d'India, fu il ministro del gabinetto del governo britannico responsabile del governo dell'India e della direzione della politica nella colonia. L'incarico venne creato nel 1858 quando termin\u00f2 il governo della Compagnia delle Indie Orientali in India e inizi\u00f2 il governo britannico diretto sotto l'amministrazione di Londra (chiamato anche British Raj).\nNel 1935, a seguito del Government of India Act 1935, venne creato un nuovo incarico per la Birmania in preparazione a stabilire in Birmania una nuova colonia separata, ma la segreteria di stato venne mantenuta dallo stesso segretario di stato indiano che ottenne quindi l'appellativo di \"segretario di Stato per l'India e la Birmania\". Entrambe le competenze vennero abolite nel 1947 quando l'India ottenne la propria indipendenza.\nSegretari di Stato per l'India, 1858-1937.\n\"Prima della fondazione del British Raj il 2 agosto 1858, Lord Stanley aveva prestato servizio come President of the Board of Control.\""}
{"id": "3429614", "revid": "767487", "url": "https://it.wikipedia.org/wiki?curid=3429614", "title": "I terrificanti delitti degli assassini della via Morgue", "text": "I terrificanti delitti degli assassini della via Morgue (\"Murders in the Rue Morgue\") \u00e8 un film del 1971, diretto da Gordon Hessler."}
{"id": "3429621", "revid": "1115371", "url": "https://it.wikipedia.org/wiki?curid=3429621", "title": "Vodacom Cup 2011", "text": "La Vodacom Cup 2011, disputata tra il 25 febbraio e il 13 maggio 2011, \u00e8 la 14\u00aa edizione di questa competizione nazionale sudafricana di rugby a 15. \nHanno partecipato alla competizione le selezioni provinciali sudafricane che disputano la pi\u00f9 importante Currie Cup e due squadre aggiuntive: i Welwitschias dalla Namibia e la selezione dei Pampas XV dall'Argentina, formata dai migliori giocatori dei campionati argentini (mancano cio\u00e8 i giocatori argentini impegnati nei campionati europei).\nIl successo \u00e8 andato a sorpresa ai Pampas XV argentini che hanno vinto tutte e 11 le partite disputate.\nCompetizione.\n16 squadre divise in due gironi su base geografica (Nord-Sud), ognuno di otto team, con la squadra namibiana nel girone Nord e gli argentini nel girone sud.\nLa formula \u00e8 particolare. Infatti le squadre dello stesso girone, anzich\u00e9 affrontarsi tra loro, giocano otto partite contro le squadre dell'altro girone (quattro in casa e quattro in trasferta). Le prime quattro di ogni girone si qualificano ai quarti.\nLa vincente di ogni girone, affronta nei quarti in partita unica in casa la quarta del suo girone e la seconda la terza.\nAnche le semifinali \u00e8 giocata in partita unica con il vantaggio di giocare in casa per la squadra meglio classificata nella prima fase.\nRegular Season.\nClassifica Girone Nord.\naggiornata al 4/4/2011\nClassifica Girone Sud.\naggiornata al 4/4/2011"}
{"id": "3429624", "revid": "41851", "url": "https://it.wikipedia.org/wiki?curid=3429624", "title": "85\u00ba Reggimento addestramento volontari &quot;Verona&quot;", "text": "L' 85\u00ba Reggimento Addestramento Volontari \"Verona\" (85\u00ba RAV) ha sede a Verona-Montorio Veronese e dipendente dalla Scuola di Fanteria di Cesano di Roma.\nStoria.\nIl 1\u00ba novembre 1884 prese vita a Tortona, in Piemonte, l'85\u00ba Reggimento fanteria che, assieme all'86\u00ba fanteria, and\u00f2 a costituire la Brigata \"Verona\". Nella guerra d'Eritrea forn\u00ec al corpo di spedizione del generale di San Marzano la 4\u00aa Compagnia , fornendo uomini anche per la successiva guerra di Abissinia (1895-1896).\nDal 5 settembre 1904 vi fece servizio il Sottotenente Vincenzo Lombard fino all'11 aprile 1907.\nNel 1908, trovandosi a Trapani, il Reggimento intervenne in aiuto alla popolazione colpita dal terremoto di Messina, meritandosi una medaglia d'argento di benemerenza.\nIl primo conflitto mondiale lo vide impegnato con la Brigata \"Verona\" sull'altopiano di Asiago e sulle Alpi Giulie. Nel 1937 venne trasferito a Tripoli per formare la 60\u00aa Divisione fanteria \"Sabratha\" assieme al 42\u00ba Reggimento artiglieria. Nel 1941, nel corso della seconda guerra mondiale, l'85\u00ba \"Verona\", ridotto ormai a un battaglione, venne sciolto a causa delle elevate perdite subite in combattimento e i superstiti confluirono nel Reggimento fanteria \"Sabratha\". L'unit\u00e0 riprese comunque vita il 4 settembre 1941, partecipando alla seconda battaglia di El Alamein in seno alla 102\u00aa Divisione motorizzata \"Trento\".\nLa bandiera di guerra e le tradizioni dell'85\u00ba fanteria vennero ereditate dall'85\u00ba Battaglione meccanizzato \"Verona\", formato il 1\u00ba ottobre 1975 a Montorio Veronese, frazione di Verona. Parte della Brigata meccanizzata \"Brescia\", il battaglione venne posto in posizione \"quadro\" il 30 novembre 1989 e infine sciolto il 30 aprile 1991. Lo stesso anno (il 25 settembre) venne tuttavia ricostituito l'85\u00ba Reggimento fanteria \"Verona\" con compiti di addestramento delle reclute delle unit\u00e0 di artiglieria. Oggi il reparto svolge compiti di formazione dei VFP1 in forza all'Esercito Italiano.\nStruttura.\nL'85\u00ba Reggimento Addestramento Volontari \"Verona\" dipende gerarchicamente dalla Scuola di Fanteria di Cesano, e, quindi, dal Comando per la formazione, specializzazione e dottrina dell'Esercito.\n\u00c8 costituito da:\nDescrizione araldica dello stemma.\nLo scudo araldico \u00e8 di tipo semitroncato partito: il primo d'azzurro alla croce d'oro (simbolo di Verona); il secondo, nella parte superiore, di rosso ad un palo di nero caricato dell'elmo d'oro di Scanderbeg e, nella parte inferiore, di rosso al silfio di Cirenaica d'oro reciso.\nCome ornamento esteriori sono presenti sullo scudo una corona turrita d'oro, accompagnata sotto da nastri annodati nella corona, scendenti e svolazzanti in sbarra e in banda al lato dello scudo, rappresentativi delle ricompense al valore ottenute dal Reggimento. Il nastro dai colori dell'Ordine militare d'Italia \u00e8 accollato alla punta dello scudo con l'insegna pendente al centro. Sotto lo scudo su lista bifida d'oro, svolazzante con la concavit\u00e0 rivolta verso l'alto, il motto \"Combattere da prodi\"."}
{"id": "3429632", "revid": "1310927", "url": "https://it.wikipedia.org/wiki?curid=3429632", "title": "Perica Maro\u0161evi\u0107", "text": ""}
{"id": "3429634", "revid": "117069771", "url": "https://it.wikipedia.org/wiki?curid=3429634", "title": "Gordon Hessler", "text": "Lavora sin dagli anni sessanta del XX secolo sia nel cinema che nella televisione."}
{"id": "3429643", "revid": "1442080", "url": "https://it.wikipedia.org/wiki?curid=3429643", "title": "Pa\u0142asz", "text": "La palash (\"pallasch\" in lingua tedesca, \"pa\u0142asz\" in lingua polacca, \"pallos\" in lingua ungherese) era un pesante costoliere in uso agli ussari alati, il corpo di cavalleria pesante d'\u00e9lite della Confederazione Polacco-Lituana nel XVII secolo. Passata all'esercito russo nel XVIII secolo, l'arma divenne una pesante sciabola a lama diritta.\nStoria.\nCome altre spade da cavalleria sviluppatesi nei Balcani durante il Rinascimento, la \"palash\" deriv\u00f2 quasi certamente da un'arma dei turchi ottomani, la \"pala\". La forma stessa dei primi esemplari di \"palash\", con impugnatura marcatamente ricurva, ricorda molto da vicino quella delle spade da cavalleria a lama diritta, monofilare, in uso presso le popolazioni dell'Arabia prima dell'avvento dei turchi, fautori del diffondersi in Europa e nel Mediterraneo di spade simili alla scimitarra orientale. La punta marcata, ogivale, spesso con controtaglio affilato, della \"palash\" richiama per\u00f2 in modo diretto la classica spada medievale dell'occidente europeo, connaturando l'arma come un prodotto ibrido, quasi certamente sviluppato dagli armaioli del Regno d'Ungheria o del Regno di Polonia tra XV e XVI secolo.\nLa \"palash\" venne ampiamente utilizzata dagli ussari alati della Confederazione Polacco-Lituana per tutto il XVII secolo, gi\u00e0 fautori del diffondersi in Europa della szabla, l'archetipo dal quale sarebbe originata la sciabola occidentale derivata dalla scimitarra orientale. Dai polacco-lituani, la \"palash\" pass\u00f2 in dotazione alle forze di cavalleria dei due potentati cristiani con cui la Confederazione si scontrava pi\u00f9 di sovente: il Granducato di Moscovia ed il Regno di Svezia.\nGustavo II Adolfo di Svezia (1611-1632) ebbe modo di conoscere ed apprezzare gli effetti delle cariche di cavalieri armati di \"palash\" durante le Guerre del Nord. L'esito di questo contatto fu duplice: da una parte il sovrano svedese rivalut\u00f2 l'uso delle forze di cavalleria in cariche all'arma bianca, a discapito del caracollo, quale elemento risolutivo delle battaglie (su tutte, fondamentale l'esempio della Battaglia di Breitenfeld (1631)), dall'altra, i successi degli svedesi contro le truppe dell'Impero germanico durante la Fase Svedese della Guerra dei Trent'anni diffusero la \"palash\" tra le forze di cavalleria dell'Europa Centrale, ove l'arma divenne per\u00f2 nota come squadrona.\nL'esercito russo adott\u00f2 la \"palash\" in pianta stabile circa un cinquantennio dopo la Svezia, al tempo dello zar Pietro il Grande (1682-1725) che ne fece l'arma d'ordinanza per i suoi dragoni. Numerose \"palash\" vennero acquistate per ordine diretto dello Tsar che cur\u00f2 poi di farne avviare la produzione all'interno dell'Impero russo. Tra il XVIII ed il XIX secolo la \"palash\", divenne la spada d'ordinanza per tutta la cavalleria pesante russa. Ancora in uso durante la Guerra di Crimea (1853-1856), la \"palash\" fin\u00ec con l'essere sostituita come arma di predilezione della cavalleria russa dalla \"shashka\" originaria della Circassia. Rest\u00f2 in uso presso gli ufficiali della marina militare russa.\nCostruzione.\nLe dimensioni della \"palash\", standardizzata durante il regno della zarina Elisabetta I di Russia (1741-1762), erano 96\u00a0cm di lunghezza totale, con una lama di 84.5\u00a0cm, larga 4.5\u00a0cm, affilata solo su di un lato (modelli precedenti pare fossero affilati su entrambi i lati della lama), con punta pi\u00f9 o meno accentuata a seconda dei modelli. L'elsa aveva guardia aperta, a crociera con bracci corti o a mezzaluna come una karabela, impugnatura curva e priva di pomolo. Il modello in uso presso gli ufficiali aveva guardia a coppa con fornimento simile a quello dello stocco, poi uniformato a quello delle altre sciabole.\nCome la maggior parte delle armi dell'Europa Orientale, la \"palash\" era riccamente decorata da incisioni e pietre preziose, l'impugnatura ed il fodero realizzati in avorio o legno pregiato ornato di tarsie ecc."}
{"id": "3429647", "revid": "767487", "url": "https://it.wikipedia.org/wiki?curid=3429647", "title": "Josh Lambo", "text": " Possiede anche il passaporto greco.\nCarriera nel football americano.\nSan Diego Chargers.\nDopo avere giocato a calcio con l'FC Dallas, Lambo si iscrisse alla Texas A&amp;M University, giocando come kicker degli Aggies dal 2012 al 2014. Dopo non essere stato scelto nel Draft NFL 2015, il 2 maggio 2015 firm\u00f2 con i San Diego Chargers, battendo Nick Novak per il ruolo di titolare della squadra nel suo ruolo. Debutt\u00f2 come professionista nella vittoria in rimonta nel primo turno della stagione contro i Detroit Lions, segnando entrambi i field goal tentati e 3 extra point su 4 calciati. La \"Pro Football Writers Association\" lo inser\u00ec nella formazione ideale dei rookie. Il 2 settembre 2017 fu svincolato dai Chargers.\nJacksonville Jaguars.\nIl 17 ottobre 2017, Lambo firm\u00f2 coi Jacksonville Jaguars. Nel 2019 fu inserito nel Second-team All-Pro dopo avere segnato 33 field goal su 34 tentativi."}
{"id": "3429649", "revid": "767487", "url": "https://it.wikipedia.org/wiki?curid=3429649", "title": "Addio, mia bella Napoli!...", "text": "Addio, mia bella Napoli!... \u00e8 un film muto italiano del 1917 diretto da Giuseppe De Liguoro."}
{"id": "3429651", "revid": "729019", "url": "https://it.wikipedia.org/wiki?curid=3429651", "title": "The Steiner Brothers", "text": "The Steiner Brothers \u00e8 un tag team di wrestling composto dai fratelli Rick e Scott Steiner. Debuttarono nel 1989, e da allora hanno lottato in diverse federazioni come l'Extreme Championship Wrestling, la New Japan Pro-Wrestling, la World Championship Wrestling e la World Wrestling Federation, vincendo numerosi titoli anche come combattenti singoli oltre che di coppia. Dopo un periodo di pausa coinciso con il fallimento della WCW, i due fratelli ricominciarono a combattere in coppia all'inizio degli anni 2000 nel circuito indipendente. Nel maggio 2007, approdarono per un breve periodo nella Total Nonstop Action Wrestling.\nGli Steiner sono uno degli unici due tag team ad avere vinto sia i titoli di coppia WWF World Tag Team Championship, che quelli WCW World Tag Team Championship e IWGP Tag Team Championship (gli altri sono i Dudley Boyz/Team 3D), e l'unico team ad aver raggiunto questo traguardo prima che la WCW venisse acquisita dalla WWF.\nInfine, gli Steiner Brothers sono ampiamente ricordati come uno dei migliori tag team di tutti i tempi.\nCarriera.\nNational Wrestling Alliance / World Championship Wrestling (1988\u20131992).\nAi ppv \"Starrcade '88\" e \"Chi-Town Rumble\", Scott Steiner inizi\u00f2 ad accompagnare a bordo ring il fratello Rick durante i suoi incontri. Non molto tempo dopo, i due iniziarono a combattere in coppia in un vero e proprio tag team.\nCon Missy Hyatt, loro manager, gli Steiner Brothers si dimostrarono subito una delle migliori coppie della federazione, una miscela di potenza, velocit\u00e0, tecnica ed agilit\u00e0. Poco dopo sostituirono Missy Hyatt con Robin Green (la futura \"Woman\") in veste di loro manager. Grazie alla loro impressionante sequenza di vittorie, ottennero una \"title-shot\" ai titoli NWA World Tag Team Championship, all'epoca detenuti dai Fabulous Freebirds (Michael \"P.S.\" Hayes e Jimmy Garvin). Il 12 settembre 1989, a \"Clash of the Champions\", gli Steiner persero l'occasione di aggiudicarsi le cinture, venendo sconfitti dai pi\u00f9 esperti Freebirds.\nLa rivalsa giunse il 1\u00ba novembre 1989, ad Atlanta, dove gli Steiner sconfissero i Freebirds vincendo i titoli NWA World Tag Team; il cambio di titolo and\u00f2 in onda il 18 novembre durante una puntata di \"WCW Saturday Night\". Restarono campioni fino al 19 maggio 1990, quando furono sconfitti dai Doom (Ron Simmons e Butch Reed) a \"Capital Combat\", grazie al tradimento nei loro confronti della manager Robin Green.\nIl 24 agosto 1990, gli Steiner sconfissero i Midnight Express (Bobby Eaton &amp; Stan Lane) per gli NWA United States Tag Team Championship. Durante il regno da campioni, la World Championship Wrestling usc\u00ec dalla National Wrestling Alliance, e i titoli furono rinominati WCW United States Tag Team Championship. Dopo la conquista dei WCW World Tag Team Championship avvenuta nel febbraio 1991, gli Steiner Brothers resero vacanti le meno prestigiose cinture WCW United States Tag Team Championship. Furono il secondo tag team della storia a detenere contemporaneamente i due titoli. Infine, quando gli Steiner conquistarono anche l'IWGP Tag Team Championship sconfiggendo Hiroshi Hase e Kensuke Sasaki, il 21 marzo seguente, la WCW inizi\u00f2 a definire la coppia \"Triple Crown Champions\".\nNello stesso periodo, Scott inizi\u00f2 a combattere anche in singolo. Arriv\u00f2 persino ad avere un match per il titolo contro il campione mondiale Ric Flair a \"\", il 30 gennaio 1991, incontro terminato per\u00f2 in pareggio. Scott comunque riusc\u00ec a vincere la cintura di campione WCW World Television Championship da Ricky Steamboat il 29 settembre 1992, iniziando a comportarsi da heel, ma la trasformazione in \"cattivo\" non ebbe poi luogo a causa del passaggio degli Steiner Brothers alla World Wrestling Federation.\nWorld Wrestling Federation (1992\u20131994).\nGli Steiner lasciarono la WCW nel novembre 1992, e Scott rese vacante il titolo WCW World Television Championship. Firmarono per la World Wrestling Federation, debuttando come coppia face nel dicembre 1992, durante una puntata di \"WWF Prime Time Wrestling\". Fecero il loro esordio in pay-per-view il 24 gennaio 1993 alla Royal Rumble, sconfiggendo i Beverly Brothers (Blake &amp; Beau). A \"WrestleMania IX\", il 4 aprile 1993, gli Steiner Brothers sconfissero gli Headshrinkers (Samu &amp; Fatu).\nDopo \"WrestleMania IX\", gli Steiner iniziarono un lungo feud con i Money Inc. (Ted DiBiase &amp; Irwin R. Schyster). A \"King of the Ring 1993\", il 13 giugno 1993, gli Steiner e i The Smoking Gunns (Billy &amp; Bart) sconfissero gli Headshrinkers e i Money Inc. La sera successiva, risconfissero nuovamente i Money Inc. vincendo le cinture WWF Tag Team Championship a Columbus, Ohio. Il regno non fu per\u00f2 di lunga durata perch\u00e9 i Money Inc. riconquistarono i titoli il 16 giugno seguente in un house show a Rockford, Illinois, per riperderli ancora contro i fratelli Steiner durante un altro house show il 19 giugno 1993 a St. Louis, Missouri.\nIl 30 agosto 1993, gli Steiner Brothers difesero con successo le cinture di campioni di coppia WWF contro gli Heavenly Bodies (Tom Prichard &amp; Jimmy Del Ray) a \"SummerSlam 1993\". Il 13 settembre 1993, durante un episodio di \"Raw\" trasmesso da New York City, gli Steiner stavano difendendo i loro titoli contro i The Quebecers (Jacques &amp; Pierre) in un \"Province of Quebec rules\" match, nel quale le cinture potevano passare di mano anche per squalifica. Il match ebbe termine quando il manager dei Quebecers, Johnny Polo, gett\u00f2 una mazza da hockey nel ring, che fu incautamente raccolta da Scott. Quando l'arbitro vide Scott brandire la mazza, squalific\u00f2 immediatamente gli Steiner Brothers, consegnando i titoli Tag Team ai Quebecers. Scott si prese la sua rivincita personale sconfiggendo in singolo Pierre, la settimana seguente a \"Raw\".\nAlle \"Survivor Series '93\", il 24 novembre, gli Steiner fecero squadra con Lex Luger e The Undertaker nel team denominato \"All-Americans\". Gli All-Americans sconfissero i \"Foreign Fanatics\" (Yokozuna, Crush, Ludvig Borga e Jacques Rougeau), anche se fu Luger l'unico superstite del match ad eliminazione.\nIl 22 gennaio 1994, entrambi gli Steiner entrarono nella Royal Rumble, Scott entr\u00f2 nella contesa per primo con il numero 1. Dopo l'ingresso di Rick con il 3, i fratelli collaborarono insieme fino a quando non furono eliminati da Owen Hart e Diesel rispettivamente. Da l\u00ec in avanti, gli Steiner apparvero sempre pi\u00f9 sporadicamente per poi lasciare la WWF a met\u00e0 1994. Una delle ultime apparizioni in WWF di Scott fu un match di qualificazione per il torneo \"King of the Ring\", perso contro IRS.\nExtreme Championship Wrestling (1995).\nI due fratelli Steiner debuttarono nella Extreme Championship Wrestling il 28 luglio 1995, battendo il team composto da Dudley Dudley e Vampire Warrior. Successivamente sconfissero Dudley Dudley e 2 Cold Scorpio. Il 5 agosto 1995, durante \"WrestlePalooza 1995\", combattendo insieme a Eddie Guerrero furono sconfitti da Scorpio, Dean Malenko e Cactus Jack. Il 25 agosto seguente, sconfissero Scorpio e Malenko, e la sera dopo, Scorpio e Chris Benoit.\nIl 16 settembre a \"Gangstas' Paradise\", gli Steiner unirono le proprie forze con Taz in un match perso contro i The Eliminators (John Kronus &amp; Perry Saturn) e Jason. Il 23 settembre, sconfissero Raven e Stevie Richards. Scott fece anche un'altra apparizione (in coppia con Taz in un match contro gli Eliminators) il 28 ottobre, prima che i fratelli lasciassero l'ECW.\nRitorno in WCW (1996\u20131998).\nGli Steiner tornarono nella WCW nel 1996. Inizialmente si scontrarono con i Road Warriors, ed ebbero anche diversi match con i campioni di coppia in carica Sting e Lex Luger. Poi vinsero i titoli WCW World Tag Team Championship dagli Harlem Heat il 24 luglio 1996, ma gli Harlem Heat riconquistarono le cinture solo tre giorni dopo averle perse e il cambio di titoli non venne mai ufficialmente menzionato in TV. Poco tempo dopo, Scott si infortun\u00f2 seriamente alla schiena e Rick combatt\u00e9 in singolo fino al gennaio seguente quando suo fratello Scott pot\u00e9 ritornare a combattere. A seguito della formazione del New World Order, gli Steiner iniziarono un lungo feud con gli Outsiders (Scott Hall &amp; Kevin Nash), che avevano vinto in precedenza le cinture WCW World Tag Team Championship sconfiggendo gli Harlem Heat.\nSeparazione e avvenimenti successivi (1997\u20131998).\nIl turn heel di Scott inizi\u00f2 alla fine del 1997 quando, aumentata la sua massa muscolare, decise di cambiare totalmente look, tagliandosi i capelli (in precedenza acconciati con un caratteristico taglio mullet), facendosi crescere il pizzetto, e iniziando un feud con Buff Bagwell per stabilire chi avesse il fisico migliore. Scott pass\u00f2 definitivamente dalla parte dei \"cattivi\" entrando a far parte dell'nWo a \"SuperBrawl VIII\" il 22 febbraio 1998, arrivando addirittura ad attaccare il fratello Rick mentre stavano difendendo le cinture WCW World Tag Team Championship contro gli Outsiders; il voltafaccia di Scott Steiner permise agli Outsiders di riconquistare i titoli. La sera successiva a \"Monday Nitro\", Scott adott\u00f2 una nuova gimmick simile a quella interpretata da \"Superstar\" Billy Graham negli anni settanta-ottanta, capelli e barba tinti di biondo, e un ulteriore incremento della massa muscolare che and\u00f2 a scapito della sua agilit\u00e0, un tempo famosa.\nI due fratelli ebbero un feud che coinvolse anche il nuovo partner di coppia di Scott, Buff Bagwell, mentre Rick si alle\u00f2 con svariati partner come Kenny Kaos, Lex Luger, e persino la madre di Bagwell, Judy.\nPoco tempo prima del fallimento della WCW, gli Steiner si riconciliarono, non come tag-team, ma entrambi come personaggi heel che si guardavano l'un l'altro le spalle. Quando la WCW chiuse i battenti, i due presero strade differenti ancora una volta.\nGli Steiner tornarono a combattere in coppia solo molti anni dopo, lottando nella United Wrestling Federation dove sconfissero Matt Bentley e Frankie Kazarian, e il Team 3D, per poi aggiudicarsi le cinture NWA Mid-Atlantic Tag Team Championship il 9 dicembre del 2006.\nTotal Nonstop Action Wrestling (2007\u20132008).\nDurante il pay-per-view della Total Nonstop Action Wrestling \"Sacrifice 2007\", Scott Steiner lott\u00f2 in coppia con Tomko in un Triple Threat Tag Team match. I due persero l'incontro e in seguito alla sconfitta, Tomko attacc\u00f2 a tradimento Steiner. Rick Steiner accorse in aiuto del fratello scacciando Tomko, dando cos\u00ec inizio alla ricostituzione degli Steiner Brothers. La riformata coppia affront\u00f2 quindi il Team 3D a \"Slammiversary 2007\" per i TNA World Tag Team Championship. Scott, per\u00f2, non pot\u00e9 partecipare al match a causa di un infortunio alla trachea, e venne sostituito dal vecchio rivale Road Warrior Animal che lott\u00f2 insieme a Rick. Mentre Scott si riprendeva dall'infortunio, il Team 3D lo prese ripetutamente in giro, domandando il suo ritorno sul ring, e mettendo in dubbio l'effettiva seriet\u00e0 del suo infortunio. Il duo allora riapparve attaccando il Team 3D a \"TNA Victory Road\", facendogli perdere i titoli di coppia. Il ritorno degli Steiner Brothers port\u00f2 Scott e Rick a ridiventare dei face. Al ppv \"Hard Justice\", i fratelli Steiner sconfissero il Team 3D. Nella puntata del 16 agosto di \"Impact!\", persero invece un Handicap match contro Kurt Angle a causa dell'interferenza proprio del Team 3D, cosa che inaspr\u00ec ancora di pi\u00f9 il loro feud. A \"Bound for Glory '07\" gli Steiner Brothers saldarono i conti in sospeso con il Team 3D battendoli in un \"Two out of Three Falls Table Match\". Nel 2008, Rick lasci\u00f2 la TNA per dissidi economici inerenti al suo contratto, Scott invece continu\u00f2 a combattere in singolo.\nNel wrestling.\nMosse finali.\nCome Tag Team\nScott\nRick\nTitoli e riconoscimenti.\nJim Crockett Promotions / World Championship Wrestling\nMid-Atlantic Wrestling\nNew Japan Pro-Wrestling\nPro Wrestling America\nPro Wrestling Illustrated\nUnited Wrestling Federation\nWorld Wrestling Federation\nWrestling Observer Newsletter Awards"}
{"id": "3429655", "revid": "767487", "url": "https://it.wikipedia.org/wiki?curid=3429655", "title": "Adolfo Celi, un uomo per due culture", "text": "Adolfo Celi, un uomo per due culture \u00e8 un film documentario del 2006, diretto da Leonardo Celi.\nStoria.\nL'opera \u00e8 un documentario biografico sull'attore di cinema e teatro Adolfo Celi, teso a ricostruire l'influenza che ebbe sia in Italia sia in Brasile, i due Paesi in cui visse e oper\u00f2, con le testimonianze di T\u00f4nia Carrero (sua prima moglie), Veronica Lazar (sua terza moglie), Alessandra Celi (sua figlia), Cecil Thir\u00e9 (suo figliastro), Ennio Morricone, Mario Monicelli, Fernanda Montenegro e tanti altri.\nRegista e produttore \u00e8 Leonardo Celi, figlio dell'attore, per la societ\u00e0 Celifilm in collaborazione con Sky Cinema e Canal Brasil. Il documentario \u00e8 stato presentato alla Mostra Internacional de Cinema de S\u00e3o Paulo."}
{"id": "3429656", "revid": "525063", "url": "https://it.wikipedia.org/wiki?curid=3429656", "title": "Meurthe-et-Moselle", "text": ""}
{"id": "3429660", "revid": "767487", "url": "https://it.wikipedia.org/wiki?curid=3429660", "title": "Giosu\u00e8 il guardacoste", "text": "Giosu\u00e8 il guardacoste \u00e8 un film muto italiano del 1917 diretto e interpretato da Giuseppe De Liguoro."}
{"id": "3429664", "revid": "375960", "url": "https://it.wikipedia.org/wiki?curid=3429664", "title": "Palash", "text": ""}
{"id": "3429671", "revid": "46291", "url": "https://it.wikipedia.org/wiki?curid=3429671", "title": "Citrus japonica \u00d7 Citrus reticulata", "text": "Il kucle \u00e8 una pianta di origine cinese, simile al \"kumquat\", molto apprezzata dai giardinieri.\nDescrizione.\n\u00c8 un alberetto o un arbusto con foglie sempreverdi, di verde scuro; i fiori sono piccoli e bianchi, e vengono prodotti dalla pianta da primavera fino ad autunno. I frutti sono color arancio chiaro."}
{"id": "3429678", "revid": "767487", "url": "https://it.wikipedia.org/wiki?curid=3429678", "title": "Le memorie di un pazzo", "text": "Le memorie di un pazzo \u00e8 un film muto italiano del 1917 diretto da Giuseppe De Liguoro."}
{"id": "3429682", "revid": "767487", "url": "https://it.wikipedia.org/wiki?curid=3429682", "title": "Lo scheletro di Cassio", "text": "Lo scheletro di Cassio \u00e8 un film muto italiano del 1917 diretto da Giuseppe De Liguoro."}
{"id": "3429685", "revid": "339392", "url": "https://it.wikipedia.org/wiki?curid=3429685", "title": "Catchphrase", "text": ""}
{"id": "3429689", "revid": "1310927", "url": "https://it.wikipedia.org/wiki?curid=3429689", "title": "Dilly Duka", "text": "Possiede anche il passaporto albanese.\nBiografia.\nNato e cresciuto negli Stati Uniti ma \u00e8 di origini albanesi.\nCarriera.\nClub.\nIl 29 giugno 2016 ritorna a giocare nel .\nStatistiche.\nPresenze e reti nei club.\n\"Statistiche aggiornate all'8 novembre 2015.\""}
{"id": "3429690", "revid": "110157", "url": "https://it.wikipedia.org/wiki?curid=3429690", "title": "Apoti", "text": "\u00c1poti, dal greco \u00e1potos, cio\u00e8 \"coloro che non se la bevono\", \u00e8 un termine colto per definire un'umanit\u00e0 disincantata che non crede nell'apparenza ma vuole ricercare la verit\u00e0.\nIl termine \u00e8 una parola d'autore coniata e adoperata da Giuseppe Prezzolini in una lettera pubblicata nel numero 28 della rivista \"La Rivoluzione liberale\" del 28 settembre 1922, nella quale criticava la politica del tempo. Secondo Prezzolini, la \"Societ\u00e0 degli apoti\" a cui idealmente si era iscritto, era composta da coloro che si sottraggono al \"tumulto delle forze in gioco per chiarire le idee, per far risaltare i valori, per salvare sopra le lotte, un patrimonio ideale, perch\u00e9 possa tornare a dare frutti nei tempi futuri\". Tale lettera innesc\u00f2 un dibattito con contributi illustri tra cui quelli di Piero Gobetti, Don Luigi Sturzo e Lelio Basso.\nNegli anni successivi anche Indro Montanelli idealmente iscritto alla \"Societ\u00e0 degli apoti\" parimenti all'amico Prezzolini, riteneva che l'essere apota dovesse diventare la caratteristica essenziale del giornalista, la cui missione doveva essere sempre quella di ricercare e raccontare la verit\u00e0.\nIl termine presenta nondimeno una connotazione ulteriore. Essa \u00e8 rinvenibile nell'insofferenza nei confronti della politica, dei partiti di massa e delle istituzioni democratiche che \u00e8 rinvenibile nel messaggio prezzoliniano. Tale posizione presenta indubbi punti di contatto con quelle esposte da Guglielmo Giannini nella sua opera La folla. Seimila anni di lotta contro la tirannide.\nSia pure su livelli stilistici e profondit\u00e0 di analisi molto differenti, diversi autori del secondo dopoguerra italiano hanno condiviso una simile linea di pensiero. Tra questi Leo Longanesi, portatosi su posizioni di forte ripulsa dell'Italia repubblicana e dell'antifascismo, rivendicando il diritto di disinteressarsi della politica. In Longanesi si ha un rimpianto dell'ordine del regime fascista, giacch\u00e9 la natura dittatoriale di quel regime sottraeva alla massa il disbrigo dell'attivit\u00e0 politica, sporca e corruttrice per antonomasia. Inoltre secondo Longanesi era possibile rinvenire nel regime spazi di autonomia e di dissenso; si trattava di una critica non gi\u00e0 di natura politica, ma fondata sul buon senso e sulla ripulsa degli aspetti grotteschi e sordidi del regime.\nUn altro \"apota\" significativo fu Curzio Malaparte. Una apotia che era connotata in senso strapaesano, ovvero come difesa della tipicit\u00e0 italiana, intesa come prodotto della sua societ\u00e0 rurale e tradizionale, fortemente plasmata dalla morale cattolica. La difesa di questi elementi non pu\u00f2 che passare per il rifiuto delle componenti esogene, che introducono mutamenti innaturali del sistema economico che del sistema politico. Ed \u00e8 proprio sulla \"innaturalit\u00e0\" di certe ideologie straniere, sulla loro incompatibilit\u00e0 con il contesto italico si innesta la critica di un terzo apota, ovvero Giovanni Guareschi. Guareschi tratteggia nelle sue opere pi\u00f9 famose il confronto, a tratti greve a tratti ironico, tra il cattolicesimo e l'ideologia comunista in un paese della Bassa padana. Egli opera tuttavia una profonda differenziazione tra i comunisti di citt\u00e0 e i comunisti paesani, incarnati da Peppone. Bench\u00e9 comunisti infatti, essi non sono sprovvisti di buon senso e rifuggono dalle velleit\u00e0 dei \"comunisti di citt\u00e0\", che si fanno fautori di scioperi e distruzioni. I \"comunisti di citt\u00e0\" sono descritti come delle figure fortemente negative, portatori di disvalori che attentano alla vita tranquilla del borgo. L'ideologia che essi incarnano \u00e8 dipinta come un prodotto di importazione profondamente incompatibile con il contesto italico, un innesto spurio e artificiale nella realt\u00e0 paesana. Da ci\u00f2 sorge il rifiuto di questi soggetti, che unisce nel paese le forze tradizionali e quelle comuniste. Non manca in Guareschi la critica al sistema vigente, ma mai in chiave sociale e politica, ma piuttosto valutando singoli casi e attraverso un richiamo all'umanit\u00e0, all'altruismo e al buon senso."}
{"id": "3429691", "revid": "767487", "url": "https://it.wikipedia.org/wiki?curid=3429691", "title": "Phil Boyer", "text": "Carriera.\nFu capocannoniere della First Division inglese nel 1980."}
{"id": "3429692", "revid": "767487", "url": "https://it.wikipedia.org/wiki?curid=3429692", "title": "Quando si ama (film 1917)", "text": "Quando si ama \u00e8 un film muto italiano del 1917 diretto da Giuseppe De Liguoro."}
{"id": "3429693", "revid": "1305772", "url": "https://it.wikipedia.org/wiki?curid=3429693", "title": "Edward Anderson", "text": ""}
{"id": "3429696", "revid": "729019", "url": "https://it.wikipedia.org/wiki?curid=3429696", "title": "Miss Universo 1992", "text": "Miss Universo 1992, quarantunesima edizione di Miss Universo, si \u00e8 tenuta presso il Queen Sirikit National Convention Center di Bangkok in Thailandia, l'8 maggio 1992. L'evento \u00e8 stato presentato da Dick Clark, Leeza Gibbons e Angela Visser. Michelle McLean, Miss Namibia, \u00e8 stata incoronata Miss Universo 1992.\nGiudici della trasmissione televisiva.\nLe seguenti celebrit\u00e0 hanno fatto da giudici durante la serata finale:"}
{"id": "3429699", "revid": "2134764", "url": "https://it.wikipedia.org/wiki?curid=3429699", "title": "Danny Cruz", "text": ""}
{"id": "3429701", "revid": "767487", "url": "https://it.wikipedia.org/wiki?curid=3429701", "title": "Iris (film 1918)", "text": "Iris \u00e8 un film muto italiano del 1918 diretto da Giuseppe De Liguoro."}
{"id": "3429702", "revid": "767487", "url": "https://it.wikipedia.org/wiki?curid=3429702", "title": "Bobby Parker", "text": "Carriera.\nFu capocannoniere del campionato inglese nel 1915."}
{"id": "3429710", "revid": "287204", "url": "https://it.wikipedia.org/wiki?curid=3429710", "title": "Laura Squizzato", "text": "Biografia.\nLaureata in Lettere Antiche, dopo i primi anni come giornalista nei quotidiani e nelle televisioni locali, si trasferisce a Milano e poi a Roma, dove attualmente vive con la sorella gemella Silvia, con cui ha condiviso praticamente tutto, dalle passioni alle esperienze lavorative.\nDal 2006 lavora in Rai come conduttrice ed inviata di programmi di vario genere; nel 2008 e 2009 conduce con la sorella Silvia una rubrica che racconta curiosit\u00e0 e storie divertenti di persone normali e di personaggi noti nel programma di Rai Due \"Insieme sul Due\".\nDal 2009 conduce fino a giugno 2014 con la sorella gemella i collegamenti in diretta dai comuni italiani in gara nel programma di Rai 2 \"Mezzogiorno in famiglia\", condotto da Amadeus con la regia di Michele Guard\u00ec.\nSempre con la sorella Silvia debutta nel cinema nel 2011 con il film \"Gianni e le donne\" di Gianni Di Gregorio, prodotto da Bibi film e distribuito da 01.\nNel 2012 torna al cinema nel film di Fausto Brizzi \"Com'\u00e8 bello far l'amore\", sempre in compagnia della sorella Silvia.\n\u00c8 autrice con la sorella Laura di un libro di cucina \u201cI nostri dolci light\u201d (Gribaudo editori, ottobre 2012) e di un libro sui gemelli, \u201cDoppia vita, Il linguaggio segreto dei gemelli\u201d (Mondadori, maggio 2015).\nDal 2014 con la sorella ha un blog www.doppiavita.tv che si occupa di cinema, teatro, moda ed eventi.\nDa settembre 2016 lavora come inviata nel programma I fatti vostri, condotto da Giancarlo Magalli su Rai 2.\nHa collaborato come giornalista a \"La Gazzetta di Brescia\", \"Bresciaoggi\", \"Telelombardia\", \"Vero\", \"il Corriere della Sera\", \"D-La Repubblica delle donn\", \"La Prealpina\" e \"Omnimilano\".\nNel 2021, come la sorella Silvia, diventa redattrice ordinaria del Tg2, inserita nella redazione \u00abScienze\u00bb."}
{"id": "3429712", "revid": "219110", "url": "https://it.wikipedia.org/wiki?curid=3429712", "title": "Piazza Martiri della libert\u00e0 (Pisa)", "text": "Piazza Martiri della Libert\u00e0, gi\u00e0 piazza Santa Caterina, si trova a Pisa, nei pressi della chiesa di Santa Caterina d'Alessandria.\nStoria.\nOriginariamente l'area della piazza era occupata dal monastero di San Lorenzo: profanato durante il periodo napoleonico, il complesso divenne sede del Dipartimento del Mediterraneo, per essere ceduto, al ritorno dei Lorena, alla comunit\u00e0 pisana.\nIl convento fu demolito intorno al 1815 e, al contempo, furono avviati alcuni studi per la sistemazione urbanistica della piazza.\nNel 1817 fu indetto un concorso, dal quale usc\u00ec vincitore il progetto di Tommaso Poschi.\nIl disegno del Poschi fu attuato molto lentamente e negli anni successivi fu messa a dimora esclusivamente una doppia fila di alberi delimitanti uno spazio ovale.\nNel 1827, abbandonato il progetto iniziale, l'architetto Alessandro Gherardesca fu incaricato di ultimare l'opera: con i pochi fondi a disposizione, egli delimit\u00f2 la piazza con un grande prato circondato da viali e cippi marmorei agli ingressi, mentre al centro, alla convergenza dei viali, pose una colonna marmorea.\nNel 1829 una commissione avvi\u00f2 una raccolta di fondi per sostituire la colonna con una statua del granduca Pietro Leopoldo.\nIl basamento, progettato ancora dal Gherardesca, fu ornato con bassorilievi di Emilio Santarelli e Temistocle Guerrazzi, rispettivamente raffiguranti l'opera restauratrice del granduca verso agricoltura e commercio e la protezione accordata alle Arti.\nLa scultura del sovrano, realizzata da Luigi Pampaloni, fu inaugurata nel 1833 e nel 1835 furono completati anche i sedili marmorei intorno alla piazza."}
{"id": "3429713", "revid": "287204", "url": "https://it.wikipedia.org/wiki?curid=3429713", "title": "Silvia Squizzato", "text": "Biografia.\nNasce a Brescia, dove studia e comincia le prime esperienze lavorative come giornalista nei quotidiani e nelle televisioni locali. Si trasferisce a Milano per continuare la sua attivit\u00e0 di giornalista a Telelombardia per poi approdare in Rai per condurre nel 2006 Vivere il mare su Rai Due insieme alla sorella gemella Laura, con cui condivide studi, passioni e lavoro.\nNel 2005 era stata inviata dai Mari Esteri nel programma condotto da Puccio Corona su Rai 2.\nDopo aver condotto per due anni Aprirai, striscia del week end con anteprime e interviste del mondo Rai, nel 2008 e 2009 conduce con la sorella Laura una rubrica nel programma di Rai 2 \"Insieme sul Due\".\nA partire dal 2009, sempre con la sorella Laura, conduce per cinque anni le dirette dalle piazze dei comuni italiani nel programma di Michele Guard\u00ec \"Mezzogiorno in famiglia\", condotto da Amadeus su Rai 2.\nNel 2011 debutta al cinema sempre con la sorella gemella nel film \"Gianni e le donne\" di Gianni Di Gregorio, presente insieme a un solo altro film italiano al festival di Berlino. Le due gemelle sono tra le donne su cui il protagonista sogna e con cui tenta un approccio.\nNel 2012 torna al cinema nel film di Fausto Brizzi \"Com'\u00e8 bello far l'amore\", sempre in compagnia della sorella gemella Laura.\n\u00c8 autrice con la sorella Laura di un libro di cucina \u201cI nostri dolci light\u201d (Gribaudo editori, ottobre 2012) e di un libro sui gemelli, \u201cDoppia vita, Il linguaggio segreto dei gemelli\u201d (Mondadori, maggio 2015).\nDal 2014 con la sorella ha un blog www.doppiavita.tv che si occupa di cinema, teatro, moda ed eventi.\nDa settembre 2016 lavora come inviata nel programma I fatti vostri, condotto da Giancarlo Magalli.\nHa lavorato come giornalista per \"Bresciaoggi\", \"Telelombardia\", \"La Prealpina\", \"il Corriere della Sera\" e \"Vero\".\nNel 2021, come la sorella Laura, diventa redattrice ordinaria del Tg2, inserita nella redazione \u00abSpeciali\u00bb."}
{"id": "3429714", "revid": "767487", "url": "https://it.wikipedia.org/wiki?curid=3429714", "title": "La morte rossa", "text": "La morte rossa \u00e8 un film muto italiano del 1918 diretto da Giuseppe De Liguoro.\nIl film \u00e8 suddivido in 5 episodi: \"Il gioco del destino\", \"Il segreto dell'astronomo\", \"In fondo al mare\", \"La realt\u00e0 dei sogni\" \"e La liberazione di Gerusalemme\"."}
{"id": "3429715", "revid": "155613", "url": "https://it.wikipedia.org/wiki?curid=3429715", "title": "Piazza Santa Caterina", "text": ""}
{"id": "3429720", "revid": "767487", "url": "https://it.wikipedia.org/wiki?curid=3429720", "title": "Vic Watson", "text": "Carriera.\nGioc\u00f2 per quasi tutta la carriera nel West Ham, con la cui maglia divenne capocannoniere della First Division nel 1930."}
{"id": "3429722", "revid": "287204", "url": "https://it.wikipedia.org/wiki?curid=3429722", "title": "Jared Jeffrey", "text": ""}
{"id": "3429723", "revid": "486946", "url": "https://it.wikipedia.org/wiki?curid=3429723", "title": "Segnale cellulare", "text": ""}
{"id": "3429726", "revid": "57342", "url": "https://it.wikipedia.org/wiki?curid=3429726", "title": "Audioguida", "text": "L'audioguida (o audio tour) \u00e8 uno strumento che permette la riproduzione e l'ascolto di un racconto audio registrato, solitamente attraverso un dispositivo elettronico portatile, con informazioni vocali su un monumento, un museo o un sito di interesse turistico o culturale. Attraverso il commento parlato, le audioguide offrono informazioni e approfondimenti su vari temi, che possono essere di storia, storia dell'arte, architettura, storia aziendale, correlate al luogo o all'oggetto che si sta guardando.. I contenuti audio, spesso multilingue, possono inoltre essere arricchiti da effetti sonori, musiche, interviste agli artisti o a direttori di musei, siti archeologici, mostre ecc. Le audioguide sono generalmente noleggiate sul posto e distribuite individualmente ai visitatori perch\u00e9 possano ascoltare il racconto audio durante la visita; possono essere disponibili in forma gratuita o inserite nel biglietto di ingresso al sito. La riproduzione delle tracce pre memorizzate negli apparecchi avviene solitamente attraverso l'inserimento numerico del numero del reperto, opera o sito per il quale si desidera ascoltare il commento o la storia; gli stessi apparecchi consentono la riproduzione sequenziale delle tracce attraverso i comuni tasti di avanzamento. Una volta impostata la lingua sull'apparecchio la riproduzione dei contenuti avverr\u00e0 unicamente per la lingua prescelta. Sistemi particolarmente sofisticati e di nuova generazione consentono la geo localizzazione dei punti di interesse POI e la riproduzione automatica delle tracce in prossimit\u00e0 degli stessi. Da alcuni anni un utilizzo semplificato della funzionalit\u00e0 dell'audioguida pu\u00f2 essere effettuato scaricando su dispositivi smartphone specifiche applicazioni in grado di riprodurre contenuti audio sui luoghi d'interesse. Le applicazioni possono essere gratis o a pagamento, scaricabili tramite internet o tramite smartphone e dispositivi mobili, oltre che inserite all'interno di applicazioni per iPhone, iPad, Android.\nLo sviluppo della tecnologia ha giocato un ruolo molto rilevante nell'evoluzione delle audioguide, permettendo l'integrazione di funzioni sempre pi\u00f9 complesse in dispositivi sempre pi\u00f9 piccoli e leggeri. In Italia, la produzione delle prime guide elettroniche multilingue risale al 1959 quando il Cardinale Giovan Battista Montini, futuro Papa Paolo VI fece installare nel Duomo di Milano le prime guide elettroniche multilingue. Dopo un'iniziale diffidenza, nel 1961 la Congregazione dei Riti diede il benestare alla presenza delle guide elettroniche nelle chiese; segu\u00ec quindi l'installazione degli apparecchi in numerosi luoghi di culto, tra cui il Duomo di Firenze e la Basilica di Santa Croce.\nLe prime audioguide portatili nacquero invece negli anni '80 e, disponendo di capacit\u00e0 computazionale molto ridotta, non erano in grado di implementare gli algoritmi di decodifica del formato audio, che pertanto doveva essere audio non compresso a bassa qualit\u00e0. Con la nascita di formati digitale pi\u00f9 evoluti , primo fra tutti l'MP3, nei primi anni '90, inizi\u00f2 ad avvertirsi la necessit\u00e0 di integrare capacit\u00e0 di memorizzazione sempre pi\u00f9 alte. Da allora ad oggi, il confine fra audioguida e videoguide si \u00e8 molto assottigliato a vantaggio di soluzione embedded \"all-in-one\" tipici di MID di ultima generazione, in grado di riprodurre audio Hi-Fi, video in alta qualit\u00e0 nei formati pi\u00f9 disparati, interfaccia touch screen, o ancora di accedere al servizio di navigazione GPS o ad internet mediante hotspot dedicati."}
{"id": "3429727", "revid": "3115", "url": "https://it.wikipedia.org/wiki?curid=3429727", "title": "Cappella dell'Assunta (Trepuzzi)", "text": "La cappella dell'Assunta \u00e8 una chiesa di Trepuzzi, in provincia di Lecce.\nStoria.\nLa cappella, edificata tra la fine del XIV e l'inizio del XV secolo, fin dalla prima visita pastorale del 1640 appare sotto il titolo di Santa Maria dei Martiri; assunse molto pi\u00f9 tardi il titolo di cappella della Vergine dei Martiri o dell'Assunta come attesta il verbale della visita pastorale del 1822. Successivamente, a partire dal 1905, il titolo di \"Madonna dei Martiri\" viene sostituito da quello di \"Santa Maria delle Grazie\". L'edificio fu completamente rinnovato nel XVIII secolo. A questa chiesa \u00e8 legato il tradizionale miracolo della liberazione del paese da francesi, avvenuto il 12 aprile 1799, per intercessione della Madonna Assunta.\nDescrizione.\nEsterno.\nPresenta una facciata molto semplice, priva di qualsiasi ornamento, arricchita solo da un cornicione con spigoli aggettanti, sormontato da una piccola croce in ferro. Al centro si apre il portale d'ingresso posto in asse con una finestra inquadrata da una cornice mistilinea. Sul lato destro si apre un ingresso secondario sovrastato da una finestra analoga alla precedente. Sempre su questo lato si nota, in alto, una sequenza di mensole dotate di fori, che fungevano probabilmente da sostegno per fiaccole. Il doppio campanile a vela, posto in posizione arretrata, \u00e8 sormontato da una piccola croce.\nInterno.\nL'interno, ad unica navata, \u00e8 coperto da una volta ricca di fregi a stucco, al centro della quale vi \u00e8 la rappresentazione dell'Empireo e lo stemma di Trepuzzi. Le pareti laterali sono modellate da due doppie lesene, dal cornicione di raccordo con la volta e dalle decorazioni a stucco. Sulla porta principale \u00e8 collocata la cantoria in legno e di fronte a questa l'altare maggiore, intitolato alla Beatissima Vergine dei Martiri, ornato da stucchi dorati e da lesene laterali. Sull'altare, dentro una nicchia ovale, \u00e8 conservato un affresco quattrocentesco raffigurante la \"Madonna allattante\". Sull'architrave dell'altare si legge un distico elegiaco rivolto alla Madonna:\nSul fastigio \u00e8 collocata la tela raffigurante la Madonna tra i Santi Oronzo e Irene, protettori dell'arcidiocesi di Lecce.Nella parete sinistra della cappella \u00e8 ubicato l'altare dedicato alla Madonna dei Miracoli, inquadrato da un timpano e lesene laterali. Su di esso figura una tela ad olio del 1855, che rappresenta la scena della sudorazione della statua della Vergine durante il tradizionale miracolo del 1799. Sulla porta laterale \u00e8 collocata la tela di san Vincenzo Ferreri, opera del 1794 di Pietro Pasquale Martena. Sono presenti, inoltre, sulle pareti laterali, tele di forma ovale che raffigurano l'Annunciazione, l'Immacolata Concezione, la Visitazione, la Purificazione di Maria, l'Assunta e i santi.\nLa cappella \u00e8 sede della confraternita di San Giuseppe."}
{"id": "3429729", "revid": "767487", "url": "https://it.wikipedia.org/wiki?curid=3429729", "title": "Lorenzaccio (film)", "text": "Lorenzaccio \u00e8 un film muto italiano del 1918 diretto da Giuseppe De Liguoro.\nTrama.\nIl film \u00e8 tratto dall'omonimo dramma di Alfred de Musset e narra la storia di Lorenzo de' Medici e dell'uccisione del suo compagno di malefatte Alessandro de' Medici. Ma questo evento non servir\u00e0 a liberare Firenze dalla tirannia della nobile famiglia."}
{"id": "3429735", "revid": "120966009", "url": "https://it.wikipedia.org/wiki?curid=3429735", "title": "Luigi Arborio Mella di Sant'Elia", "text": "Biografia.\nFiglio di Don Alessandro Arborio Mella conte di Sant'Elia (1838-1911), governatore militare di Sassari, e di Maria Serra Boyl di Putifigari (1848-1924), a soli venticinque anni era il Gran Maestro delle Cerimonie di Corte di Vittorio Emanuele III e confidente della regina Margherita di Savoia; partecip\u00f2 alla prima guerra mondiale con il grado di maggiore. Spos\u00f2 la nobildonna inglese Rosamund Marke Wood, dama di palazzo della regina Elena di Savoia. Fu deputato al Parlamento d'Italia per le legislature XXV e XXVI.\nIl 12 ottobre 1939 venne eletto senatore nella XXX legislatura del Regno d'Italia e fu membro della commissione dei lavori pubblici e delle comunicazioni dal 1940 al 1943. Con l'invasione tedesca e la costituzione della Repubblica Sociale Italiana fu costretto a fuggire nella Citt\u00e0 del Vaticano sotto la protezione di papa Pio XII. Suo fratello Alberto fu governatore del Conclave e maestro di Camera dei pontefici Pio XI e Pio XII. Dopo la caduta del fascismo si ritir\u00f2 a vita privata, appoggiando il Partito Nazionale Monarchico, senza per\u00f2 mai candidarsi ad elezioni."}
{"id": "3429742", "revid": "484362", "url": "https://it.wikipedia.org/wiki?curid=3429742", "title": "Austria nazista", "text": ""}
{"id": "3429746", "revid": "547992", "url": "https://it.wikipedia.org/wiki?curid=3429746", "title": "Renato Piccoli", "text": "Carriera.\nDebutta in Serie A con il nel campionato 1968-1969 in cui disputa 2 partite. In Serie B ottiene 106 presenze totali con le maglie di Verona, , e .\nInoltre conta 269 presenze in Serie C con sei squadre."}
{"id": "3429747", "revid": "1305772", "url": "https://it.wikipedia.org/wiki?curid=3429747", "title": "Piazza Martiri della libert\u00e0", "text": ""}
{"id": "3429751", "revid": "767487", "url": "https://it.wikipedia.org/wiki?curid=3429751", "title": "Gerson Mayen", "text": ""}
{"id": "3429752", "revid": "767487", "url": "https://it.wikipedia.org/wiki?curid=3429752", "title": "Il canto di Circe (film)", "text": "Il canto di Circe \u00e8 un film muto italiano del 1920 diretto da Giuseppe De Liguoro."}
{"id": "3429756", "revid": "123727801", "url": "https://it.wikipedia.org/wiki?curid=3429756", "title": "Call Level Interface", "text": "Call Level Interface (CLI) \u00e8 uno standard software definito in ISO/IEC 9075-3:2003. Esso definisce come un programma debba interfacciarsi a un database management system (DBMS) a \"livello di chiamata\", come dice il nome stesso, e gestire i risultati delle interrogazioni SQL, o query, effettuate.\nCaratteristiche.\nOgni database viene fornito con un'API attraverso la quale le applicazioni vi accedono. In origine si trattava di librerie proprietarie, perlopi\u00f9 in linguaggio C, che costringevano ad una pressoch\u00e9 totale riscrittura del codice in caso di passaggio a un database diverso, vista anche la regolare presenza di leggere ma significative differenze nell'implementazione di SQL nei diversi database.\nTra le pi\u00f9 diffuse e conosciute implementazioni dello standard CLI vi sono ODBC e JDBC. ODBC 3.x include funzionalit\u00e0 di entrambi gli standard, ISO e X/Open, e garantisce sia che applicazioni scritte secondo tali specifiche funzionino con un driver ODBC 3.x sia che un driver scritto secondo tali specifiche funzioni con un'applicazione ODBC 3.x, ove vengano compilati con i suoi header file e \"linkati\" alle librerie ODBC.\nStoria.\nAgli inizi degli anni novanta il \"SQL Access Group\" produsse un'API che si proponeva di fornire una modalit\u00e0 di accesso universale ai database e che fu commercializzata da Microsoft come ODBC (Open DataBase Connectivity). Le specifiche furono sottoposte ai comitati di standardizzazione ISO e ANSI nel 1993.\nIl risultato fu SQL/CLI come aggiunta al SQL standard edizione 1992 (SQL-92). Fu completato come ISO standard ISO/IEC 9075-3:1995. Attualmente si sta lavorando al supporto a SQL:1999 (o SQL3, la quarta revisione del SQL, mentre la pi\u00f9 recente \u00e8 la sesta, SQL:2008).\nAlla fine del 1994 il controllo su CLI fu trasferito a X/Open, un'associazione internazionale no-profit fondata nel 1984. Lo standard entr\u00f2 cos\u00ec a far parte di un progetto pi\u00f9 ampio, denominato \"Common Application Environment\", che si propone di fornire gli strumenti per un'ampia portabilit\u00e0 dei programmi e degli ambienti di sviluppo attraverso l'adozione e l'adattamento di standard ufficiali o di fatto (cio\u00e8 soluzioni gi\u00e0 ampiamente diffuse).\nNel 1995 The Open Group (associazione che riunisce X/Open e Open Software Foundation) ha pubblicato le definizioni dell'API CLI e i binding per i linguaggi C e COBOL."}
{"id": "3429757", "revid": "287204", "url": "https://it.wikipedia.org/wiki?curid=3429757", "title": "Miss Mondo 1992", "text": "Miss Mondo 1992, la quarantaduesima edizione di Miss Mondo, si \u00e8 tenuta il 12 dicembre 1992, presso il Sun City Entertainment Centre di Sun City, in Sudafrica. Il concorso \u00e8 stato presentato da Billy Dee Williams, Jerry Hall, Doreen Morris, Suanne Braun e Deborah Shelton. Julija Kuro\u010dkina, rappresentante della Russia \u00e8 stata incoronata Miss Mondo 1992."}
{"id": "3429759", "revid": "601780", "url": "https://it.wikipedia.org/wiki?curid=3429759", "title": "Ivanka Marie Trump", "text": ""}
{"id": "3429761", "revid": "767487", "url": "https://it.wikipedia.org/wiki?curid=3429761", "title": "La beffa della vita", "text": "La beffa della vita \u00e8 un film muto italiano del 1920 diretto da Giuseppe De Liguoro."}
{"id": "3429762", "revid": "1369234", "url": "https://it.wikipedia.org/wiki?curid=3429762", "title": "Ike Opara", "text": ""}
{"id": "3429765", "revid": "125753146", "url": "https://it.wikipedia.org/wiki?curid=3429765", "title": "Radio Sportiva", "text": "Radio Sportiva \u00e8 una talk radio privata a diffusione interregionale con sede a Ponsacco (PI) che si occupa di sport, nata il 1\u00ba dicembre 2010 da un'idea di Loriano Bessi e Marzia Boddi e facente parte del gruppo editoriale toscano Mediahit con studi di trasmissione a Prato. Il direttore responsabile \u00e8 Michele Plastino.\nNonostante non sia un network nazionale ma abbia una copertura interregionale, secondo l'ultima indagine TER (gennaio 2018) vanta 1.119.000 ascoltatori collocandosi come ascolti al livello delle principali emittenti nazionali.\nCopertura.\nRadio Sportiva ha una copertura interregionale pertanto \u00e8 considerata una \"superstation\". \nL'emittente radiofonica \u00e8 diffusa in FM in monofonia, con servizio RDS, nelle principali citt\u00e0 italiane; in tutta l'Europa e nell'Africa settentrionale invece tramite il satellite Eutelsat Hot Bird 13\u00b0Est, in tecnica digitale.\nIn FM, la diffusione \u00e8 distribuita sul territorio italiano \"a macchia di leopardo\" perch\u00e9 non sono molte le regioni italiane ad essere coperte nella loro interezza.\nIl 15 luglio 2021 l'emittente radiofonica ha fatto il suo ingresso nel Mux EuroDab Italia. La talk-radio toscana \u00e8 identificata come R. SPORTIVA DAB, con qualit\u00e0 audio a 32 kbit/s in mono con codec HE-AAC v2 (inizialmente, fino al 19 luglio, era identificata come SPORTIVA DAB e trasmetteva, sempre a 32 kbit/s in mono, con codec AAC-LC).\nAll'inizio di gennaio 2022 l'emittente radiofonica \u00e8 uscita dal Mux EuroDab Italia e resta presente in alcuni mux regionali.\nFrequenze FM.\nDal 3 settembre 2018 al 31 luglio 2019 era diffusa sulle frequenze di Radio Padre Pio su Abruzzo, Molise e Puglia, che dal 1\u00ba agosto 2019 tornano a diffondere il segnale dell'emittente religiosa.\nDa inizio novembre 2019 Radio Sportiva ritorna in Veneto, Friuli-Venezia Giulia e parte dell'Emilia.\nDall'aprile 2021 Radio Sportiva \u00e8 diffusa anche in Romagna, tra Rimini, Riccione e zone limitrofe.\nProgrammi e palinsesto.\nDal 1\u00ba dicembre 2010 fino a febbraio 2017, Sportiva ha coperto tutti i giorni 16 ore di diretta (8-24). \nDa marzo 2017, con la riorganizzazione del palinsesto dopo la vertenza sindacale, \u00e8 stata anticipata la Rassegna stampa sportiva di un'ora (dalle 8 alle 7 del mattino) ma \u00e8 stata sacrificata la diretta nella fascia serale (21-24) fatta eccezione per i giorni in cui ci sono anticipi/posticipi serali dei big match di Serie A, Serie B, Coppa Italia, UEFA Champions League, UEFA Europa League, Nazionale o di altri eventi sportivi particolarmente rilevanti (Gp F1, MotoGP o altro). Quindi la programmazione copre ogni giorno 14 ore di diretta (7-21) durante la settimana e 13 ore di diretta (8-21) nei weekend. Successivamente, la programmazione si \u00e8 rimodulata nella seguente ed attuale configurazione: 13 ore e 40 minuti di diretta dal luned\u00ec al venerd\u00ec (7:00-20:40), e 12 ore e 40 minuti nel fine settimana (8:00-20:40) a causa della chiusura anticipata del \"Microfono Aperto\" serale alle 20:40.\nConduttori.\nI 13 giornalisti che compongono la redazione sportiva di Prato sono i seguenti:\nCollaboratori esterni.\nRadio Sportiva, nel programma \"Qui Sportiva a Voi Stadio - Speciale Serie A\" si avvale di corrispondenti locali provenienti da ciascuna delle 20 piazze di Serie A per commenti, interviste e notizie. Essi sono:\nNel programma \"Qui Sportiva a Voi Stadio - Speciale Serie B\" i corrispondenti locali provenienti da ciascuna delle piazze di Serie B per commenti, interviste e ultimissime sono:\nOpinionisti.\nGli opinionisti intervengono ogni giorno nello spazio del \"Microfono aperto\" per rispondere alle domande degli ascoltatori. Essi sono:\nPierpaolo Marino ha terminato la sua collaborazione nel giugno 2019 con la nomina a Direttore sportivo dell'Udinese."}
{"id": "3429766", "revid": "287204", "url": "https://it.wikipedia.org/wiki?curid=3429766", "title": "Teleosaurus", "text": "Il teleosauro (gen. Teleosaurus) \u00e8 un rettile marino estinto, appartenente ai crocodilomorfi. Visse tra il Giurassico medio e il Giurassico superiore (Bathoniano - Kimmeridgiano, circa 169 - 155 milioni di anni fa) e i suoi resti fossili sono stati ritrovati in Europa.\nDescrizione.\n\"Teleosaurus\" aveva mascelle fortemente allungate, come quelle del moderno gaviale del Gange. Il corpo era lungo e affusolato, e terminava con coda sinuosa che veniva utilizzata per la propulsione nell'acqua. Gli arti anteriori erano piuttosto corti e venivano probabilmente tenuti aderenti al corpo durante la natazione in modo da favorire la penetrazione fluidodinamica nell'acqua.\nViveva in mare aperto e probabilmente si nutriva di pesci e calamari che catturava con i suoi denti appuntiti.\nLe narici esterne di \"Teleosaurus\" erano molto grandi; i denti erano appuntiti e sporgenti all'infuori, molto numerosi. Le ossa nasali erano molto sottili; il bordo posteriore delle ossa pterigoidi era notevolmente concavo. Le orbite erano orientate verso l'alto. L'armatura ventrale era costituita da placche poligonali; l'armatura dorsale era invece formata da placche fortemente embricate nella regione toracico-lombare, mentre nella regione sacrale e caudale le placche erano munite di una cresta.\nClassificazione.\nIl genere \"Teleosaurus \"fu istituito da Geoffroy Saint-Hilaire (1825) per accogliere la specie Crocodilus cadomensis, descritta da Lamouroux nel 1820. Diverse specie sono state attribuite in seguito a questo genere, come \"T. gladius\" (Eudes Deslongchamps, 1868), \"T. subulidens\" (Phillips, 1871), e\" T. geoffroyi \"(Eudes-Deslongchamps, 1868). Gli esemplari di \"T. gladius\" sono stati tutti distrutti a Caen durante la Seconda guerra mondiale, ma Vignaud (1995) ha proposto una sinonimia tra \"T. gladius\" e \"T. cadomensis\" sulla base della descrizione di Eudes-Deslongchamps (1868). Anche il frammento mandibolare attribuito a \"T. subulidens\" \u00e8 stato riferito a \"T. cadomensis\" (Vignaud, 1995). Solo \"T. geoffroyi\", descritto sulla base di frammenti mandibolari distrutti a Caen nel 1944 (Eudes-Deslongchamps, 1868), \u00e8 considerato una specie valida da Vignaud (1995).\n\"Teleosaurus\" \u00e8 il genere eponimo dei teleosauridi, un gruppo di crocodilomorfi dalle spiccate attitudini acquatiche, strettamente imparentati con i metriorinchidi ma meno specializzati per la vita marina rispetto a questi ultimi."}
{"id": "3429774", "revid": "767487", "url": "https://it.wikipedia.org/wiki?curid=3429774", "title": "Il leone di Omar", "text": "Il leone di Omar \u00e8 un film muto italiano del 1924 diretto e interpretato da Giuseppe De Liguoro."}
{"id": "3429777", "revid": "110157", "url": "https://it.wikipedia.org/wiki?curid=3429777", "title": "Last Splash", "text": "Last Splash \u00e8 il secondo album del gruppo musicale statunitense The Breeders, pubblicato dall'etichetta indipendente 4AD il 30 agosto del 1993.\nProdotto da Kim Deal e Mark Freegard, \u00c8 stato registrato presso i Coast Recorders di San Francisco, California e i Brilliant Studios di Dayton, Ohio."}
{"id": "3429781", "revid": "1924342", "url": "https://it.wikipedia.org/wiki?curid=3429781", "title": "BareNaked (singolo)", "text": "BareNaked \u00e8 il singolo di lancio del quarto album di inediti dell'attrice e cantante Jennifer Love Hewitt, \"BareNaked\". \u00c8 il pi\u00f9 fortunato dei due estratti dall'album, raggiungendo il sesto posto in Australia, il trentunesimo nell'Adult e il ventiquattresimo nella Bubbling Under Hot 100.\n\u00c8 stato inserito in due episodi di \"Ghost Whisperer - Presenze\", serie in cui recita la Hewitt, in \"Scomparsi\" (1x20) e \"Il collezionista\" (2x20)."}
{"id": "3429782", "revid": "729019", "url": "https://it.wikipedia.org/wiki?curid=3429782", "title": "Mazzapicchio (arma)", "text": "Il mazzapicchio (\"Bec de Corbin\" \"Becco di corvo\" in lingua francese) \u00e8 un tipo di arma inastata divenuto molto popolare durante il Medioevo europeo.\nDescrizione.\nMolto simile all'azza (chiamata appunto \"bec de faucon\", \"becco di falcone\" in francese) si compone di una testa di martello, sormontata da una cuspide a sezione romboidale, fronteggiata, sul posteriore, da una \"penna\" simile alla punta di un piccone, montata su di un'asta d'altezza variabile. Diversamente dal martello d'armi, il mazzapicchio veniva principalmente utilizzato per colpire con la sua punta di piccone e la testa di martello serviva per il bilanciamento del colpo e per imprimere maggior peso all'urto di sfondamento.\nIl termine mazzapicchio indica spesso un insieme di armi molto diverse tra loro: il mazzapicchio propriamente detto, il maglio, il martello d'armi ed il picco d'armi."}
{"id": "3429784", "revid": "1310927", "url": "https://it.wikipedia.org/wiki?curid=3429784", "title": "Carl\u00e3o (calciatore 1\u00ba agosto 1986)", "text": "Carriera.\nNella stagione 2012-2013 vince la Coppa di lega portoghese con il Braga. Nella stagione 2014-2015 si trasferisce ai cinesi del Shijiazhuang Yongchang, nel massimo campionato."}
{"id": "3429785", "revid": "767487", "url": "https://it.wikipedia.org/wiki?curid=3429785", "title": "Il cavaliere senza paura (film 1925)", "text": "Il cavaliere senza paura \u00e8 un film muto italiano del 1925 diretto da Giuseppe De Liguoro."}
{"id": "3429789", "revid": "986213", "url": "https://it.wikipedia.org/wiki?curid=3429789", "title": "Francesco Boncompagni Ludovisi", "text": "Biografia.\nNacque a villa La Quiete, Foligno, come figlio del principe Ugo Boncompagni Ludovisi e della seconda moglie di quest'ultimo, la baronessa Laura Altieri. Dai genitori eredit\u00f2 diversi titoli nobiliari: principe e nobile romano, principe di Piombino, principe del Sacro Romano Impero, duca di Monterotondo, Sora ed Arce, marchese di Populonia e Vignola, conte di Conza, patrizio veneto, napoletano, di Bologna, di Ravenna e di Orvieto, nobile di Jesi, Rieti e Foligno.\nFrequent\u00f2 il liceo classico a Roma e poi si iscrisse alla facolt\u00e0 di giurisprudenza dell'Universit\u00e0 degli Studi di Roma \"La Sapienza\", laureandosi nel 1910. Nel 1908 spos\u00f2 Nicoletta Prinetti Castelletti, figlia del conte Guglielmo Prinetti Castelletti, ed ebbero quattro figli: Laura, Gregorio, Giulia e Alberico.\nPrese parte alla prima guerra mondiale e milit\u00f2 sotto il comando del generale Alberico Albricci, di stanza a Bligny, nel dipartimento francese della Marna. Ricevette anche la medaglia d'argento al valor militare.\nCarriera politica.\nNel 1919 si candid\u00f2 nelle fila del Partito Popolare Italiano venendo eletto alla Camera dei deputati nella XXV legislatura. Fu rieletto anche nella XXVI e nella XXVII legislatura. Durante i suoi mandati si concentr\u00f2 principalmente su tematiche riguardanti l'agricoltura, l'istruzione, il trasporto pubblico e la tutela dei veterani e delle loro famiglie. Si mise in luce per aver votato la fiducia al governo Facta II, in contrapposizione con la linea adottata dai popolari, affermando che Facta \"non era riuscito a sopprimere il fascismo non per debolezza propria, ma perch\u00e9 non era stato sostenuto adeguatamente dalla maggioranza parlamentare\".\nSuccessivamente lasci\u00f2 il Partito Popolare e si iscrisse prima all'Associazione Nazionalista Italiana e poi al Partito Nazionale Fascista. Nel febbraio 1923 sostitu\u00ec il senatore Carlo Santucci alla guida del Banco di Roma, carica che mantenne fino al 1927 quando fu nominato Sottosegretario di Stato al Ministero delle finanze nel governo Mussolini. Rimase in carica per poco meno di un anno, avendo dovuto rassegnare le dimissioni dopo la nomina a governatore di Roma, in sostituzione del principe Ludovico Spada Veralli Potenziani. Pochi mesi dopo fu nominato dal re Senatore del Regno, in quanto deputato in carica da pi\u00f9 di sei anni.\nSotto il suo mandato di governatore furono portati a termine e inaugurate le due grandi arterie stradali iniziate dai suoi predecessori, ossia la via del Mare e la via dell'Impero, mentre nel 1930 si fece promotore della riforma tranviaria che stravolse l'intera rete automobilistica, filoviaria e tranviaria gestita dalla municipalizzata ATAG. Sempre durante il suo governatorato furono aperti il Museo napoleonico e il Parco urbano Pineta di Castel Fusano mentre nel centro storico si port\u00f2 a compimento l'isolamento delle aree del Campidoglio e di Castel Sant'Angelo. Fu inoltre un ardito sostenitore della \"soluzione patrizia\" alla questione romana, contribuendo attivamente alla stipula dei Patti Lateranensi del 1929.\nSi dimise nel 1935, dopo sei anni di governo della citt\u00e0, e fu descritto dal suo successore, Giuseppe Bottai come: \"Strumento fedele della grande opera di ricostruzione dell'Urbe disegnata dal Duce\". Poco tempo dopo ricevette anche il titolo onorifico di Ministro di Stato.\nNel 1944 fu deferito all'Alta corte di giustizia per le sanzioni contro il fascismo, che ne dispose la decadenza dalla carica di senatore, revocata nel 1946 in seguito all'accoglimento del ricorso presentato da Boncompagni Ludovisi. Scelse in ogni caso di ritirarsi a vita privata e mor\u00ec il 7 giugno 1955."}
{"id": "3429794", "revid": "767487", "url": "https://it.wikipedia.org/wiki?curid=3429794", "title": "Le avventure di Sammy", "text": "Le avventure di Sammy (\"Sammy's avonturen: de geheime doorgang\") \u00e8 un film d'animazione belga del 2010, diretto da Ben Stassen.\nTrama.\nUna tartaruga marina verde, Sammy, nasce su una spiaggia e si mobilita per uscire dal nido di sabbia, ma viene catturato da un gabbiano. Sputandogli sabbia nell'occhio, lo fa scontrare in volo con un altro gabbiano che reca nel becco un'altra tartaruga, Shelly. Le neonate tartarughe precipitano sulla spiaggia, Sammy sul relitto di una zattera dove sviene, Shelly invece riesce a prendere il mare. La stessa notte, la marea porta la zattera in mare aperto. Dove Sammy incontra una tartaruga liuto, di nome Ray, col quale stringe subito amicizia e crescono insieme, scorrazzando in balia delle correnti del Pacifico sulla zattera stessa.\nAnni dopo, la zattera si sfascia, perch\u00e8 Ray e Sammy sono cresciuti, e vengono intrappolati in reti da traino e separati. Sammy ributtato in mare dai pescatori, raggiunge la riva dove viene rinvenuto da due hippy, Condotto al loro accampamento e rifocillato, stringe amicizia con il loro gatto, Fluffy, e con una tartaruga pi\u00f9 grande, Vera, che viene poi rilasciata in mare. Una notte, gli hippy vengono smobilitati dalle forze dell'ordine, e mentre lascia la spiaggia al loro seguito, Fluffy nasconde Sammy. Tornato nell'oceano, ritrova Vera, che lo salva dal soffocamento da un sacchetto di plastica; mentre si saziano di alghe, fortuitamente salvano una tartaruga da uno squalo, che Sammy riconosce esser Shelly.\nDietro rivelazione di Fluffy a Sammy, che esistono tanti oceani, le due tartarughe decidono di avventurarsi alla loro scoperta. Arrivati nel canale di Panama, i due vengono separati tra le chiuse. Sammy, sempre alla ricerca di Shelly, segue le correnti fino in Antartide dove viene soccorso dagli ecologisti e portato a Monterey, in California, in una struttura veterinaria dove rincontra Fluffy.\nQuesta volta, Sammy viene rilasciato nell'oceano. Incontra due tartarughe in cerca d'aiuto per un'alra tartaruga intrappolata in un container. Sammy libera la tartaruga, che si rivela essere Ray, attualmente fidanzato con Rita. Ray conduce Sammy ad un galeone demolito e trova Shelly che si incontra con un'altra tartaruga. Al povero Sammy sconsolato, Rita rivela che la tartaruga \u00e8 Robbie, ed \u00e8 solo un playboy. Per realizzare un'apparizione spettacolare, Ray organizza una salvataggio per Sammy su Shelly, con l'aiuto di Albert, uno squalo senza denti ed il piano riesce. Cos\u00ec Sammy e Shelly si fidanzano ed insieme a Ray ed a Rita tornano nel loro luogo di nascita, mettendo al mondo dei figli.\nSequel.\nNell'agosto 2012 (dicembre nei cinema italiani) \u00e8 uscito nella sale il sequel del film, intitolato \"Sammy 2 - La grande fuga\"."}
{"id": "3429795", "revid": "716642", "url": "https://it.wikipedia.org/wiki?curid=3429795", "title": "Ryan Johnson (calciatore 1984)", "text": "Carriera.\nNazionale.\nHa partecipato alla CONCACAF Gold Cup 2011; tra il 2006 ed il 2013 ha totalizzato complessivamente 36 presenze ed 8 reti nella nazionale giamaicana."}
{"id": "3429797", "revid": "1442080", "url": "https://it.wikipedia.org/wiki?curid=3429797", "title": "Miss International 1992", "text": "Miss International 1992, trentaduesima edizione di Miss International, si \u00e8 tenuta presso Nagasaki, in Giappone, il 18 ottobre 1992. La australiana Kirsten Davidson \u00e8 stata incoronata Miss International 1992."}
{"id": "3429798", "revid": "223320", "url": "https://it.wikipedia.org/wiki?curid=3429798", "title": "Kirsten Marise Davidson", "text": ""}
{"id": "3429801", "revid": "339392", "url": "https://it.wikipedia.org/wiki?curid=3429801", "title": "Lovedol", "text": ""}
{"id": "3429805", "revid": "267975", "url": "https://it.wikipedia.org/wiki?curid=3429805", "title": "Diocesi di Dol", "text": "La diocesi di Dol (in latino: \"Dioecesis Dolensis\") \u00e8 una sede soppressa della Chiesa cattolica.\nTerritorio.\nLa diocesi di Dol era la pi\u00f9 piccola delle diocesi della Bretagna. Confinava a nord con il mare, ad est con le diocesi di Avranches e di Rennes, a sud e a ovest con la diocesi di Saint-Malo.\nSede vescovile era la citt\u00e0 di Dol-de-Bretagne nell'attuale dipartimento dell'Ille-et-Vilaine, dove fungeva da cattedrale la chiesa di San Sansone.\nNel 1789 la diocesi comprendeva circa 91 parrocchie e sette enclavi nelle diocesi vicine. Il territorio era costituito da un unico arcidiaconato, suddiviso in sette decanati: Dol, Bobital, Co\u00ebtmieux, Lanvollon, Lannion, Lanmeur e Saint-Samson.\nStoria.\nIncerte sono le origini della diocesi di Dol. La tradizione attribuisce a San Sansone la fondazione del monastero di Dol (VI secolo), all'origine della diocesi. Sembra che lo stesso Sansone abbia partecipato a un sinodo a Parigi (circa 556). Dopo Sansone, il monastero potrebbe aver avuto degli abati rivestiti del carattere episcopale, ma non ci sono motivi per concludere dell'esistenza di una diocesi ufficialmente costituita e delimitata, con una regolare successione episcopale.\nAll'epoca di Carlo Magno e di Ludovico il Pio i dintorni di Dol facevano parte della diocesi di Aleth; forse il monastero di Dol godeva del privilegio dell'esenzione, ma non vi sono documenti per attestarlo con certezza. Il vescovo di Aleth Salocone, deposto dal re bretone Nomino\u00eb nell'848 per simonia, port\u00f2 in seguito il titolo di vescovo di Dol, come attestato da alcuni documenti medievali. Tuttavia, l\"'Indiculus de episcoporum Britonum depositione\" (inserita nella \"Cronaca di Nantes\") attribuisce a Salocone il titolo di vescovo di Aleth; questa cronaca sostiene la tesi che la diocesi di Dol venne eretta da Nomino\u00eb, in concomitanza con la riforma della Chiesa bretone operata dal re. Questa testimonianza \u00e8 ritenuta attendibile da alcuni storici (Duchesne e Waquet), bench\u00e9 con le dovute cautele.\nNella contesa con i metropoliti di Tours, i vescovi di Dol produssero una serie episcopale che da san Sansone arrivava fino a Festiniano (Festgen), primo vescovo storicamente accertato; molti di questi presunti vescovi di Dol, quasi tutti santi, sono legati a tradizioni locali, o a monasteri che nulla hanno a che fare con la sede episcopale.\nNel IX secolo, il re bretone Nomino\u00eb, dopo la sua vittoria su Carlo il Calvo nell'845, oper\u00f2 per assicurare alla Bretagna una certa autonomia rispetto all'Impero ed insieme eresse la diocesi di Dol a sede arcivescovile metropolitana con sei suffraganee: Aleth, Saint-Brieuc, Tr\u00e9guier, Laon, Quimper e Vannes. Manno II nel 990 fu il primo a rivendicare per s\u00e9 il titolo di arcivescovo. Questa iniziativa per\u00f2 non ebbe grande successo; i papi non accordarono il pallio e gli arcivescovi di Tours non approvarono mai questa decisione regia.\nLa contesa fra le sedi Dol e di Tours si protrasse fino all'XI e XII secolo. Papa Gregorio VII (\u2020 1085), nella speranza forse di fare della Bretagna uno Stato vassallo della Santa Sede, concesse a Even, vescovo di Dol, il pallio e il titolo di arcivescovo. Ma ben presto le diocesi suffraganee si defilarono da Dol per ritornare a Tours. Hugues Le Roux ottenne ancora il pallio, ma senza riuscire a portare nessuna suffraganea alla sua obbedienza. Il 1\u00ba giugno 1199, con la bolla \"Licet primum\", papa Innocenzo III conferm\u00f2 la sede di Dol come suffraganea di Tours.\nIl capitolo della cattedrale di Dol ha origini antiche. \u00c8 attestato agli inizi del X secolo, verso il 920, con il prevosto Radhod, che intrattenne uno scambio epistolare con il re inglese Atelstano. Dopo le invasione normanne, la figura del prevosto fu sostituita da quella dell'arcidiacono, come dignit\u00e0 maggiore del capitolo. Primo arcidiacono conosciuto \u00e8 Juthael, che attorno al 1039 fu eletto arcivescovo di Dol. I pi\u00f9 antichi statuti del capitolo che sono giunti fino a noi sono quelli del 1256. Nel corso del XIII secolo fu edificata la cattedrale dedicata al santo fondatore della diocesi.\nIl vescovo Jean-Fran\u00e7ois de Chamillart istitu\u00ec il seminario diocesano nel 1697.\nLa costituzione civile del clero del 1790 mise fine alla diocesi. L'ultimo vescovo, Urbain-Ren\u00e9 de Herc\u00e9, fu giustiziato il 28 luglio 1795 per la sua partecipazione alle guerre di Vandea.\nLa diocesi fu formalmente soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in quello delle diocesi di Rennes e Saint-Brieuc.\nDal 13 febbraio 1880 gli arcivescovi di Rennes portano il titolo di vescovi di Dol."}
{"id": "3429809", "revid": "11959", "url": "https://it.wikipedia.org/wiki?curid=3429809", "title": "Universit\u00e0 Al-Azhar", "text": ""}
{"id": "3429811", "revid": "547034", "url": "https://it.wikipedia.org/wiki?curid=3429811", "title": "Nieve Jennings", "text": " Ha in seguito rappresentato la Scozia a Miss Mondo 2007 a Sanya, in Cina. Pur non riuscendo a raggiungere le semifinali del concorso, ha ottenuto la seconda posizione in due degli eventi preliminari: Miss World Sports e Miss World Talent. In seguito ha anche rappresentato il Regno Unito a Miss International 2008 a Macao, sempre in Cina, ma anche in questo caso non \u00e8 riuscita a classificarsi."}
{"id": "3429815", "revid": "198277", "url": "https://it.wikipedia.org/wiki?curid=3429815", "title": "Francesca Cipriani", "text": "Carriera.\nCresciuta a Sulmona, i suoi esordi nel mondo televisivo italiano risalgono al 2005, quando debutta come conduttrice e inviata del telegiornale di Onda TV, emittente locale della Valle Peligna.\nNel 2006 acquisisce notoriet\u00e0 partecipando come concorrente alla sesta edizione del reality show \"Grande Fratello\". Tra il 2006 e il 2007 \u00e8 stata conduttrice della rubrica settimanale \"Show Television\" di Sky, mentre l'anno seguente ha preso parte a programmi satirici in onda su Sky Show e Comedy Central. Nel 2008 \u00e8 stata co-conduttrice di \"Qui studio a voi stadio\", programma sportivo dell'emittente locale Telelombardia, quindi ha partecipato al film per la televisione di Canale 5 \"Finalmente a casa\", alla sitcom di Rai 2 \"Piloti\" e alla sitcom di Italia 1 \"Medici miei\".\nNell'autunno 2009 ha preso parte come inviata al programma di Canale 5 \"Domenica Cinque\" di Barbara d'Urso. Nella primavera 2010, poco dopo aver debuttato nel cinema col film \"Un neomelodico presidente\", ha vinto in coppia con Federico Bianco il reality show di Italia 1 \"La pupa e il secchione - Il ritorno\"; nell'autunno 2010 ha poi preso parte, insieme alle altre concorrenti del succitato reality, al programma comico \"Colorado\" sempre della stessa emittente.\nSempre su Italia 1, nella prima met\u00e0 del 2011 ha affiancato Enrico Papi nella conduzione del game show \"Trasformat\"; nel dicembre dello stesso anno passa a Canale 5 e partecipa come inviata, coadiuvata da Marco Ceriani, al programma \"Kalisp\u00e9ra!\" di Alfonso Signorini. Sullo stesso canale, nel 2014 \u00e8 tra le inviate di \"Mattino Cinque\", mentre tra il 2015 e il 2016 \u00e8 tra gli ospiti fissi del \"Grand Hotel Chiambretti\" di Piero Chiambretti. Nella stagione televisiva 2017-2018 torna nel cast di \"Colorado\", stavolta come spalla comica; nel 2018 \u00e8 tra i concorrenti della tredicesima edizione del reality show \"L'isola dei famosi\", su Canale 5, dove si classifica al quarto posto finale. Dal 2020 \u00e8 nel cast de \"La pupa e il secchione e viceversa\", affiancando alla conduzione dapprima Paolo Ruffini nella terza e poi Andrea Pucci nella quarta edizione. Nel 2021 partecipa come concorrente al reality show \"Grande Fratello VIP\" su Canale 5, ritirandosi in corso d'opera.\nHa realizzato tre calendari sexy, il primo nel 2007 per \"Show Television\", il secondo nel 2010 per il programma di Italia 1 \"Mitici '80\" e il terzo nel 2015 per la rivista \"Eva Tremila\"."}
{"id": "3429819", "revid": "36426", "url": "https://it.wikipedia.org/wiki?curid=3429819", "title": "Lettere ai Galati", "text": ""}
{"id": "3429820", "revid": "363629", "url": "https://it.wikipedia.org/wiki?curid=3429820", "title": "Fab chimicamente legati", "text": "Due Fab chimicamente legati (dall'inglese \"Fragments Antigen-Binding\"), formano un anticorpo artificiale che si lega a due antigeni diversi, diventando cos\u00ec un \"anticorpo bispecifico\".\nUn \"Fab fragment\" \u00e8 una regione di un anticorpo che lega l'antigene di due diversi anticorpi monoclonali collegati da \"ponti chimici\" come un tioetere.\nIn genere, uno dei due Fab si lega ad un antigene tumorale come il CD30, mentre l'altro si lega ad una proteina presente sulla superficie di una cellula immunitaria, come per esempio il recettore Fc del macrofago. In questo modo, le cellule tumorali vengono collegate alle cellule immunitarie, che li possono pi\u00f9 facilmente aggredire e distruggere.\nTra la fine del 1990 e i primi anni del 2000, sono stati condotti studi clinici con Fab legati chimicamente per il trattamento di vari tipi di cancro. A fronte di primi risultati promettenti, questa strategia terapeutica \u00e8 stata successivamente abbandonata per gli alti costi di produzione. Leganti bi-specifici delle cellule T utilizzano un meccanismo di azione simile, per\u00f2 sono pi\u00f9 economici."}
{"id": "3429821", "revid": "36426", "url": "https://it.wikipedia.org/wiki?curid=3429821", "title": "Convento di Monticelli", "text": ""}
{"id": "3429824", "revid": "124123", "url": "https://it.wikipedia.org/wiki?curid=3429824", "title": "Laurence Borremans", "text": "Biografia.\n\u00c8 stata incoronata Miss Belgio 1996\nGrazie alla vittoria del titolo, la Borremans ha ottenuto il diritto di rappresentare il Belgio prima a Miss Mondo 1996, ed in seguito a Miss Universo 1997. A Miss Mondo, la modella belga \u00e8 riuscita a classificarsi fra le quindici semifinaliste del concorso, dando al Belgio, al 2011, l'ultimo piazzamento a Miss Mondo. In occasione di Miss Universo invece, la Borremans non \u00e8 riuscita superare le fasi preliminari."}
{"id": "3429826", "revid": "438678", "url": "https://it.wikipedia.org/wiki?curid=3429826", "title": "Modulo tangente", "text": "Il modulo tangente \u00e8 dato dal valore della pendenza della curva sforzo-deformazione (\u03c3-\u03b5) corrispondente ad un certo valore di sforzo o deformazione.\nIn campo elastico la curva sforzo-deformazione \u00e8 rettilinea e il modulo tangente \u00e8 uguale al modulo di Young. In campo plastico il modulo tangente pu\u00f2 essere ricavato sperimentalmente o per via teorica (a partire dal modulo di Young attraverso la relazione di Ramberg\u2013Osgood).\nModulo tangente e instabilit\u00e0 a carico di punta.\nNel XVIII secolo Eulero modellizz\u00f2 il problema dell'instabilit\u00e0 a carico di punta in campo elastico, valido per aste sottili e lunghe. Secondo tale modello il carico critico \"Fcr\" (oltre il quale si prevede la rottura dell'asta) \u00e8 pari a:\nessendo:\nLa teoria di Eulero non era applicabile al campo plastico, per cui Von K\u00e0rm\u00e0n tent\u00f2 di ampliarla introducendo il \"modulo ridotto\", pari alla media del modulo tangente e del modulo di Young. I risultati teorici di Von K\u00e0rm\u00e0n non erano comunque in accordo con i risultati sperimentali.\nNel 1947 Francis Reynolds Shanley espande la validit\u00e0 del modello anche in campo plastico, sottolineando che il valore del modulo da utilizzare \u00e8 intermedio tra il \"modulo tangente\" (Et) e il modulo ridotto Er.\nNella pratica comunque si preferisce utilizzare il modulo tangente, in quanto in questa maniera si hanno delle stime pi\u00f9 pessimistiche, per cui si progetta in sicurezza.\nSpiegazione del modello di Shanley.\nNel 1947 Shanley spiega che la discrepanza nella teoria di Von K\u00e0rm\u00e0n \u00e8 attribuita al fatto di assumere che nell'asta (rettilinea fino al raggiungimento del carico critico) le inflessioni avvengano a carico costante, estendendo cos\u00ec all'ambito inelastico il criterio statico nella forma usata per problemi Euleriani.\nInvece, se si considerano configurazioni inflesse che dipartono da quella rettilinea da un certo valore di carico, ma in equilibrio sotto un carico incrementato, gli allungamenti prodotti dall'inflessione in alcune fibre possono venire compensati dall'accorciamento dovuto all'incremento di carico, in modo tale che tutte le fibre rispondono col modulo tangente Et.\nSecondo Shanley, l'inflessione non avviene con valore di carico costante, ma crescente, pertanto il percorso da seguire nella curva \u03c3-\u03b5, rispetto l'origine, \u00e8 verso destra sia per le fibre superiori che per quelle inferiori della sezione, quindi il valore di modulo da usare \u00e8 quello tangente."}
{"id": "3429829", "revid": "599013", "url": "https://it.wikipedia.org/wiki?curid=3429829", "title": "Luke Rodgers", "text": ""}
{"id": "3429831", "revid": "767487", "url": "https://it.wikipedia.org/wiki?curid=3429831", "title": "Friedrich Albrecht Anton Meyer", "text": "La sua tesi accademica all'universit\u00e0 di Gottinga fu \"Dissertatio inauguralis medico-therapeutica De cortice angusturae\". Nel 1793 scrisse \"Systematisch-summarische Uebersicht der neuesten zoologischen Entdeckungen in Neuholland und Afrika\", un'opera sulla fauna africana, in cui descrisse dettagliatamente soprattutto varie specie di primati ed uccelli."}
{"id": "3429833", "revid": "3115", "url": "https://it.wikipedia.org/wiki?curid=3429833", "title": "Inge Feltrinelli", "text": "Biografia.\nInge Sch\u00f6nthal, figlia di padre ebreo e madre protestante, intraprese ad Amburgo la carriera di fotoreporter e giornalista. Nel 1952 trascorse un lungo periodo a New York ospite della pronipote di J. P. Morgan, riuscendo a fotografare, tra gli altri, Greta Garbo, Elia Kazan, John Fitzgerald Kennedy, Winston Churchill e a stringere amicizia con Erwin Blumenfeld.\nTra le sue foto pi\u00f9 celebri, quelle degli scrittori Ernest Hemingway, Edoardo Sanguineti, Allen Ginsberg, G\u00fcnter Grass, Nadine Gordimer e dei pittori Pablo Picasso e Chagall. Nel 1958 conobbe Giangiacomo Feltrinelli che spos\u00f2 nel 1960, seguendolo quindi a Milano.\nDal 1969, quando il marito Giangiacomo Feltrinelli entr\u00f2 in clandestinit\u00e0 e ancor pi\u00f9 dopo la sua morte (1972), gest\u00ec l'omonima casa editrice.\nL'Universit\u00e0 degli Studi di Ferrara le ha conferito una laurea honoris causa.\nDalla sua fondazione \u00e8 stata presidente della giuria italiana del Premio Raduga."}
{"id": "3429842", "revid": "39696625", "url": "https://it.wikipedia.org/wiki?curid=3429842", "title": "Lea (Bibbia)", "text": ""}
{"id": "3429843", "revid": "39696643", "url": "https://it.wikipedia.org/wiki?curid=3429843", "title": "Poskim", "text": ""}
{"id": "3429853", "revid": "39696703", "url": "https://it.wikipedia.org/wiki?curid=3429853", "title": "Quattro specie", "text": ""}
{"id": "3429855", "revid": "26244", "url": "https://it.wikipedia.org/wiki?curid=3429855", "title": "Moschea al-Zaytuna", "text": "La moschea al-Zayt\u016bna (), o moschea dell'Olivo o di Oliva, \u00e8 la principale moschea della medina di Tunisi.\nLegata al malikismo, essa \u00e8 il santuario pi\u00f9 antico e pi\u00f9 vasto di Tunisi. Eretta su una superficie di circa 5000m\u00b2, la moschea \u00e8 dotata di nove entrate e possiede 184 colonne antiche, provenienti essenzialmente dal sito archeologico di Cartagine.\nLa moschea ha per lungo tempo costituito una postazione difensiva rivolta verso il mare, dotata com'era di due torri di controllo nell'angolo NE e SE dell'edificio.\nEtimologia.\nUna leggenda narra che nel posto dove sorge oggi la moschea, si trovava un luogo antico di preghiera e un ulivo (in arabo tunisino \"zit\u016bn\"). Ma la \u201cMoschea dell'oliva\u201d \u00e8 dedicata alla Santa Oliva di Palermo: questo perch\u00e9 in quel luogo era stata eretta una chiesa, che poi converte in moschea, lasciandone per\u00f2 il nome, tradotto in arabo tunisino. La santa \u00e8 particolarmente venerata (superstiziosamente) a Tunisi perch\u00e9 si ritiene che bestemmiandola si incorra in gravi sventure; e inoltre si crede che quando verr\u00e0 rinvenuto il suo corpo l'Islam avr\u00e0 fine. Questa leggenda \u201caccessoria\u201d su sant'Oliva, relativa al rinvenimento del suo corpo, \u00e8 molto diffusa in Sicilia ed \u00e8 comunque propria anche di altri santi.\nStoria.\nFondazione.\nCerte fonti attribuiscono la fondazione dell'edificio all'anno 732 e alla volont\u00e0 del Governatore omayyade di Tunisi, \u02bfUbayd All\u0101h ibn al-\u1e24ab\u1e25\u0101b ma i fatti narrati indicano che fu piuttosto il generale ghassanide \u1e24ass\u0101n b. al-Nu\u02bfm\u0101n, arrivato coi suoi uomini sul posto a seguito delle operazioni di conquista islamica del Maghreb, che restaur\u00f2 l'antico oratorio nel 698 prima di dar corso alla costruzione del complesso religioso islamico a partire dal 704. Alcune ricerche hanno d'altra parte confermato che la moschea \u00e8 stata costruita sulle vestigia di una basilica cristiana, fatto confortato dal racconto di Ibn Ab\u012b D\u012bn\u0101r sulla presenza della tomba di Sant'Oliva (martirizzata nel 463) sul luogo della futura moschea.\nDella moschea edificata sotto il regno degli Omayyadi non resta quasi nulla, dal momento che l'edificio \u00e8 stato totalmente ricostruito nell'864, sotto il governo dell'Emiro aghlabide Ab\u016b Ibr\u0101h\u012bm Ahmad (856-863) e su ordine del califfo abbaside di Baghdad al-Musta\u02bf\u012bn. Un'iscrizione sul basamento della cupola del mi\u1e25r\u0101b indica che i lavori sono stati portati a compimento dall'architetto Fat\u1e25 All\u0101h. Si tratta comunque della seconda moschea costruita in Ifriqiya e la seconda moschea per ampiezza dell'intera Tunisia, dopo la Grande moschea di Qayrawan.\nRimaneggiamenti.\nA partire dalla sua edificazione, la moschea ha subito rimaneggiamenti apportati dalle diverse dinastie che si sono succedute nel governo della Tunisia.\nNel 990, il sovrano ziride Man\u1e63\u016br ibn Bulugg\u012bn fece costruire una cupola bicroma al di sopra dell'ingresso della sala di preghiera (\"mu\u1e63alla\") che dava sulla corte.. Il sultano hafside Ab\u016b \u02bfAbd All\u0101h Mu\u1e25ammad al-Mustan\u1e63ir dot\u00f2 la moschea di imponenti cisterne nel 1250. Nel 1316 la moschea fu oggetto di importanti restauri: Abu Yahya Abu Bakr al-Mutawakkil fece collocare travi a vista e fece lavorare le porte che fanno accedere alla sala di preghiera e alle sue dipendenze.. Una biblioteca in stile turco fu finanziata dal sultano ottomano Murad II nel 1450. Dopo l'occupazione spagnola, l'imam d'una moschea vicina restaur\u00f2 il monumento, abbell\u00ec la zona del mi\u1e25r\u0101b e costru\u00ec la galleria orientale nel 1637.\nInfine, un minareto di stile almohade, opera di Tahar Ben Saber e Sliman Ennigrou, fu aggiunto alla moschea nel 1894 al posto del minareto costruito sotto \u1e24amm\u016bda Pasci\u00e0 nel 1652.. Esso fu finanziato dall'amministrazione degli \u1e25ub\u016bs (fondazioni pie, beni di manomorta). Il richiamo della preghiera (\"adh\u0101n\" ) fu lanciato per la prima volta dall'alto del minareto il 26 ramadan 1312 (24 marzo 1895), alla presenza di \u02bfAl\u012b III Bey. Dopo l'indipendenza nel 1956, i presidenti Habib Bourguiba e Zine El-Abidine Ben Ali hanno fatto eseguire grandi lavori di restauro e di sistemazione del manufatto, specie durante gli anni 1960 e 1990.\nArchitettura e decoro.\nLa moschea al-Zayt\u016bna segue la tipologia delle moschee ispirate alla Grande Moschea di Cordova e a quella di Qayraw\u0101n con la sua corte trapezoidale incorniciata da una galleria del X secolo. La galleria, che funge da nartece, \u00e8 sostenuta da colonne e da capitelli antichi, le tre altre gallerie poggiano su colonne a capitelli di marmo bianco importato dall'Italia a met\u00e0 del XIX secolo. In mezzo alla corte si trova una quadrante solare che aiutava a determinare le ore delle \u1e63al\u0101t.\nLa cupola del nartece situata all'entrata della sala di preghiera (\"mu\u1e63alla\"), , mostra un decoro in cui la pietra nera si alterna col mattone rosso. Le numerose nicchie che ricoprono la base quadrata e il tamburo ottagonale accostano la moschea all'arte fatimide. La sala da preghiera ipostila, di forma rettangolare (56 metri per 24), copre da parte sua 1344\u00a0m\u00b2, mentre 160 colonne e capitelli antichi delimitano 15 navate e 6 campate. La navata mediana e quella trasversale del transetto, pi\u00f9 larghe delle altre (4,80 metri invece di tre metri), s'incrociano davanti al mi\u1e25r\u0101b, esso stesso preceduto da una cupola che reca un'iscrizione che l'attribuisce al califfo abbaside al-Musta\u02bf\u012bn.\nIl minareto, di pianta quadrata, \u00e8 posto nell'angolo NO della corte, alto 43 metri, riprende il decoro del minareto almohade della moschea della Kasba, fatto di intrecci in calcare su un fondo in gr\u00e8s ocra.\nLa facciata orientale \u00e8 stata completata da una corte ornata di una colonnata di stile hafside.\nLuogo di culto.\nLuogo di culto principale della citt\u00e0 e tra i massimi del mondo sunnita, vi si celebrano numerose cerimonie alla presenza delle autorit\u00e0 religiose (muft\u012b e imam) e dei notabili della capitale. Fra esse figura il Mawlid del Profeta, festeggiato dapprima nelle zawiya tunisine e poi nel palazzo beilicale. Fu per iniziativa di Sidi Brahim Riahi che i sovrani accettarono di permettere il suo svolgimento nella moschea.\nSecondo gli storici, non s'\u00e8 mai interrotta alcuna \u1e63al\u0101t al suo interno, nemmeno durante l'occupazione di Tunisi da parte degli Spagnoli, mentre una parte della moschea - in particolare la biblioteca - era stata da essi incendiata.\nUniversit\u00e0.\nLa moschea non \u00e8 solo un luogo di culto, ma di cultura islamica, tanto da svolgere per un lungo periodo il ruolo di Universit\u00e0 di studi islamici, oltre che essere un centro politico-religioso in cui si negoziano accordi commerciali e altre transazioni mercantili, a causa del carattere sacro del luogo che si vuole garantisca l'onest\u00e0 degli accordi sottoscritti dalle parti.\nDei secolo successivi, generazioni di sapienti vi tennero i loro insegnamenti religiosi (riguardanti specialmente il fiqh), la letteratura e le scienze. Ogni shaykh si addossava a una colonna, attorno alla quale egli disponeva la sua \"halqa\", i suoi studenti vicino e attorno a lui, in piccoli cerchi concentrici, gambe incrociate o inginocchiati sui talloni e sulla parte inferiore delle gambe.\nL'istituzione ha formato numerosi imam come Ibn Arafa, un contemporaneo di Ibn Khaldun, Isma'il Hedfi Madani, \"shayk\" fondatore della confraternite islamiche Shadhiliyya- 'Alawiyya-Isma'iliyya e numerosi promotori di una rinascita (\"nah\u1e0da\" ) arabo-islamica. Nel 1830, i muft\u012b della moschea promulgarono una fatw\u0101 che riconosceva la validit\u00e0 della teoria eliocentrica di Galileo Galilei.\nTuttavia, a met\u00e0 degli anni cinquanta del XX secolo, il laicismo di Habib Bourguiba mise fine alla vocazione universitaria della moschea. Con l'indipendenza, i suoi corsi furono trasferiti alla Facolt\u00e0 di Teologia dell'antica Universit\u00e0 di Tunisi: quindi, dal 1988, nei locali della nuova Universit\u00e0 sorta per volont\u00e0 del Presidente Zine El-Abidine Ben Ali, assai attento al potenziale pericolo costituito dalle rivendicazioni fondamentalistiche di Ennahda."}
{"id": "3429858", "revid": "767487", "url": "https://it.wikipedia.org/wiki?curid=3429858", "title": "Scary World Theory", "text": "Scary World Theory \u00e8 il secondo album in studio del gruppo musicale tedesco Lali Puna, pubblicato nel 2001 da Morr Music."}
{"id": "3429859", "revid": "1543377", "url": "https://it.wikipedia.org/wiki?curid=3429859", "title": "Exbivirumab", "text": "L'Exbivirumab, \u00e8 un anticorpo monoclonale di tipo umano, che viene utilizzato per il trattamento delle infezioni epatitiche. Sviluppato in particolare per le infezioni da epatite B\nIl farmaco agisce sull'antigene di superficie delle cellule epatitiche."}
{"id": "3429860", "revid": "28057", "url": "https://it.wikipedia.org/wiki?curid=3429860", "title": "Natale Del Grande", "text": "Biografia.\nDopo aver contribuito, nel 1848, alla formazione ed all'organizzazione della Guardia Civica romana fu poi tra i volontari della Prima guerra d'indipendenza italiana, col grado di colonnello della Legione romana.\nMor\u00ec, a Vicenza, colpito da un proiettile di rimbalzo, nel corso dell'attacco sferrato a partire dal 24 maggio dagli austriaci alle truppe del generale pontificio Giovanni Durando, una delle pi\u00f9 cruente battaglie della campagna, battaglia durante la quale fu ferito anche Massimo D'Azeglio e che port\u00f2 l'esercito austriaco alla riconquista della citt\u00e0 veneta il successivo 10 giugno. \nA lui \u00e8 dedicata una via nel quartiere di Trastevere a Roma."}
{"id": "3429863", "revid": "158913", "url": "https://it.wikipedia.org/wiki?curid=3429863", "title": "Ermes Maria Ronchi", "text": ""}
{"id": "3429866", "revid": "768068", "url": "https://it.wikipedia.org/wiki?curid=3429866", "title": "Storia dell'Egitto tolemaico (51-30 a.C.)", "text": "Per storia dell'Egitto tolemaico (51-30 a.C.) si intende quel periodo della storia dell'Egitto ellenistico che va dall'ascesa al trono di Cleopatra e Tolomeo XIII all'annessione dell'Egitto alla Repubblica romana a seguito dell'Assedio di Alessandria.\nIn quel periodo l'Egitto fu alleato di Marco Antonio contro i Parti, prima, e in seguito contro i romani di Ottaviano nella guerra civile seguita all'assassinio di Giulio Cesare.\nLe contese per il trono d'Egitto e la guerra civile.\nTolomeo XII, padre di Cleopatra VII, la aveva nominata co-reggente poco prima di morire. Cleopatra VII gli succedette nella primavera del 51 a.C. insieme al fratello di dieci anni Tolomeo XIII, sposato secondo le leggi egizie. Nella primavera del 48 a.C. Tolomeo, insieme con il consigliere nonch\u00e9 suo grandissimo amico (si parla addirittura di una loro storia d'amore) Potino, che era stato nominato reggente del giovane faraone, tent\u00f2 di deporre Cleopatra e di costringerla a lasciare Alessandria.\nLa regina radun\u00f2 un esercito ed ebbe inizio la guerra civile alessandrina. La situazione si complic\u00f2 quando un'altra loro sorella, Arsinoe IV, cominci\u00f2 ad avanzare pretese sul trono.\nIn quel mentre lo sconfitto generale romano Pompeo arriv\u00f2 in Egitto cercando rifugio dal rivale Giulio Cesare. Inizialmente Tolomeo e Potino finsero di accettare la sua richiesta, ma il 29 settembre del 48 Potino fece uccidere Pompeo, nella speranza di ingraziarsi il favore di Cesare.\nL'arrivo di Cesare.\nQuando il generale romano arriv\u00f2, Tolomeo gli offr\u00ec la testa del rivale, provocando la reazione di Cesare, che fece giustiziare Potino e inizi\u00f2 a sistemare la confusa situazione egiziana, in qualit\u00e0 di rappresentante ufficiale di Roma. Cesare convoc\u00f2 alla reggia Tolomeo e Cleopatra. Cleopatra, parlandogli in latino, gli chiese protezione dal fratello, che voleva assassinarla. Le fonti narrano che l'effetto fu irresistibile e che i due divennero amanti quella notte stessa. Cesare organizz\u00f2 il ritorno ufficiale della regina e la fece sposare con il fratello. Tolomeo, ancora determinato a deporre Cleopatra, si alle\u00f2 con la sorella Arsinoe ed insieme organizzarono un esercito, guidato dal eccelso generale Achilla, che nel dicembre del 48 si scontr\u00f2 nella citt\u00e0 di Alessandria con quello di Cesare e Cleopatra.\nLa battaglia caus\u00f2 molti danni agli edifici della citt\u00e0, compresa la Biblioteca di Alessandria, che fu danneggiata da un incendio perdendo tra le fiamme moltissimi manoscritti d'inestimabile valore. Le legioni romane subirono una pesante sconfitta e lo stesso Cesare per salvarsi da morte sicura fu costretto a fuggire gettandosi in mare. L'arrivo di rinforzi da Pergamo nel febbraio del 47 offr\u00ec la vittoria a Cesare e Cleopatra. Arsinoe e Tolomeo furono costretti a lasciare la citt\u00e0. Il 27 marzo dello stesso anno sul fiume Nilo avvenne lo scontro finale tra le truppe di Tolomeo e quelle di Cesare. La battaglia si concluse in un'ecatombe per l'esercito alessandrino: 25500 morti oltre a 12000 prigionieri. Perse la vita lo stesso Tolomeo.\nCleopatra, rimasta unica sovrana dell'Egitto, nomin\u00f2 co-reggente il fratello pi\u00f9 giovane Tolomeo XIV. L'Egitto rimase formalmente indipendente, anche se tre legioni romane furono fatte stanziare allo scopo di mantenere l'ordine pubblico. La relazione tra Cesare e Cleopatra, dalla quale nacque un figlio, Tolomeo Cesare detto Cesarione, aveva per entrambi scopi politici: il dittatore romano doveva assicurarsi il controllo dell'Egitto, importante per le sue risorse finanziarie, mentre Cleopatra sperava con essa di ottenere per il paese una posizione di privilegio all'interno dell'impero.\nL'Egitto alleato di Roma.\nNel 46 a.C. Cleopatra and\u00f2 a Roma con il figlio appena nato e vi rimase fino alla morte di Cesare, nel 44 a.C. Nell'estate dello stesso anno mor\u00ec Tolomeo XIV, forse avvelenato dalla stessa Cleopatra, che subito dopo design\u00f2 Cesarione suo co-reggente, prendendo il nome di Tolomeo XV Cesare. In quegli anni il Regno d'Egitto era uno dei pi\u00f9 importanti alleati di Roma e forniva all'impero un grande quantitativo di grano.\nAntonio in Oriente.\nNel 42 a.C., Marco Antonio, uno dei triumviri che governavano Roma in seguito al vuoto di potere conseguente la morte di Cesare, chiese a Cleopatra di incontrarlo a Tarso per verificarne la lealt\u00e0. Antonio poi la segu\u00ec ad Alessandria, dove rimase fino all'anno successivo. Dalla loro unione, nacquero due gemelli Cleopatra Selene ed Alessandro Elio. Quattro anni dopo, nel 37 a.C., mentre era in viaggio per la guerra contro i Parti, Antonio incontr\u00f2 Cleopatra ad Antiochia, dove si sposarono, anche se il triumviro era legato ad Ottavia, sorella di Ottaviano. Poco dopo nacque un altro figlio, Tolomeo Filadelfo. Ottavia viene rimandata a Roma. Dopo la conquista dell'Armenia, nel 34 a.C., condotta da Antonio con il contributo finanziario e militare (circa 30.000 soldati) egiziano, entrambi celebrarono il trionfo ad Alessandria d'Egitto, e non a Roma, come di solito.\nLe Donazioni di Alessandria.\nLe Donazioni di Alessandria furono un trattato stabilito da Antonio, in favore di Cleopatra, che ebbe il titolo di \"Regina dei Re\", fu associata nel culto a Iside e nominata reggente dell'Egitto, di Cipro, dell'Armenia, Media, Partia, di Cirenaica, Libia, Fenicia, Siria e Cilicia. Con l'aiuto di Antonio, l'Egitto di Cleopatra stava diventando una vera spina nel fianco per i romani; dopo essersi espanso nel Mediterraneo, grazie alla \"Donazione di Alessandria\", stava entrando sempre pi\u00f9 in contrasto con Roma. Per di pi\u00f9 la situazione era aggravata dai comportamenti di Antonio, che si atteggiava ormai come un sovrano orientale, ma soprattutto da Cleopatra, una donna che stava diventando troppo potente e che minacciava Roma.\nTutto ci\u00f2 scaten\u00f2 l'indignazione generale dei romani. Cavalcando questa situazione, Ottaviano riusc\u00ec a screditare definitivamente Antonio, ottenendo il consolato per l'anno 31 e la dichiarazione di guerra contro Cleopatra, che intanto si era spostata in Grecia con il suo esercito e con Antonio. Contro quest'ultimo Roma non prese provvedimenti in maniera esplicita, ma ormai era considerato un mercenario al soldo della regina straniera. Alla fine si ebbe la guerra, che si trasform\u00f2 nuovamente in guerra civile; infatti Cleopatra aveva il suo esercito e la sua flotta, ma Antonio non esit\u00f2 a proteggerla con le sue legioni, composte da cittadini romani a lui fedeli.\nGuerra tra l'Egitto e Roma.\nPoich\u00e9 l'esercito di Cleopatra, unito a quello di Antonio, era in Grecia, pronto a varcare l'Adriatico e a invadere l'Italia, Ottaviano inizi\u00f2 ad organizzare il proprio esercito a Taranto e a Brindisi, ma fu rallentato dalla ribellione di Sesto Pompeo, figlio di quel Pompeo nemico di Cesare, che si era impadronito della Sicilia e minacciava i rifornimenti di grano diretti alla capitale. Antonio approfitt\u00f2 del vantaggio per consolidare la sua posizione e occup\u00f2 tutti i punti strategici importanti. \nLa catena iniziava a sud da Cirene nel Nordafrica, da cui partivano i rifornimenti di grano e viveri, passava per Metone sulla punta sud del Peloponneso, che controllava le rotte del rifornimento, arrivava a Patrasso, il quartier generale, e proseguiva a nord verso Azio, davanti al golfo di Ambracia e con l'isola di Leuca a vista d'occhio, per finire poi sull'isola di Corf\u00f9.\nQuesta disposizione strategica mostra chiaramente che l'intenzione di Antonio era quella di attendere il nemico su posizione di forza invece di muovere direttamente all'attacco. Ottaviano, da parte sua, non era un gran condottiero ma, da ottimo politico, sapeva circondarsi di eccellenti collaboratori fra i quali spiccava per abilit\u00e0 l'ammiraglio Marco Vipsanio Agrippa, che come stratega non aveva niente da invidiare ai migliori condottieri romani.\nMentre Antonio trascorreva l'inverno a Patrasso fra le braccia di Cleopatra, Agrippa preparava le contromisure. I primi giorni di marzo del 31 a.C. l'ammiraglio romano mosse la flotta da Brindisi e attravers\u00f2 il mar Ionio non in direzione del nemico, che lo attendeva davanti a Leuca, ma verso sud per conquistare la guarnigione di Metone. Colti di sorpresa i militari di Antonio si arresero immediatamente e tutto il quadro strategico ne fu sconvolto. Persa Metone i rifornimenti a Patrasso non poterono pi\u00f9 giungere via nave ma solo per via terra, molto pi\u00f9 lunga e dispendiosa. Gli esperti di strategia militare contemporanea sono abbastanza d'accordo nell'affermare che a questo punto la guerra poteva considerarsi gi\u00e0 decisa a favore di Ottaviano.\nDa Metone Agrippa inizi\u00f2 ad attaccare una dopo l'altra le postazioni di Antonio, che non era in grado di difenderle tutte contemporaneamente: dall'Italia le truppe di Ottaviano sbarcarono in Epiro e attaccarono Corf\u00f9, mentre da Metone Agrippa minacciava direttamente Patrasso, costringendo Antonio e Cleopatra a spostare il loro quartier generale ad Azio. Infine Agrippa conquist\u00f2 anche l'isola di Leuca e si ricongiunse con l'esercito proprio sul lembo di penisola opposto ad Azio. Ottaviano era in posizione di forza e poteva attendere, Antonio e Cleopatra erano costretti a combattere e vincere.\nNonostante le pressioni dei propri generali e la sua superiorit\u00e0 in campo terrestre, Antonio si fece convincere da Cleopatra a combattere una battaglia navale perch\u00e9 l'ambiziosa regina, che non aveva fornito soldati ma navi, voleva essere partecipe della vittoria. La flotta di Antonio era superiore per numero e per buona parte formata da navi grosse e lente (la Flotta tolemaica), mentre quelle di Ottaviano erano molto pi\u00f9 manovrabili. \nA maggio inoltre scoppi\u00f2 un'epidemia di malaria che uccise molti soldati nelle file di Antonio e il mancato arrivo dei rifornimenti caus\u00f2 parecchi tradimenti. Per evitare che gli equipaggi ammutinati consegnassero le navi al rivale, Antonio ne fece bruciare cinquanta, le meno adatte al combattimento, riducendo la sua flotta a 170 unit\u00e0, ma disponendo sempre della possente flotta egizia, circa 300 navi di grossa stazza. Alla fine di agosto Antonio fece preparare le navi con le vele spiegate, quindi pi\u00f9 pesanti e pi\u00f9 facilmente incendiabili dal nemico. Forse preparava la fuga, che venne ritardata da una tempesta. La mattina del 2 settembre il mare \u00e8 liscio ed Antonio fa uscire la flotta dal golfo di Ambracia. Inizi\u00f2 la battaglia di Azio.\nLa flotta di Cleopatra inizialmente sembrava avere la meglio, e quindi la tattica della regina sembrava vincente, ma improvvisamente le cose cambiarono e la flotta egizia si trov\u00f2 in serie difficolt\u00e0. La regina che osservava la battaglia a bordo della nave ammiraglia, l\"'Antonias\", vedendo la sua flotta soccombere di fronte alle leggere e manovrabili navi romane, ordin\u00f2 alla sua scorta personale, circa 60 navi di aprirsi un varco nell'accerchiamento di Marco Vipsanio Agrippa e di far subito rotta verso l'Egitto. Vedendo fuggire la sua amata, anche Antonio abbandon\u00f2 le sue truppe e insegu\u00ec la regina, che per\u00f2 si mostr\u00f2 molto ritrosa per il vile comportamento del generale. La flotta rimasta a Azio venne prima chiusa nel golfo di Ambracia e poi si arrese (aveva subito pesanti perdite) e la stessa sorte tocc\u00f2 all'esercito di terra, dopo aver atteso per alcuni giorni il ritorno di Antonio, chiese la resa incondizionata a Ottaviano.\nCrollo del Regno tolemaico e suicidio di Cleopatra.\nRitornata ad Alessandria, Cleopatra cerc\u00f2 di negoziare la pace con i romani, ma tutte le sue condizioni e i suoi ricchi doni furono respinti. Tent\u00f2 in seguito di portare quello che restava della sua flotta dal Mar Mediterraneo al Mar Rosso, per poter mettere in salvo il tesoro d'Egitto. Come ci racconta Plutarco, Cleopatra aveva ordinato di trascinare la sua flotta lungo la sottile striscia di terra (che poi diventer\u00e0 il Canale di Suez) che divide il Mar Mediterraneo dal Mar Rosso; tuttavia le prime navi vennero incendiate da popolazioni nomadi locali e cos\u00ec la regina fu costretta a desistere dal suo progetto. \nMentre, nel 30 a.C., Ottaviano iniziava l'invasione dell'Egitto, conquistando il porto di Pelusio, Cleopatra affid\u00f2 ad Antonio due legioni al completo, per respingere i romani. Alle porte di Alessandria, l'esercito messo in piedi in fretta e furia, si diede alla fuga alla prima vista dei romani. Questa fu l'ennesima umiliazione e Antonio non pot\u00e9 sopportarla; si suicid\u00f2.\nOccupata Alessandria, Cleopatra cerc\u00f2 di sedurre Ottaviano, come gi\u00e0 aveva fatto con Cesare e Antonio, ma non vi riusc\u00ec. \nPur di non vedersi sfilare a Roma sul carro dei vincitori, al seguito di Ottaviano, Cleopatra si chiuse nel suo mausoleo con due ancelle e si fece mordere al seno da un aspide, velenossima specie di vipera.\nQuando i romani entrarono nel mausoleo era troppo tardi, la regina era gi\u00e0 deceduta.\nCos\u00ec Svetonio racconta la morte di Antonio e Cleopatra (Vita di Cesare Augusto dal \"De vita Caesarum\"): \"In seguito [Ottaviano] si rec\u00f2 in Egitto, ed assedi\u00f2 Alessandria, dove si era ritirato Antonio con Cleopatra. Impadronitosi in breve della citt\u00e0, indusse Antonio, che inutilmente cercava di rappacificarsi con lui, ad uccidersi. Quanto a Cleopatra, che Ottaviano desiderava vivamente fosse conservata in vita, per ornare il suo trionfo, si fece mordere da un aspide. Ottaviano le fece succhiare la ferita da uno Psillo, affinch\u00e9 ne traesse fuori il sangue avvelenato, per vedere se fosse possibile salvarla. Morta ciononostante Cleopatra, Ottaviano dispose che ella con Antonio fossero tumulati nello stesso sepolcro, di cui essi stessi avevano cominciato la costruzione\".\nCon la morte di Cleopatra VII, ultima dei Tolomei, ebbe fine il Regno d'Egitto, ultimo stato ellenistico ad essere sopravvissuto per cos\u00ec lungo tempo, e termin\u00f2 la cosiddetta et\u00e0 ellenistica, iniziata con la morte di Alessandro Magno nel 323 a.C."}
{"id": "3429872", "revid": "1305772", "url": "https://it.wikipedia.org/wiki?curid=3429872", "title": "Ardimentoso (cacciatorpediniere 1925)", "text": "L\u2019Ardimentoso \u00e8 stato un cacciatorpediniere della Regia Marina, ex unit\u00e0 della Kaiserliche Marine.\nStoria.\nEntrato in servizio a fine 1916 per la Kaiserliche Marine, era inizialmente denominato \"S 63\".\nConclusasi la prima guerra mondiale, l\u2019\"S 63\" venne ceduto alla Regia Marina nel 1919-1920 insieme agli esploratori \"Premuda\" e \"Cesare Rossarol\" ex , come riparazione per i danni di guerra, assumendo il nuovo nome di \"Ardimentoso\".\nTra il 1920 ed il 1925 la nave fu sottoposta ad approfonditi lavori di modifica all'armamento: i 3 cannoni da 105/42\u00a0mm furono sostituiti con altrettanti da 100/47\u00a0mm Skoda, furono imbarcate 2 mitragliere Vickers Terni da 40/39\u00a0mm ed altrettante da 6,5/80; l'armamento silurante venne ridotto a due soli tubi lanciasiluri da 500\u00a0mm. Il dislocamento sal\u00ec a 1050 tonnellate in carico normale e 1130 a pieno carico, e l'equipaggio fu portato a 111 elementi. L'unit\u00e0 entr\u00f2 in servizio per la Regia Marina nell'ottobre 1925.\nNel 1928 l\u2019\"Ardimentoso\" fu sottoposto ad ulteriori lavori di modifica che congiunsero la sovrastruttura della plancia con il castello di prua.\nA partire dal 1931 il cacciatorpediniere fu impiegato a Pola come nave scuola per l'addestramento dei torpedinieri delle Scuole CREM (Corpo Reali Equipaggi Marittimi).\nNel 1933, a seguito di altre modifiche, imbarc\u00f2 due tubi lanciasiluri da 450\u00a0mm in aggiunta ai due preesistenti da 500.\nDisarmato nel 1938 e radiato nel febbraio 1939, l\u2019\"Ardimentoso\" fu avviato alla demolizione."}
{"id": "3429878", "revid": "767487", "url": "https://it.wikipedia.org/wiki?curid=3429878", "title": "Kayi Cheung", "text": "Carriera.\nStudentessa presso la Universit\u00e0 della Columbia Britannica, la prima esperienza di Kayi Cheung nei concorsi di bellezza risale nel 2005, quando partecipa a Miss Chinese Vancouver, dove pur non riuscendo a piazzarsi ottiene la fascia di Miss Vivacious Beauty. Dopo aver condotto la trasmissione televisiva \"What's On\" su Fairchild Television sino ad aprile 2007, Kayi Cheung partecipa a Miss Hong Kong 2007, dove nonostante le aspettative vince il titolo, battendo la favorita Grace Wong, vincitrice delle fasce Miss Photogenic e Miss International Goodwill.\nSi scatena una forte polemica intorno alla vittoria della Cheung, considerata non all'altezza del titolo, mentre su internet viene formalmente lanciata una petizione per ripetere la finale del concorso. Ci\u00f2 nonostante Kayi Cheung rimane la detentrice del titolo di Miss Hong Kong, ed a dicembre 2007 partecipa a Miss Mondo 2007. Il concorso viene vinto da Zhang Zilin, rappresentante della Cina, mentre la Cheung riesce ad arrivare sino alle semifinali, dando ad Hong Kong uno dei migliori piazzamenti di sempre nella storia di Miss Mondo. Inoltre vince il titolo di Beauty with a Purpose a pari merito con l'ecuadoriana Valeska Saab.\nA gennaio 2008, la Cheung ha gareggiato a Miss Chinese International, dove si \u00e8 classificata alla seconda posizione. Dal 2010 la modella ha intrapreso la carriera di attrice, partecipando ad alcune produzioni televisive fra cui \"OL Supreme\", \"Beauty Knows No Pain\" e \"Growing Through Life\"."}
{"id": "3429884", "revid": "200154", "url": "https://it.wikipedia.org/wiki?curid=3429884", "title": "Valle Tanaro", "text": ""}
{"id": "3429886", "revid": "124123", "url": "https://it.wikipedia.org/wiki?curid=3429886", "title": "Katharine Brown", "text": "La Brown ha in seguito rappresentato la Scozia a Miss Mondo 2009 che si \u00e8 tenuto a Johannesburg, in Sudafrica il 12 dicembre 2009. La modella scozzese si \u00e8 classificata al terzo posto per il titolo di Beach Beauty e fra le prime dodici per il titolo di Miss World Top Model.\nIn quanto concorrente britannica ad aver ottenuto il migliore piazzamento a Miss Mondo, Catherine Brown \u00e8 stata nominata Miss Regno Unito 2009, ottenendo quindi il diritto di rappresentare il Regno Unito a Miss International 2010 in cina."}
{"id": "3429889", "revid": "1543377", "url": "https://it.wikipedia.org/wiki?curid=3429889", "title": "Epratuzumab", "text": "L'Epratuzumab \u00e8 un anticorpo monoclonale di tipo murino umanizzato, che viene utilizzato per il trattamento di alcune malattie autoimmunitarie come il lupus eritematoso sistemico (SLE) ed in oncologia.\nIl farmaco agisce legandosi sull'antigene glicoproteico: CD22 di cellule-B maligne, con conseguente lisi citotossica anticorpo dipendente delle cellule tumorali.\nStudio EMBLEM (fase IIb).\nI risultati di tale studio, che valutava gli effetti a lungo termine (media 24 mesi) del farmaco in pazienti adulti affetti da lupus eritematoso sistemico (SLE) di grado moderato-severo, sono stati riportati nel corso dell'ultimo congresso EULAR (European League Against Rheumatism), tenutosi a Madrid nel giugno 2013. Rispetto allo studio EMBLEM in doppio cieco e di breve durata (12 settimane), i risultati ottenuti dalla sua estensione a lungo termine e in aperto, non hanno evidenziato problemi relativi alla sicurezza e alla tollerabilit\u00e0 della terapia"}
{"id": "3429912", "revid": "1543377", "url": "https://it.wikipedia.org/wiki?curid=3429912", "title": "Elsilimomab", "text": "Il Elsilimomab o B-E8 \u00e8 un anticorpo monoclonale di tipo murrino, che viene utilizzato come farmaco immunosoppressivo sperimentale per il linfoma ed il mieloma.\nIl farmaco agisce sull'Interleuchina-6."}
{"id": "3429916", "revid": "1516566", "url": "https://it.wikipedia.org/wiki?curid=3429916", "title": "General Electric YF120", "text": "Il General Electric YF120 era un motore aeronautico turboventola sviluppato dalla GE Aircraft Engines a cavallo tra gli anni ottanta e novanta nell'ambito del programma \"ATF\" (\"Advanced Tactical Fighter\") della United States Air Force che sfocer\u00e0 nell'F-22 Raptor. La GE perse la gara per il motore che fu vinta dal Pratt &amp; Whitney F119.\nStoria e sviluppo.\nLa General Electric inizi\u00f2 lo sviluppo dell'YF120 gi\u00e0 nei primi anni ottanta con un dimostratore denominato XF120. Nel settembre del 1989 venne provato per la prima volta l'YF120 in vista della gara del programma ATF. A differenza della concorrente Pratt &amp; Whitney, la GE scelse di adottare un motore a ciclo variabile invece di un pi\u00f9 convenzionale turbofan con basso rapporto di diluizione. Questa decisione venne presa per soddisfare il requisito del programma ATF che richiedeva caratteristiche di supercrociera (volo supersonico senza l'ausilio del postbruciatore).\nTecnica.\nCiclo variabile.\nPer ciclo variabile si intende la capacit\u00e0 di controllo del rapporto di diluizione (BPR) del motore che pu\u00f2 essere variato in modo da rendere il motore un turbofan con un basso rapporto di bypass o un turbogetto a seconda della condizione di volo. Le prestazioni in configurazione di turbofan a basso BPR erano simili a quelle del motore concorrente F119. Quando necessario, comunque, il motore poteva convogliare una quantit\u00e0 maggiore di aria nel flusso caldo del motore (come in un turbogetto), aumentando la spinta specifica del motore. Ci\u00f2 permetteva una maggiore efficienza alle alte quote e una maggiore velocit\u00e0 rispetto ad un tradizionale turbofan a basso rapporto di diluizione.\nTra gli svantaggi del motore a ciclo variabile vi erano l'incremento di complessit\u00e0 e l'aumento del peso. La GE, per\u00f2, afferm\u00f2 di essere riuscita a contenerli entrambi utilizzando configurazioni semplici per la gestione dei flussi di aria mosse dalla pressione dell'aria stessa piuttosto che da complessi servomeccanismi. Inoltre, stimava che un esemplare di F120 di produzione avrebbe avuto il 40% di parti in meno rispetto ad un motore F110.\nSpinta vettoriale.\nL'YF120 era dotato di un ugello bi-dimensionale per la spinta direzionale. L'ugello consentiva di variare la direzione della spinta secondo il piano verticale. Questa capacit\u00e0 permetteva all'aereo sul quale era installato di avere una grande manovrabilit\u00e0 di beccheggio.\nAnche se il motore YF120 non entr\u00f2 mai in produzione, alcuni suoi prototipi furono installati sul Lockheed YF-22 usato per il programma di ricerca e sviluppo sugli alti angoli d'attacco nell'ambito della gara per l'ATF. Durante alcune di queste dimostrazioni, l'aereo motorizzato con gli F120 vol\u00f2, in assetto costante, ad 82 nodi con un angolo di attacco di 60 gradi mantenendo la controllabilit\u00e0 dell'assetto. Analisi successive mostrarono che era possibile mantenere il velivolo in assetto controllato anche fino a 70 gradi di angolo d'attacco.\nSviluppi successivi.\nNel 1996 la GE (in partnership con la Rolls-Royce) fu scelta per sviluppare una evoluzione dell'YF120 destinata ad essere utilizzata nel programma Joint Strike Fighter. La joint venture cos\u00ec formata (con GE al 60% e Rolls-Royce al 40%) diede vita, nel 2004, al General Electric/Rolls-Royce F136.\nL'YF120 fu anche proposto come base di partenza per motori a cicli combinati pi\u00f9 \"esotici\" come quelli impiegati per il dimostratore X-43B e per futuri aerei ipersonici. Nello specifico, la tecnologia usata nell'YF120 sarebbe stata alla base del programma RTA-1 (\"Revolutionary Turbine Accelerator\") in cui il motore si trasformava da turbofan a turbogetto a ramjet all'aumentare della velocit\u00e0 di volo. Nella modalit\u00e0 di funzionamento come statoreattore, il flusso d'aria sarebbe stato convogliato nel postbruciatore escludendo completamente la turbomacchina. Secondo le prestazioni teoriche, questo dimostratore sarebbe stato in grado di accelerare da 0 a Mach 4,1 (ad una quota di 56 000 piedi) in otto minuti."}
{"id": "3429921", "revid": "1494169", "url": "https://it.wikipedia.org/wiki?curid=3429921", "title": "Denzel", "text": ""}
{"id": "3429924", "revid": "111480772", "url": "https://it.wikipedia.org/wiki?curid=3429924", "title": "Widerstehe doch der S\u00fcnde", "text": "Widerstehe doch der S\u00fcnde (in tedesco, \"Resisti al peccato\") BWV 54 \u00e8 una cantata di Johann Sebastian Bach.\nStoria.\nLa cantata \"Widerstehe doch der S\u00fcnde\" venne composta da Bach a Weimar nel 1714 e venne probabilmente eseguita il 24 marzo 1715 in occasione della terza domenica di quaresima. Il libretto deriva dal \"Gottgef\u00e4lliges Kirchen-Opffer\" del 1711 di Georg Christian Lehms.\nSi tratta di una delle quattro cantate (le altre, composte nel 1726, sono \"Geist und Seele wird verwirret\" BWV 35, \"Vergn\u00fcgte Ruh, beliebte Seelenlust\" BWV 170 e \"Gott soll allein mein Herze haben\" BWV 169) scritte per contralto.\nStruttura.\nLa cantata, insolitamente breve, \u00e8 composta per contralto solista, violino I e II, viola I e II e basso continuo ed \u00e8 suddivisa in tre movimenti:"}
{"id": "3429931", "revid": "122119652", "url": "https://it.wikipedia.org/wiki?curid=3429931", "title": "Arma inastata", "text": "Un'arma inastata \u00e8 un'arma per il combattimento ravvicinato nella quale la parte deputata all'uso bellico \u00e8 collocata al termine di un'asta, solitamente di legno duro, al fine di estendere il pi\u00f9 possibile il raggio d'azione della persona che la impugni e di amplificare il momento angolare onde ottenere pi\u00f9 danno nel momento in cui la sommit\u00e0 giunge a contatto con il bersaglio.\nL'origine di tali armi \u00e8 molto antica, ed ha portato allo sviluppo di una notevole quantit\u00e0 di tipologie di armi sia in Europa che in Asia.\nStoria.\nEt\u00e0 antica.\nLa creazione dei primi eserciti stabili e la nascita dei primi grandi imperi (Sumeri, Egizi, Ittiti) incentiv\u00f2 lo sviluppo della metallurgia e degli armamenti, apportando massicce evoluzioni alle armi precedentemente in uso presso le popolazioni di cacciatori-raccoglitori dell'et\u00e0 della pietra. Mentre si diffondeva l'uso della spada e dello scudo, dalla lancia, originariamente arma versatile, atta sia alla mischia che al lancio, svilupparono due forme distinte di arma: l'arma inastata da mischia, pesante ed atta a prolungare il campo d'azione del combattente, ed il giavellotto, evoluzione della zagaglia primitiva unicamente atto all'uso come proiettile.\nCon la nascita della fanteria pesante, tradizionalmente esemplificata dall'oplita dell'Antica Grecia, protetto da elmo, corazza, schinieri e scudo di bronzo, si codifica il modello della lancia pesante (dory in greco antico), con asta in legno duro lunga 2-3 metri, lama massiccia di metallo e sauroter pure di metallo. Le successive evoluzioni delle armi inastate non sono caratterizzate, nel periodo ellenistico e durante l'Impero romano, da una particolare fantasia nelle forme o nell'utilizzo: la sarissa degli opliti del Regno di Macedonia ed il contus dei nomadi Sarmati sono semplicemente delle lance con lama ed asta pi\u00f9 lunghe rispetto allo standard della dory greca. Il sistematico diffondersi della cavalleria pesante, cominciato con gli hetairoi di Alessandro Magno e confermato poi dai successi dei cavalieri ostrogoti a partire dal III secolo, gett\u00f2 per\u00f2 le basi della successiva, massiccia evoluzione e diversificazione delle armi inastate in epoca medievale.\nUna forma particolare di arma inastata sviluppatasi nei Balcani presso i Traci: la falce da guerra, ottenuta inastando la lama della falce (attrezzo), arma da taglio da brandire a due mani con l'intento di vanificare l'eventuale superiorit\u00e0 dell'apparato difensivo del nemico.\nIl medioevo.\nLa fondazione del Sacro Romano Impero e la diffusione del feudalesimo, unitamente alle particolari caratteristiche orografiche del territorio francese, culla della civilt\u00e0 medievale, portarono ad un radicale mutamento nell'arte della guerra europea: l'esito delle battaglie non venne pi\u00f9 deciso dalle forze di fanteria, com'era valso ai tempi dei greci e dei romani, ma da quelle di cavalleria.\nIn un panorama bellico dominato dalla figura del soldato a cavallo protetto da un pesante usbergo in maglia metallica, poi irrobustito da piastre di metallo, e da uno scudo sempre pi\u00f9 massiccio ed allungato, le armi inastate si trovarono a dover soddisfare i bisogni di due utenze ben distinte: il cavaliere, deciso a sfruttare la propria posizione di vantaggio sia nello scontro con il fante che contro altro cavaliere, ed il fante, deciso a ridurre il vantaggio tattico garantito al cavaliere dalla sua posizione sopraelevata e dalla maggior velocit\u00e0 garantitagli dalla cavalcatura.\nIl \"contus\" della cavalleria pesante tardo-antica si evolse nella lancia da giostra, con padiglione paramano e lunghezza fino a 5 metri, gestibile dal cavaliere con una sola mano grazie all'invenzione della resta (XV secolo). Parallelamente, a partire dal XIII secolo le forze di fanteria, principalmente costituite da leve cittadine, ricorsero all'uso della picca, in buona sostanza un'evoluzione della sarissa caduta in disuso nel II secolo a.C.\nParticolare forma di armi inastate, sviluppatasi nei territori occupati dai Vichinghi (Scandinavia, Ucraina ed Inghilterra), furono le scuri in asta. L'ascia danese, la cui lama era montata al vertice di un'asta lunga fino a 2 metri, differisce infatti notevolmente dalla normale ascia da battaglia. Dal modello della scure danese, diffusasi nell'Europa del Nord intorno all'XI secolo, origin\u00f2 in epoca pi\u00f9 tarda la berdica, una sorta di ibrido tra la scure vichinga inastata e la primitiva alabarda.\nIl bisogno di difendersi dai soprusi dei cavalieri e la proibizione, per i plebei, di possedere e mantenere equipaggiamento e cavallo al di fuori del seguito di un signore feudale, spinse inoltre verso lo sviluppo di nuove armi inastate dalle fogge fantasiose, spesso derivate dagli attrezzi agricoli, capaci sia di offendere un bersaglio a cavallo sia di agganciarlo per strapparlo dalla sella. Esempio classico di queste nuove armi, diffusesi a partire dal XII secolo, furono l'azza ed il roncone, poi sviluppate in armi pi\u00f9 raffinate e maneggevoli come l'alabarda, la partigiana, la corsesca.\nOriginatesi in ambiente contadino, queste nuove armi da mischia, non sempre dotate di un'asta eccessivamente lunga (quella di un'alabarda, di norma, misurava non pi\u00f9 di 2 metri, ben lontani dai 4 metri di una picca!), vennero anche brandite dai cavalieri. Le grandi evoluzioni tattico-strategiche imposte dalle Crociate (XI-XIV secolo) avevano costretto la casta guerriera europea a superare il semplicistico concetto della cavalcata come manovra risolutiva degli scontri. Gi\u00e0 durante le operazioni di sbarco a Damietta (Egitto) nel corso della Settima crociata (1249), Luigi IX di Francia aveva fatto ricorso a cavalieri riconfigurati in picchieri per respingere le cariche della cavalleria egiziana durante lo scarico dei cavalli e del resto delle truppe dalle navi cristiane. L'uso dell'azza, dell'alabarda e di altre armi inastate figur\u00f2 cos\u00ec a pieno titolo tra le lezioni descritte nel manuale di scrima (scherma tradizionale italiana) \"Flos Duellatorum in armis, sine armis, equester et pedester\" del maestro Fiore dei Liberi (1350-1420), a conferma di una tradizione bellica ormai ben radicatasi nel corso del Trecento.\nI grandi successi militari dei picchieri dei corpi di mercenari svizzeri, cominciati nel XIV secolo e poi ratificati dalle sonore sconfitte inferte alla cavalleria pesante del duca di Borgogna Carlo il Temerario nelle battaglie di Grandson, Morat (1476) e Nancy (1477), affermarono il ruolo della fanteria ad elemento determinante nello stabilire l'esito delle battaglie, soprattutto nel contrasto all cavalleria.\nL'et\u00e0 moderna.\nLa massiccia diffusione delle armi da fuoco negli eserciti del XVI secolo, sia nei corpi di fanteria (archibugieri e moschettieri) che di cavalleria (si pensi ai \"Reiter\" tedeschi armati di petrinale e pistola a ruota o agli \"harquebusiers\" armati di archibugio), ridusse il campo d'utilizzo delle armi inastate. La picca continu\u00f2 ad essere ampiamente utilizzata nei quadrati di fanteria per tutta la Guerra dei Trent'anni ed ancora al tempo di Luigi XIV di Francia, mentre alabarde e partigiane divenivano armi da parata o deputate ai corpi incaricati di garantire la difesa personale dei sovrani. Sparirono invece abbastanza rapidamente le armi meno tecnologiche come ronconi, azze, mazzapicchi, e sovente vennero create unit\u00e0 che cooperavano con altre munite di armi da fuoco, come ad esempio il \"tercio\".\nNel XVIII secolo, il ricorso al moschetto munito di baionetta come unica arma principale negli eserciti europei rese, di fatto, obsoleti i corpi dei picchieri. Mentre la potenza delle armi da fuoco cresceva sistematicamente, rendendo primario per la fanteria l'addestramento all'uso di tali armi dei soldati appiedati, la cavalleria pesante sviluppava le tattiche seicentesche del caracollo e della carica alla sciabola fino alle loro estreme conseguenze e si diffondeva l'uso dei dragoni, corpi di fanteria montata. Le guerre napoleoniche segnarono il definitivo superamento delle armi inastate nel teatro bellico europeo; l'ultima battaglia in cui l'uso della picca ebbe un ruolo determinante fu la Battaglia di Rac\u0142awice combattuta il 4 aprile 1794 tra i ribelli polacchi di Tadeusz Ko\u015bciuszko e le forze dell'impero russo risoltasi proprio con una vittoria dei picchieri polacchi.\nLa lancia da cavalleria, notevolmente alleggerita rispetto al modello medievale, continu\u00f2 a restare in uso per tutto il XIX secolo, periodo in cui comtinuarono ad esser presenti negli eserciti europei alcuni reggimenti di cavalleria muniti di tale arma.\nIl XX secolo.\nTali tipo di armi furono accantonate nella prima met\u00e0 del XX secolo, in particolare con la fine della prima guerra mondiale ed il superamento definitivo della cavalleria; le ultime unit\u00e0 ad impiegarle furono alcune unit\u00e0 militari a cavallo di lancieri degli Stati che parteciparono alla \"grande guerra\", venendo per lo pi\u00f9 utilizzate in occasioni di parate o di rievocazioni storiche.\nLa classificazione.\nLa grande diffusione di questa tipologia di armamento nel Basso e Tardo Medioevo port\u00f2 ad un fiorire di nomi e definizioni che, gi\u00e0 nel XVII secolo rendeva difficile evincere le effettive differenze correnti tra l'uno e l'altra tipologia di arma. I tentativi di classificazione operati nel XIX secolo finirono ulteriormente con il complicare le cose. Secondo Ewart Oakeshott, vi sarebbero pi\u00f9 nomi indicanti armi inastate che armi vere e proprie.\nUtilizzo pratico.\nLa foggia stessa del roncone o della corsesca suggerisce la versatilit\u00e0 d'uso cui le armi inastate del periodo medievale potevano essere deputate. La descrizione delle modalit\u00e0 di attacco e di parata con ronconi, alabarde e quant'altro, nei vari manuali di scrima pervenutici, conferma questa versatilit\u00e0. La dove la picca era atta ad offendere principalmente di punta o al massimo per essere vibrata contro un cavaliere al galoppo, ronche, azze e corsesche permettevano di agganciare un avversario corazzato e trascinarlo a terra. I mazzapicchi potevano bucare con i loro aculei ricurve le piastre e gli elmi dei cavalieri, mentre la lama di scure di un'alabarda poteva colpirli anche in sella.\nNelle mischie tra fanti, le armi inastate tardo-medievali si scontravano le une contro le altre in una schermaglia che svilupp\u00f2 notevolmente la scherma della lancia da fanteria dell'antichit\u00e0. Oltre all'affondo ed al colpo di ritorno con la parte interiore dell'asta, spesso rinforzato da un supporto metallico simile al \"sauroter\" della \"dory\" greca, ronche, corsesche, azze ed alabarde potevano agganciarsi le une alle altre o aggirare la guardia dell'avversario per un colpo alle spalle grazie ai loro rebbi ed uncini."}
{"id": "3429935", "revid": "217830", "url": "https://it.wikipedia.org/wiki?curid=3429935", "title": "Gran Premio motociclistico di Spagna 2011", "text": "Il Gran Premio motociclistico di Spagna 2011, che si \u00e8 corso il 3 aprile, \u00e8 il secondo Gran Premio della stagione 2011. La gara si \u00e8 disputata sul circuito di Jerez de la Frontera.\nProve e Qualifiche.\nClasse 125.\nLa prima sessione di prove ha visto Nicol\u00e1s Terol (Aprilia) come il pi\u00f9 veloce; le altre due sessioni sono andate a Sandro Cortese (Aprilia). La pole position \u00e8 andata a Sandro Cortese (Aprilia). Risultati dopo le qualifiche:\nMoto2.\nLa prima sessione di prove \u00e8 andata a Thomas L\u00fcthi (Suter), la seconda a Y\u016bki Takahashi (Moriwaki) e la terza sessione a Stefan Bradl (Kalex).\nLa pole position \u00e8 andata a Stefan Bradl (Kalex).\nRisultati dopo le qualifiche:\nMoto GP.\nNella prima sessione di prove il miglior tempo \u00e8 di Casey Stoner (Honda) (1'39.551), seguito da Daniel Pedrosa su Honda e Valentino Rossi (Ducati). Nella seconda sessione il migliore \u00e8 Pedrosa (1'40.101) seguito da Stoner e Jorge Lorenzo (Yamaha). Nella Terza sessione davanti troviamo nuovamente Pedrosa (1'38.864), seguito ancora dal compagno Stoner e da Marco Simoncelli (Honda). La Pole Position \u00e8 andata a Casey Stoner (Honda) con il tempo di 1'38.757.\nGara.\nMotoGP.\n\u00c1lvaro Bautista, infortunato, viene sostituito da John Hopkins.\nMoto2.\nIn questa classe corre Steven Odendaal su Suter MMXI con una wildcard, mentre da questa gara corre Lukasz Wargala con la Moriwaki MD600 del team Desguaces La Torre G22.\nClasse 125.\nIn questa classe corrono tre wildcard: Josep Rodr\u00edguez su Aprilia, Daniel Ruiz e Kevin Hanus su Honda."}
{"id": "3429936", "revid": "1700659", "url": "https://it.wikipedia.org/wiki?curid=3429936", "title": "Videogioco di skateboard", "text": ""}
{"id": "3429941", "revid": "37401", "url": "https://it.wikipedia.org/wiki?curid=3429941", "title": "Sottosegretario di Stato per l'India", "text": "Quello che segue \u00e8 un elenco dei Sottosegretari di Stato per l'India durante il governo britannico tra il 1866 ed il 1948 e per Burma dal 1858 al 1948.\nThe Parliamentary Under-Secretary of State was a ministerial position and the Permanent Under-Secretary of State was a civil service positions."}
{"id": "3429945", "revid": "122729743", "url": "https://it.wikipedia.org/wiki?curid=3429945", "title": "James Dean - La storia vera", "text": "James Dean - La storia vera (\"James Dean\") \u00e8 un film per la televisione del 2001 diretto da Mark Rydell, basato sulla vita dell'attore James Dean. Il film ha vinto, nel 2002, un Golden Globe e due Emmy Awards.\nTrama.\nNel 1939, all'et\u00e0 di otto anni, James Dean vive con il padre Winton e la madre Mildred a Santa Monica, California. Quando Mildred muore di cancro nel 1940, Winton manda il figlio a Fairmount, Indiana, con la bara che contiene il corpo della madre. Winton non si presenta al funerale e lascia che il figlio James sia cresciuto dagli zii a Fairmount. Con il passare degli anni, James \u00e8 sempre pi\u00f9 curioso riguardo alla decisione del padre di abbandonarlo e cerca di impressionarlo mandandogli una scatola che contiene i suoi vari trofei sportivi.\nNel giugno del 1949, James si trasferisce a Santa Monica, poco dopo aver concluso gli studi, e viene a sapere che il padre si \u00e8 risposato. James, allora, decide di diventare attore e prende lezioni da James Whitmore che lo incoraggia a trasferirsi a New York per dedicarsi interamente alla carriera. Viene accettato nel prestigioso Actors Studio e riceve critiche molto positive per un suo ruolo televisivo. James prova a riferire al padre il suo successo come attore, ma Winton rimane indifferente e questo turba profondamente l'attore.\nIl produttore e regista Elia Kazan sceglie James come attore protagonista per il film \"La valle dell'Eden\" del 1955, segnando cos\u00ec il suo debutto a Hollywood. James si trasferisce a Hollywood nell'aprile del 1954 per le riprese del film e gli viene presentato Jack Warner, presidente della Warner Bros., che \u00e8 determinato a trasformarlo in una stella del cinema. Nel frattempo, James si innamora dell'attrice Pier Angeli, che sta lavorando in \"The Silver Chalice\" e la coppia acquista una casa sulla spiaggia per vivere insieme.\nL'eccentrico regista Nicholas Ray sceglie James come protagonista in \"Giovent\u00f9 bruciata\" nel 1955 e l'attore, ancora una volta, spera di impressionare il padre, ma Winton persevera nella sua indifferenza. James non si presenta al debutto di \"La valle dell'Eden\" e la Warner si infuria considerando, anche, di interrompere la produzione di \"Giovent\u00f9 bruciata\", ma cambia idea dopo l'acclamata performance dell'attore. Conclusa la sua relazione con Pier, sposatasi con Vic Damone, firma un contratto da un milione di dollari con la Warner Bros. entrando nel cast di \"Il gigante\" nel 1956. La depressione dell'attore e i suoi crolli nervosi diventano sempre pi\u00f9 palesi quando entra in conflitto con il regista George Stevens.\nInsoddisfatto della sua vita, James vuole sapere la verit\u00e0 riguardo l'indifferenza di Winton e in un confronto scopre che il suo vero padre era un amante della madre frequentato durante il matrimonio. Sconfitti i demoni interni, James inizia a godersi di nuovo la vita e instaura una relazione amichevole con il regista Stevens. Poco dopo, James muore in un tragico incidente stradale e Winton accompagna la sua bara.\nProduzione.\nIl film venne girato nel giugno 2000 interamente a Los Angeles; la casa sulla spiaggia in questo film \u00e8 la stessa utilizzata per le riprese del film \"Spiagge\". Le scene interne vennero realizzate presso i \"Sony Pictures Studios\" di Culver City.\nDurante lo sviluppo iniziale, molti attori vennero considerati per impersonare Dean: fra questi, Johnny Depp, Brendan Fraser, Edward Furlong, Gary Oldman e Brad Pitt; venne anche contattato Leonardo DiCaprio, che per\u00f2 rifiut\u00f2 il ruolo."}
{"id": "3429947", "revid": "287204", "url": "https://it.wikipedia.org/wiki?curid=3429947", "title": "Ich armer Mensch, ich S\u00fcndenknecht", "text": "Ich armer Mensch, ich S\u00fcndenknecht (in tedesco, \"Me misero, schiavo del peccato\") BWV 55 \u00e8 una cantata di Johann Sebastian Bach.\nStoria.\nLa cantata \"Ich armer Mensch, ich S\u00fcndenknecht\" venne composta da Bach a Lipsia nel 1726 e fu eseguita per la prima volta il 17 novembre dello stesso anno in occasione della XXII domenica dopo la Trinit\u00e0. Il libretto \u00e8 di Johann Rist per il quinto movimento, mentre \u00e8 di autore sconosciuto per i rimanenti.\nIl tema musicale \u00e8 tratto dall'inno \"Werde munter, mein Gem\u00fcthe\" del compositore Johann Schop, pubblicato nei suoi \"Himlische Lieder\" nel 1642.\nStruttura.\nLa cantata \u00e8 scritta per tenore solista, coro, violino I e II, oboe d'amore, flauto e basso continuo ed \u00e8 suddivisa in cinque movimenti:"}
{"id": "3429967", "revid": "1318658", "url": "https://it.wikipedia.org/wiki?curid=3429967", "title": "Teleidosaurus calvadosii", "text": "Il teleidosauro (Teleidosaurus calvadosii) \u00e8 un rettile marino estinto, appartenente ai crocodilomorfi. Visse nel Giurassico medio (Bajociano/Batoniano, circa 168 - 167 milioni di anni fa) e i suoi resti fossili sono stati ritrovati in Francia.\nDescrizione.\nQuesto animale \u00e8 noto principalmente per un cranio completo con mandibola, ritrovati nella zona di Calvados, in Normandia (Francia). Il cranio era dotato di un muso allungato e stretto, simile a quello dell'odierno gaviale. I denti erano conici e acuminati. Dal confronto con animali simili (come \"Metriorhynchus\") si suppone che \"Teleidosaurus\" fosse dotato di quattro brevi arti trasformati in strutture simili a pinne.\nClassificazione.\n\"Teleidosaurus\" \u00e8 stato a lungo considerato un rappresentante basale dei metriorinchidi, un gruppo di rettili affini ai coccodrilli e dotati di specializzazioni notevoli per la vita acquatica. Ricerche pi\u00f9 recenti hanno indicato che \"Teleidosaurus\" era troppo primitivo per poter essere incluso nei metriorinchidi; \u00e8 quindi considerato un membro dei metriorincoidi esterno ai metriorinchidi.\nIl suo nome deriva dal greco antico ed \u00e8 formato da \u03c4\u03b5\u03bb\u03b5\u03b9\u03b4\u03bf\u03c2 (\"teleidos\"= completo) e \u03c3\u03b1\u1fe6\u03c1\u03bf\u03c2 (\"sauros\"= lucertola).\nI fossili di questo animale vennero inizialmente studiati da Jacques Amand Eudes-Deslongchamps nel 1866, e denominati \"Teleosaurus Calvadosii\". Fu in seguito suo figlio, Eug\u00e8ne Eudes-Deslongchamps, ad attribuire i fossili a un nuovo genere di coccodrilli marini, \"Teleidosaurus\" appunto. Nella stessa zona fu rinvenuta anche una mandibola frammentaria attribuita a una nuova specie, \"T. joberti\", ora considerata identica alla specie tipo. \nRecenti analisi filogenetiche non confermano la monofilia del \"Teleidosaurus\". \nNella zona di Calvados sono stati ritrovati i fossili di altre due specie attribuite in passato a \"Teleidosaurus\", \"T. bathonicus\" e \"T. gaudryi\", ma nuove ricerche (Young et al., 2010) hanno determinato che queste sono da attribuire a un nuovo genere, \"Eoneustes\"."}
{"id": "3429980", "revid": "2021830", "url": "https://it.wikipedia.org/wiki?curid=3429980", "title": "Ciclo del combustibile nucleare", "text": " Il ciclo del combustibile nucleare, chiamato anche catena del combustibile nucleare, comincia con il \"front end\", che consiste nella preparazione del combustibile, cui segue il \"service period\", in cui il combustibile \u00e8 impiegato nei reattori e finisce con il \"back end\" che consiste nelle operazioni necessarie a rendere il combustibile sicuro ed eventualmente le fasi per essere riprocessato.\nConcetti di base.\nL'energia nucleare \u00e8 basata sulle reazioni a catena che possono essere sostenute dai cosiddetti materiali fissili attraverso i neutroni. Noti materiali di questo tipo sono il plutonio e l'uranio. La maggior parte dei reattori nucleari utilizza un moderatore per diminuire l'energia cinetica dei neutroni ed aumentare la probabilit\u00e0 che la fissione avvenga. Questo permette ai reattori di utilizzare materiali con una concentrazione molto minore di isotopi fissili rispetto alle armi nucleari. Acqua pesante e grafite sono i moderatori pi\u00f9 efficaci, poich\u00e9 rallentano i neutroni prodotti dalle collisioni senza assorbirli. I reattori che usano grafite o acqua pesante come moderatore possono operare usando uranio naturale.\nReattori che utilizzano acqua leggera (HO) richiedono combustibile arricchito di isotopi fissili, tipicamente uranio arricchito con il 3-5% dell'isotopo meno comune uranio-235, il solo isotopo fissile che si ritrova in quantit\u00e0 significative in natura. Un'alternativa a questo combustibile a base di uranio a basso arricchimento (LEU, \"low enriched uranium\") \u00e8 l'utilizzo di MOX (\"mixed oxide fuel\") prodotto miscelando plutonio con uranio naturale o arricchito. Un altro tipo di combustibile MOX \u00e8 ottenuto miscelando LEU con torio, generando l'isotopo fissile U-233. Sia plutonio che U-233 sono prodotti dall'assorbimento di neutroni irradiando materiale fertile in un reattore, in particolare, rispettivamente, il comune isotopo dell'uranio U-238 e torio, e possono essere separati dai combustibili esausti contenenti uranio e plutonio in impianti di riprocessamento.\nAlcuni reattori non fanno uso di moderatori per rallentare i neutroni. Come le armi nucleari, che utilizzano anch'esse neutroni non moderati o \"veloci\", questi reattori a neutroni veloci richiedono concentrazioni maggiormente elevate di isotopi fissili per potere sostenere una reazione a catena. Essi sono anche in grado di produrre isotopi fissili da materiale fertile; un reattore autofertilizzante \u00e8 un tipo di reattore che in questo modo genera pi\u00f9 materiale fissile di quanto ne consuma.\nDurante la reazione nucleare all'interno di un reattore, gli isotopi fissili nel combustile nucleare vengono consumati, producendo i prodotti di fissione, la maggior parte dei quali sono considerati scorie radioattive. L'aumento di prodotti di fissione e il consumo di isotopi fissili infine bloccano la reazione nucleare, facendo diventare il combustibile un combustibile esausto. Quando viene utilizzato uranio a basso arricchimento, il combustibile esausto consiste approssimativamente nell'1% di U-235, 94% di U-238, 1% di plutonio e 4% di prodotti di fissione. Il combustibile esausto e altri rifiuti ad elevata radioattivit\u00e0 sono estremamente pericolosi, sebbene i reattori nucleari producono volumi relativamente piccoli di rifiuti in confronto alle altre centrali elettriche a causa della elevata densit\u00e0 energetica del combustibile nucleare. La gestione sicura di questi sottoprodotti di una centrale nucleare, incluso il deposito e la sistemazione, rappresenta una difficolt\u00e0 per qualsiasi nazione che ricorre alle centrali nucleari.\n\"Front end\".\nEsplorazione.\nUn deposito di uranio, come quello di uraninite, scoperto attraverso tecniche geofisiche, viene sottoposto a valutazione e si determina la quantit\u00e0 di materiali contenenti uranio che sono estraibili dal deposito a prezzi specificati. Le riserve di uranio sono le quantit\u00e0 di minerale che si stima di recuperare ai costi stabiliti. In natura l'uranio consiste principalmente in due isotopi, U-238 and U-235. I numeri si riferiscono al numero di massa atomica per ciascun isotopo, ovvero il numero di protoni e neutroni presenti nel nucleo atomico. L'uranio presente in natura consiste approssimativamente nel 99,28% di U-238 e nel 0,71% di U-235. Il nucleo atomico di U-235 dar\u00e0 quasi sempre la fissione quando colpito da un neutrone libero, e l'isotopo viene perci\u00f2 definito isotopo \"fissile\". Il nucleo di un atomo di U-238 d'altra parte, piuttosto che dare fissione quando colpito da un neutrone libero, assorbir\u00e0 quasi sempre un neutrone producendo l'isotopo U-239. Questo isotopo subisce quindi un decadimento radioattivo naturale producendo Pu-239 che, similmente a U-235, \u00e8 un isotopo fissile. Gli atomi di U-238 vengono definiti \"fertili\" in quanto, bombardando il loro nucleo con neutroni, sono in grado di fornire l'isotopo fissile Pu-239.\nEstrazione mineraria.\nIl minerale di uranio pu\u00f2 essere estratto attraverso estrazione convenzionale in pozzo aperto e metodi sotterranei simili a quelli utilizzati per estrarre altri metalli. Negli Stati Uniti si utilizzano anche metodi di estrazione per lisciviazione \"in situ\" per estrarre l'uranio. In questa tecnologia, l'uranio viene lisciviato dal minerale presente nel luogo attraverso una serie di sorgenti regolarmente distanziate ed \u00e8 quindi recuperato dalla soluzione di lisciviazione in un impianto posto in superficie. I minerali di uranio negli Stati Uniti hanno tipicamente un contenuto di ossido di uranio (U3O8) variabile dallo 0,05% allo 0,3%. Alcuni depositi di uranio presenti in altre nazioni hanno un maggiore contenuto dell'elemento e sono anche pi\u00f9 grandi rispetto ai depositi statunitensi. Negli Stati Uniti l'uranio \u00e8 presente anche in quantit\u00e0 basse (da 50 a 200 parti per milione) in alcuni depositi di fosfati di origine marina. Dato che quantit\u00e0 molto grandi di rocce fosfatiche vengono estratte per produrre acido fosforico, sebbene presente in concentrazioni molto basse, l'uranio pu\u00f2 essere recuperato in modo economico all'interno di questo processo produttivo.\nMacinazione.\nI minerali di uranio estratti normalmente sono trattati macinandoli fino a ottenere particelle di dimensioni uniformi e quindi si procede trattando il minerale per estrarre l'uranio attraverso lisciviazione chimica. Il processo di macinazione comunemente produce un materiale sotto forma di polvere essiccata che consiste di uranio naturale, \"yellowcake\", che viene venduta sul mercato dell'uranio come U3O8.\nConversione dell'uranio.\nL'ossido di uranio macinato, U3O8, deve essere convertito in esafluoruro di uranio, UF6, il quale rappresenta la forma richiesta dalla maggior parte degli impianti di arricchimento dell'uranio commerciali attualmente in uso. La prima fase di questo processo si basa sulla produzione di nitrato di uranile, UO2(NO3)2, di elevata purezza (&gt; 99,95 %). Successivamente vengono attuati una serie di procedimenti chimici (precipitazione, calcinazione, riduzione, fluorurazione e ossidazione) per ottenere l'esafluoruro di uranio. L'esafluoruro di uranio, un composto solido a temperatura ambiente, pu\u00f2 essere convertito in forma gassosa alla temperatura di 57\u00a0\u00b0C. Il prodotto della conversione dell'esafluoruro di uranio contiene solamente uranio naturale, non arricchito.\nL'octaossido di triuranio (U3O8) viene inoltre convertito direttamente a diossido di uranio (UO2) di grado ceramico per l'utilizzo in reattori che non richiedono combustibile arricchito, come nel caso dei CANDU. I volumi di materiale direttamente convertito a UO2 sono tipicamente piuttosto piccoli in confronto alle quantit\u00e0 convertite in UF6.\nArricchimento.\nLa concentrazione dell'isotopo fissile, U-235 (lo 0,71% nell'uranio naturale) \u00e8 minore di quella richiesta per sostenere una reazione nucleare a catena in un reattore ad acqua leggera. L'esafluoruro di uranio (UF6) deve essere quindi arricchito in isotopo fissile per potere essere utilizzato come combustibile nucleare. I differenti livelli di arricchimento richiesti per una particolare applicazione del combustibile nucleare sono specificati dal cliente: il combustibile per un reattore ad acqua leggera normalmente \u00e8 arricchito al 3,5% di U-235, ma viene richiesto anche l'uranio arricchito a concentrazioni inferiori. L'arricchimento viene realizzato utilizzando uno o pi\u00f9 metodi di separazione degli isotopi. La diffusione gassosa e la centrifuga a gas rappresentano le tecnologie comunemente utilizzate per l'arricchimento dell'uranio, ma attualmente si stanno sviluppando nuove tecnologie di arricchimento.\nIl principale sottoprodotto (96%) dell'arricchimento \u00e8 l'uranio impoverito, che pu\u00f2 essere utilizzato per costruire corazze, proiettili APFSDS, schermi per la radioprotezione e zavorre. Enormi quantit\u00e0 di uranio impoverito vengono immagazzinate. Il solo Dipartimento dell'Energia degli Stati Uniti d'America ne possiede poco meno di 700.000 tonnellate. Circa il 95% dell'uranio impoverito viene conservato sotto forma di UF6.\nI reattori ad acqua pesante, come nel caso dei CANDU, beneficiano di un bilancio di neutroni che consente di utilizzare uranio naturale evitando quindi di ricorrere alla fase di arricchimento.\nFabbricazione del combustibile.\nPer l'utilizzo come combustibile nucleare, l'esafluoruro di uranio arricchito viene convertito in polvere di diossido di uranio (UO2) che viene quindi trasformata in forma di pellet. Il pellet viene quindi cotto in un forno di sinterizzazione ad elevata temperatura per creare dei pellet duri e ceramici di uranio arricchito. I pellet cilindrici subiscono successivamente un processo di macinazione per ottenere un pellet di dimensione uniforme. I pellet vengono ammassati, secondo le specifiche di progettazione di ciascun nocciolo del reattore nucleare, in tubi di lega metallica resistente alla corrosione. I tubi sono sigillati per contenere i pellet di combustibile: questi tubi costituiscono le barre di combustibile. Le barre di combustibile finite vengono raggruppate in speciali assemblaggi di combustibile che sono successivamente utilizzati per costruire il combustibile nucleare del nocciolo di un reattore.\nIl metallo usato per i tubi dipende dal modello del reattore. L'acciaio inossidabile \u00e8 stato utilizzato in passato, ma la maggior parte dei reattori utilizza attualmente lo zirconio. Per i tipi di reattori pi\u00f9 comuni, i reattori ad acqua bollente (BWR) e i reattori ad acqua pressurizzata (PWR), i tubi sono assemblati in fasci con i tubi disposti a una precisa distanza fra loro. A questi fasci viene quindi assegnato un numero di identificazione univoco, che consente la loro tracciabilit\u00e0 dalla produzione fino all'utilizzo e lo smaltimento.\n\"Service period\".\nTrasporto di materiali radioattivi.\nIl trasporto \u00e8 una parte integrante del ciclo del combustibile nucleare. Esistono reattori nucleari operativi in diverse nazioni ma l'estrazione mineraria dell'uranio \u00e8 attuabile solamente in poche aree. Inoltre, nel corso di oltre quarant'anni di attivit\u00e0 del settore nucleare, sono state sviluppate in varie localit\u00e0 di tutto il mondo un certo numero di strutture specializzate per fornire servizi al ciclo del combustibile nucleare e vi \u00e8 la necessit\u00e0 di trasportare materiali nucleari in entrata e in uscita da queste strutture. La maggior parte dei trasporti inerenti al materiale del combustibile nucleare avvengono tra le varie fasi del ciclo, ma occasionalmente tale materiale pu\u00f2 essere trasportato tra strutture simili. Con alcune eccezioni, i materiali del ciclo del combustibile nucleare vengono trasportati in forma solida, con l'eccezione dell'esafluoruro di uranio (UF6) che \u00e8 considerato un gas. La maggior parte del materiale utilizzato nel combustibile nucleare viene trasportato diverse volte durante il ciclo. I trasporti sono frequentemente a livello internazionale, e sono spesso su grandi distanze. I materiali nucleari vengono generalmente trasportati da ditte di trasporto specializzate.\nDato che i materiali nucleari sono radioattivi, \u00e8 importante garantire la limitata esposizione alle radiazioni sia a tutti coloro che sono implicati nel trasporto di tali materiali che alla popolazione lungo le vie di trasporto. L'imballaggio per i materiali nucleari include, dove appropriato, lo schermaggio per ridurre la potenziale esposizione alle radiazioni. Nel caso di alcuni materiali, come l'uranio combustibile fresco, i livelli di radiazione sono trascurabili e non \u00e8 richiesto alcuno schermaggio. Altri materiali, come il combustibile esausto e le scorie, sono altamente radioattivi e richiedono un trattamento speciale. Per limitare i rischi legati al trasporto di materiali altamente radioattivi, vengono utilizzati appositi barili progettati per mantenere l'integrit\u00e0 nelle condizioni normali di trasporto e durante le condizioni di un ipotetico incidente.\nGestione del combustibile nel nocciolo.\nIl nocciolo di un reattore nucleare \u00e8 costituito da poche centinaia di \"assemblaggi\", disposti in un assetto regolare di celle, con ciascuna cella formata da una barra di combustibile o di controllo circondata, nella maggior parte dei casi, da un moderatore e da un liquido refrigerante, che \u00e8 rappresentato dall'acqua nella maggior parte dei reattori.\nA causa del processo di fissione che consuma i combustibili, le barre di combustibile vecchie devono essere periodicamente cambiate con barre fresche (questo periodo \u00e8 chiamato ciclo). Tuttavia, solo una parte degli assemblaggi (tipicamente un terzo) viene rimossa dato che l'esaurimento del combustibile non \u00e8 spazialmente uniforme. Inoltre, non \u00e8 una buona prassi, per ragioni di efficienza, collocare i nuovi assemblaggi esattamente nella posizione di quelli rimossi. Persino i fasci della stessa et\u00e0 possono avere differenti livelli di consumo, in dipendenza dalle loro differenti posizioni nel nocciolo. Perci\u00f2 i fasci disponibili devono essere disposti in modo tale che la resa risulti massimizzata, soddisfacendo nel contempo le restrizioni di sicurezza e i vincoli operativi. Conseguentemente gli operatori dei reattori si trovano di fronte al cosiddetto \"problema del ricarico ottimale di combustibile\", il quale consiste nell'ottimizzare il riassetto di tutti gli assemblaggi, quelli freschi e quelli vecchi, massimizzando al contempo la reattivit\u00e0 del nocciolo del reattore in modo da aumentare al massimo il consumo di combustibile e minimizzare i costi del ciclo del combustibile.\nQuesto \u00e8 un problema di ottimizzazione discreta impossibile da risolvere computazionalmente con gli attuali metodi combinatori, a causa dell'enorme numero di permutazioni e la complessit\u00e0 di ciascun calcolo. Per risolverlo sono stati proposti molti metodi numerici e sono stati realizzati molti pacchetti software commerciali per supportare la gestione del combustibile. Questa \u00e8 una questione tuttora aperta nella conduzione di un reattore, dato che non \u00e8 stata trovata alcuna soluzione definitiva a questo problema e gli operatori usano una combinazione di tecniche computazionali ed empiriche per gestire questo problema.\nLo studio del combustibile usato.\nIl combustibile nucleare usato \u00e8 studiato nell'esame post irradiazione, dove il combustibile usato viene esaminato per avere maggiori informazioni sui processi che avvengono nel combustibile durante l'utilizzo, e come questi potrebbero alterare l'esito di un incidente. Per esempio, durante il normale utilizzo, il combustibile si espande a causa dell'espansione termica, il che pu\u00f2 causare crepe. La maggior parte del combustibile nucleare \u00e8 diossido di uranio, che \u00e8 un solido cubico con una struttura simile a quella del fluoruro di calcio. Nel combustibile usato la struttura allo stato solido della maggior parte del solido rimane la stessa di quella del biossido di uranio puro cubico. SIMFUEL \u00e8 il nome dato al combustibile esausto simulato che si ottiene mescolando ossidi metallici finemente macinati, macinando come un impasto, essiccando a spruzzo prima del riscaldamento in idrogeno/argon a 1650\u00a0\u00b0C. Nel SIMFUEL, il 4,1% del volume del solido \u00e8 nella forma di nanoparticelle metalliche costituite da molibdeno, rutenio, rodio e palladio. La maggior parte di queste particelle metalliche sono della fase \u03b5 (esagonale) della lega Mo-Ru-Rh-Pd, mentre sono state trovate quantit\u00e0 pi\u00f9 piccole delle fasi \u03b1 (cubica) e \u03c3 (tetragonale) di questi metalli nel SIMFUEL. All'interno del SIMFUEL \u00e8 presente anche una fase cubica della perovskite rappresentata dallo zirconiato di bario e stronzio (BaxSr1-xZrO3).\nIl diossido di uranio \u00e8 insolubile in acqua, ma dopo l'ossidazione pu\u00f2 essere convertito in triossido di uranio o in un altro composto dell'uranio(VI) che \u00e8 molto pi\u00f9 solubile. Il diossido di uranio (UO2) pu\u00f2 essere ossidato a un ossido iperstechiometrico ricco di ossigeno (UO2+x) che pu\u00f2 essere ulteriormente ossidato a U4O9, U3O7, U3O8 e UO3\u00b72H2O.\nPoich\u00e9 il combustibile usato contiene emettitori alfa (plutonio e altri attinidi minori), \u00e8 stato indagato l'effetto dell'aggiunta di un alfa emettitore (238Pu) al diossido di uranio sul dilavamento dell'ossido. Per l'ossido frantumato, l'aggiunta di 238Pu tende ad aumentare la velocit\u00e0 di dilavamento, ma aggiungendo dallo 0,1 al 10% di 238Pu la differenza nella velocit\u00e0 di dilavamento si \u00e8 dimostrata essere molto piccola.\nLa concentrazione di carbonato nell'acqua che \u00e8 in contatto con il combustibile usato ha un considerevole effetto sul tasso di corrosione, dato che l'uranio(VI) forma dei complessi carbonato anionici e solubili come [UO2(CO3)2]2- e [UO2(CO3)3]4-. Quando gli ioni carbonato sono assenti, e il pH dell'acqua non \u00e8 fortemente acido, i composti dell'uranio esavalente che si formano per ossidazione del diossido di uranio spesso formano fasi insolubili di triossido di uranio idratato.\nAttraverso lo sputtering, utilizzando uranio e una miscela gassosa argon/ossigeno, \u00e8 possibile depositare film sottili di diossido di uranio su superfici di oro. Queste superfici di oro modificate con diossido di uranio sono state utilizzate per esperimenti di ciclovoltammetria e di impedenza in corrente alternata, che offrono informazioni sul probabile comportamento del diossido di uranio rispetto al dilavamento.\nInterazioni del rivestimento del combustibile.\nLo studio del ciclo del combustibile nucleare include lo studio del comportamento dei materiali nucleari sia in condizioni normali che in condizioni di incidente. Per esempio, \u00e8 stato svolto molto lavoro su come il combustibile basato sul diossido di uranio interagisce con il tubo in lega di zirconio utilizzato per coprirlo. Durante l'uso, il combustibile si dilata a causa dell'espansione termica e successivamente inizia a reagire con la superficie della lega di zirconio, formando un nuovo strato che contiene sia il combustibile che lo zirconio (dal rivestimento). Quindi, sul lato del carburante di questo strato misto, vi \u00e8 uno strato di combustibile che possiede un maggiore rapporto cesio/uranio rispetto alla maggior parte del combustibile. Questo perch\u00e9 come prodotti di fissione si formano isotopi dello xeno che diffondono all'esterno del reticolo del combustibile in spazi vuoti quali quelli presenti nella stretta distanza interposta tra il combustibile e il rivestimento. Dopo la diffusione in questi vuoti lo xeno decade a isotopi di cesio. A causa del gradiente termico che esiste nel combustibile durante l'utilizzo, i prodotti di fissione volatili tendono ad essere spinti dal centro del pellet verso l'area marginale. Il grafico riportato di seguito rappresenta la temperatura dell'uranio metallico, nitruro di uranio, carburo di uranio e diossido di uranio in funzione della distanza dal centro di un pellet dal diametro di 32 millimetri con una temperatura al bordo di 200\u00a0\u00b0C. Il diossido di uranio (indicato dalla linea rossa) a causa della sua scarsa conducibilit\u00e0 termica tende a surriscaldarsi al centro del pellet, mentre le altre forme dell'uranio con maggiore conducibilit\u00e0 termica restano al di sotto del loro punto di fusione.\nCondizioni normali e anormali.\nLa chimica nucleare associata al ciclo del combustibile nucleare pu\u00f2 essere divisa in due principali aree: una riguarda il funzionamento nelle condizioni previste, mentre l'altra riguarda le condizioni di malfunzionamento dove sono avvenute alcune variazioni delle condizioni operative normali o (pi\u00f9 raramente) si sta verificando un incidente.\nI rilasci di radioattivit\u00e0 durante il normale funzionamento consistono nei piccoli rilasci previsti durante la lavorazione del minerale di uranio, l'arricchimento, il funzionamento del reattore nucleare, degli impianti di riprocessamento e dai depositi delle scorie. Questi rilasci possono essere in forme chimico fisiche differenti rispetto ai rilasci che potrebbero verificarsi in condizioni di incidente. Inoltre il tipo di isotopi rilasciati durante un ipotetico incidente pu\u00f2 essere molto differente rispetto alla normale emissione di radioattivit\u00e0 nell'ambiente prevista in condizioni operative.\nSolo perch\u00e9 un radioisotopo viene rilasciato ci\u00f2 non significa che esso entrer\u00e0 nell'organismo umano e quindi causer\u00e0 danni. Per esempio, la migrazione di radioattivit\u00e0 pu\u00f2 essere alterata dal legame del radioisotopo alle superfici delle particelle del terreno. Per esempio il cesio si lega saldamente ai minerali argillosi come illite e montmorillonite e quindi resta negli strati superiori del terreno dove possono avervi accesso piante con radici poco profonde (come l'erba). Perci\u00f2 l'erba e i funghi possono trasportare una considerevole quantit\u00e0 di 137Cs che pu\u00f2 essere trasferito agli esseri umani attraverso la catena alimentare. Ma il 137Cs non \u00e8 in grado di migrare velocemente attraverso la maggior parte dei suoli e quindi \u00e8 improbabile che contamini le sorgenti di acqua. I colloidi dei minerali del terreno possono migrare attraverso il suolo, cos\u00ec il semplice legame di un metallo alle superfici delle particelle del terreno non fissa il metallo totalmente.\nIl coefficiente di distribuzione Kd esprime il rapporto tra la radioattivit\u00e0 del terreno (Bq/g) e la radioattivit\u00e0 dell'acqua del suolo (Bq/mL). Se il radioisotopo \u00e8 saldamente legato ai minerali nel terreno, allora la quantit\u00e0 di radioattivit\u00e0 assorbita dal raccolto e dall'erba che cresce sul suolo sar\u00e0 minore. Alcuni valori di Kd sono i seguenti:\nUna delle migliori contromisure contro il 137Cs nell'allevamento del bestiame consiste nel mescolare il suolo tramite aratura profonda del terreno. Ci\u00f2 produce l'effetto di rendere irraggiungibile il 137Cs da parte delle radici poco profonde dell'erba, abbassando pertanto il livello di radioattivit\u00e0 nell'erba. Anche dopo una guerra nucleare o un grave incidente la rimozione di pochi centimetri dello strato superiore di suolo e la sua sepoltura in una fossa poco profonda ridurr\u00e0 la dose a lungo termine di raggi gamma a cui sono esposti gli esseri umani a causa del 137Cs, dato che i fotoni gamma saranno attenuati dal loro passaggio attraverso il terreno.\nAnche dopo che l'elemento radioattivo giunge alle radici della pianta, il metallo pu\u00f2 essere respinto dalla biochimica della pianta. Sono stati riportati i dettagli riguardanti l'introito di 90Sr e 137Cs nei girasoli in condizioni idroponiche. Il cesio \u00e8 stato riscontrato nelle vene della foglia, nel gambo e nelle foglie apicali. \u00c8 stato trovato che la pianta ha assimilato il 12% del cesio e il 20% dello stronzio. La stessa pubblicazione riporta inoltre l'effetto degli ioni potassio, ammonio e calcio sulla captazione dei radioisotopi.\nNell'allevamento del bestiame una contromisura importante contro il 137Cs consiste nel nutrire gli animali con una piccola quantit\u00e0 di blu di Prussia. Questo cianuro di ferro e potassio agisce come uno scambiatore ionico. Il cianuro \u00e8 cos\u00ec saldamente legato al ferro tanto da risultare sicuro per un essere umano ingerire diversi grammi di blu di Prussia al giorno. Questo composto riduce l'emivita biologica (concetto differente rispetto all'emivita nucleare) del cesio. L'emivita fisica o nucleare di 137Cs \u00e8 di circa 30 anni. Questa \u00e8 una costante che non pu\u00f2 essere modificata, ma l'emivita biologica non \u00e8 una costante. Essa cambia a seconda della natura e abitudine dell'organismo per la quale viene espressa. Il cesio negli esseri umani possiede normalmente una emivita biologica compresa tra uno e quattro mesi. Un ulteriore vantaggio del blu di Prussia \u00e8 che il cesio rimosso dagli escrementi degli animali \u00e8 in una forma non disponibile alle piante. Quindi si previene il riciclo del cesio. La forma di blu di Prussia richiesto per il trattamento di esseri umani o animali \u00e8 un grado speciale. Tentativi di utilizzare il pigmento usato per le vernici non hanno avuto successo. Una buona fonte di dati relativa al rilascio di cesio durante il fallout di \u010cernobyl' \u00e8 disponibile presso l'Istituto Ucraino di Radiologia Agraria.\nRilascio di radioattivit\u00e0 dal combustibile durante l'uso normale e in caso di incidenti.\nL'Agenzia internazionale per l'energia atomica (IAEA) ritiene che durante il normale funzionamento il liquido di raffreddamento di un reattore ad acqua conterr\u00e0 un certo livello di radioattivit\u00e0 ma durante un incidente al reattore il livello di radioattivit\u00e0 del liquido refrigerante pu\u00f2 aumentare. L'IAEA afferma che sotto una serie di condizioni differenti possono essere rilasciate dal combustibile quantit\u00e0 differenti di radioattivit\u00e0 dal nocciolo. Le quattro condizioni considerate dall'IAEA sono: il funzionamento normale, un picco di attivit\u00e0 del liquido di raffreddamento dovuto a una improvvisa interruzione/perdita di pressione (il nocciolo resta coperto dall'acqua), un danno al rivestimento che provoca il rilascio di attivit\u00e0 nello spazio tra il combustibile e il rivestimento (questo potrebbe essere dovuto al combustibile rimasto scoperto per la perdita di acqua per 15-30 minuti, con il rivestimento che raggiunge una temperatura di 650-1250\u00a0\u00b0C), la fusione del nocciolo (il combustibile dovrebbe rimanere scoperto per almeno 30 minuti e il rivestimento dovrebbe avere raggiunto una temperatura di 1650\u00a0\u00b0C).\nSulla base del presupposto che un reattore ad acqua pressurizzata contiene 300 tonnellate di acqua, e che l'attivit\u00e0 del combustibile di un reattore da 1 GW \u00e8 quella predetta dall'IAEA, allora \u00e8 possibile prevedere l'attivit\u00e0 del liquido refrigerante dopo un incidente come quello che si verific\u00f2 nella centrale nucleare di Three Mile Island.\nRilasci dal riprocessamento in condizioni normali.\n\u00c8 consuetudine lasciare fermo per un certo periodo di tempo il combustibile usato dopo l'irradiazione per consentire agli isotopi radiotossici di iodio a breve vita la loro eliminazione per decadimento. In un esperimento statunitense \u00e8 stato riprocessato il combustibile fresco al quale non \u00e8 stato permesso di decadere per valutare gli effetti di un grande rilascio di iodio dal riprocessamento del combustibile che ha subito un breve raffreddamento. Negli impianti di riprocessamento per prevenire l'emissione di iodio \u00e8 prassi normale l'abbattimento dei gas provenienti dal \"dissolver\". Oltre all'emissione di iodio vengono rilasciati dal combustibile gas nobili e trizio quando esso viene dissolto. \u00c8 stata proposta la possibilit\u00e0 di recuperare la maggior parte del trizio dal combustibile attraverso la volossidazione (riscaldando il combustibile in un forno in condizioni ossidanti).\nUna pubblicazione descrive la radioattivit\u00e0 riscontrata nelle ostriche del mare d'Irlanda. Queste, attraverso la spettroscopia gamma, sono state trovate contenere isotopi 141Ce, 144Ce, 103Ru, 106Ru, 137Cs, 95Zr e 95Nb. Inoltre, \u00e8 stato trovato un prodotto di attivazione dello zinco (65Zn) che si pensa sia dovuto alla corrosione del rivestimento del combustibile del Magnox negli stagni di raffreddamento. \u00c8 probabile che i moderni rilasci di tutti questi isotopi da Sellafield sono pi\u00f9 piccoli.\nReattori sotto carico.\nAlcuni modelli di reattore, come gli RBMK o i CANDU, possono essere riforniti di combustibile senza la necessit\u00e0 di arrestarli. Ci\u00f2 viene realizzato attraverso l'uso di molti piccoli tubi che contengono il combustibile e il liquido di raffreddamento, in contrasto con un grande vaso come quello utilizzato nel reattore ad acqua pressurizzata (PWR) o nel reattore ad acqua bollente (BWR). Ciascun tubo pu\u00f2 essere singolarmente isolato e rifornito di combustibile attraverso una macchina di rifornimento controllata da un operatore, in genere a una velocit\u00e0 fino a 8 canali al giorno sui circa 400 nei reattori CANDU. Il rifornimento di combustibile sotto carico consente di trattare in modo continuo il problema del ricarico ottimale di combustibile, portando a un utilizzo pi\u00f9 efficiente del combustibile. Questo aumento di efficienza \u00e8 parzialmente controbilanciato dalla maggiore complessit\u00e0 dovuta alla presenza di centinaia di tubi sotto pressione e delle macchine di rifornimento al loro servizio.\n\"Back end\".\nDeposito provvisorio.\nDopo il suo ciclo operativo, il reattore viene spento per il rifornimento. Il combustibile scaricato in quel momento (combustibile esausto) viene depositato sia al sito del reattore (comunemente in una piscina di disattivazione) o potenzialmente in una comune struttura lontana dai siti del reattore. Se la capacit\u00e0 di stoccaggio del deposito in piscina sul posto viene superata, pu\u00f2 essere desiderabile depositare il carburante invecchiato adesso raffreddato in strutture di deposito a secco modulari conosciute come \"Independent Spent Fuel Storage Installations\" (ISFSI) al sito del reattore o in un impianto distante dal sito. Le barre di combustibile esausto sono solitamente depositate in acqua o acido borico, il che fornisce sia il raffreddamento (il combustibile esausto continua a generare calore di decadimento come risultato del decadimento radioattivo residuo) che lo schermaggio per proteggere l'ambiente dalla radiazione ionizzante residua, sebbene dopo un anno di raffreddamento le barre possono essere trasferite in un barile di deposito a secco (CASTOR, acronimo di \"cask for storage and transport of radioactive material\").\nTrasporto del combustibile nucleare esausto.\nIl combustibile nucleare divenuto esausto dopo il suo utilizzo per la produzione di energia nucleare viene trasportato ai siti di smaltimento o di riprocessamento utilizzando appositi barili progettati per resistere sia nelle condizioni normali di trasporto che sia in caso di un ipotetico incidente. Un sistema alternativo di trasporto, particolarmente sfruttato nel Regno Unito, utilizza un contenitore di forma pressoch\u00e9 cubica (\"nuclear flask\"). Questi sistemi usati per il trasporto del combustibile esausto e delle scorie radioattive devono soddisfare rigorose direttive governative ed essere soggetti a test standard di verifica (sia simulati che pratici). Allo stesso modo direttive governative \"ad hoc\" ne regolano il trasporto su strada, ferrovia o via mare.\nRiprocessamento.\nIl combustibile esausto scaricato dai reattori contiene quantit\u00e0 apprezzabili di materiali fissili (U-235 e Pu-239), fertili (U-238), e altri materiali radioattivi, inclusi i veleni neutronici che rappresentano il motivo per cui si rende necessaria la rimozione del combustibile. Questi materiali fissili e quelli fertili possono essere separati chimicamente e recuperati dal combustibile esausto. L'uranio e il plutonio recuperati, se le condizioni economiche e istituzionali lo permettono, possono esseri riciclati per l'utilizzo come combustibile nucleare. Francia e Giappone sono tra le nazioni che attuano il riprocessamento, mentre gli Stati Uniti sono contrari a questa opzione temendo la proliferazione nucleare.\nIl combustibile MOX \u00e8 una miscela di uranio e plutonio riciclati e uranio impoverito che si comporta in modo simile, sebbene non identicamente, all'uranio arricchito per il quale la maggior parte dei reattori nucleari sono stati progettati. Il combustibile MOX \u00e8 un'alternativa all'uranio a basso arricchimento (LEU) utilizzato nei reattori ad acqua leggera che sono tra i predominanti nella generazione di energia nucleare. Il riprocessamento per il recupero dell'uranio \u00e8 economicamente vantaggioso quando i prezzi dell'uranio sono elevati. Il riprocessamento del combustibile riduce inoltre il volume di rifiuti nucleari e la loro radiotossicit\u00e0, consentendo la gestione separata dei componenti degli stessi rifiuti. Di contro, tra gli aspetti pi\u00f9 critici figura il rischio del potenziale utilizzo del plutonio ricavato dal riprocessamento per destinazioni inerenti alla fabbricazione di bombe sporche o armi nucleari.\nIl processo tecnologico maggiormente in uso per il riprocessamento del combustibile nucleare esausto \u00e8 rappresentato dal PUREX, che consiste essenzialmente in una estrazione liquido-liquido.\nSmaltimento dei rifiuti.\nUn problema attuale nel campo dell'energia nucleare consiste nello smaltimento e isolamento in condizioni di sicurezza del combustibile esausto derivante dai reattori o, se viene attuato il riprocessamento, dei rifiuti prodotti da tali impianti. Questi materiali devono essere isolati dalla biosfera finch\u00e9 la radioattivit\u00e0 contenuta in essi diminuisce a un livello di sicurezza.\nLa composizione del combustibile nucleare esausto varia in funzione della tipologia e composizione originaria del combustibile stesso. I pericoli maggiori sono legati alla presenza di plutonio, attinidi minori, e alcuni prodotti di fissione a lunga vita. Pi\u00f9 in dettaglio, considerando la composizione del combustibile esausto derivante da un reattore ad acqua pressurizzata standard dopo dieci anni di raffreddamento, si ricava la seguente composizione per 1 tonnellata di combustibile esausto:\nLe emivite degli isotopi appena elencati vanno dai 160.000 anni dell'uranio-233, alle migliaia di anni per i prodotti di fissione a lunga vita (con iodio-129 che possiede emivita di 16,7 milioni di anni), e alle decine di anni per i prodotti di fissione a breve vita.\nDopo essere stati sottoposti a raffreddamento per un periodo non inferiore ai 5 mesi e fino a una durata di diversi anni, tramite il deposito provvisorio descritto in precedenza, allo scopo di diminuire sensibilmente il livello di radioattivit\u00e0 presente nel combustibile ancora caldo, gli scarti del combustibile esausto e le scorie radioattive vengono smaltiti attraverso il deposito in aree opportune. Queste aree di deposito, definite \"depositi geologici\", consistono in profondi bunker sotterranei schermati per prevenire la fuoriuscita di radiazioni verso l'ambiente esterno. L'individuazione del sito ottimale per lo stoccaggio viene effettuata dopo l'esito positivo di studi e rilevazioni geologiche volte a garantire la sicurezza e la stabilit\u00e0 dell'intera area, oltre che ad escludere potenziali altri rischi ambientali come la possibile contaminazione di falde freatiche. I rifiuti nucleari sono stoccati in forma solida all'interno di adatti contenitori.\nAlcuni reattori differenti da quelli ad acqua leggera, in particolare i reattori a sale fuso che utilizzano torio liquido come combustibile, sarebbero in grado di ridurre la quantit\u00e0 di rifiuto prodotto che durerebbe solo poche centinaia di anni (in confronto alle migliaia di anni dei rifiuti dovuti all'utilizzo di uranio). Piuttosto che essere sotterrati sarebbe anche possibile utilizzare i rifiuti nucleari per alimentare particolari reattori quali i reattori veloci integrali e una variante dei reattori a sale fuso.\n\u00c8 stato proposto un tipo di reattore, chiamato reattore a onda progressiva, che sarebbe in grado di essere alimentato dai rifiuti nucleari e di funzionare fino a 200 anni senza la necessit\u00e0 di alcun successivo rifornimento di combustibile.\nCicli del combustibile.\nCiclo del combustibile aperto.\nNon \u00e8 un ciclo di per s\u00e9, il combustibile \u00e8 usato una sola volta e poi inviato allo stoccaggio senza essere sottoposto a successivi trattamenti.\nL'uranio combustibile \u00e8 irradiato all'interno del reattore e conservato in deposito senza trattamento (a parte l'imballaggio). All'interno di questo ciclo il combustibile esausto \u00e8 considerato un rifiuto finale. Notoriamente i reattori PWR, BWR e CANDU utilizzano questo ciclo.\nQuesto metodo \u00e8 preferito da sei nazioni: Stati Uniti, Canada, Svezia, Finlandia, Spagna e Sudafrica. Alcune nazioni, in particolare Svezia e Canada, possiedono depositi progettati per permettere il futuro recupero di materiale nel caso in cui se ne presenti la necessit\u00e0, mentre altri programmano il deposito permanente in depositi geologici profondi come nella Yucca Mountain negli Stati Uniti.\nCiclo del plutonio.\nI prodotti di fissione, gli attinidi minori, i prodotti di attivazione, e l'uranio riprocessato vengono separati dal plutonio di grado reattore che pu\u00f2 poi essere utilizzato per fabbricare il combustibile MOX. Poich\u00e9 la quantit\u00e0 di isotopi del plutonio a massa pari non fissili aumenta ad ogni passaggio attraverso il ciclo, attualmente non esistono piani per il riutilizzo del plutonio derivante dal combustibile MOX usato per un terzo passaggio in un reattore a neutroni termici. Tuttavia, se i reattori veloci divenissero disponibili, essi sarebbero in grado di utilizzare questi isotopi come combustibile, o quasi tutti gli isotopi degli attinidi.\nTra le nazioni che fanno uso di questo ciclo figurano Belgio, Francia, Germania, Svizzera e Giappone.\nRiciclo degli attinidi minori.\n\u00c8 stato proposto che, oltre all'uso del plutonio, si potrebbero utilizzare gli attinidi minori per alimentare un reattore critico. Sono state gi\u00e0 effettuate delle prove in cui l'americio \u00e8 utilizzato come combustibile.\nUn certo numero di modelli di reattori, come il reattore veloce integrale, sono stati progettati per questo ciclo del combustibile piuttosto differente. In linea di principio, dovrebbe essere possibile ricavare energia dalla fissione di qualsiasi nucleo di attinide. Con un'accurata progettazione del reattore, tutti gli attinidi nel combustibile possono essere consumati, lasciando solamente elementi pi\u00f9 leggeri con brevi emivite. Mentre ci\u00f2 \u00e8 stato fatto in impianti prototipo, ancora nessun reattore di tale tipo \u00e8 mai stato utilizzato su larga scala.\nTuttavia, tali progetti richiederebbero molto probabilmente dei metodi di riprocessamento remoto a causa dei composti emettitori di neutroni che vengono formati. Per esempio se il curio viene irradiato con neutroni esso former\u00e0 gli attinidi molto pesanti californio e fermio che subiscono fissione spontanea. Di conseguenza, l'emissione di neutroni dal combustibile esausto che conteneva curio sar\u00e0 molto maggiore, ponendo potenzialmente un rischio per i lavoratori addetti al \"back end\" del ciclo a meno che tutto il riprocessamento non venga fatto in modo remoto. Questo potrebbe essere considerato uno svantaggio, ma d'altra parte rende anche pi\u00f9 difficile la possibilit\u00e0 di rubare o utilizzare il materiale nucleare per scopi inerenti alla proliferazione nucleare.\nCiclo del torio.\nNel ciclo del torio il torio-232 assorbe un neutrone sia in un reattore veloce che in uno termico. Il torio-232 decade con decadimento beta formando protoattinio-233 e quindi uranio-233, il quale a sua volta \u00e8 utilizzato come combustibile. Quindi, similmente all'uranio-238, il torio-232 \u00e8 un materiale fertile.\nDopo avere alimentato inizialmente il reattore con l'uranio-233 esistente o qualche altro materiale fissile come l'uranio-235 o il plutonio-239, pu\u00f2 essere creato un ciclo di alimentazione simile ma pi\u00f9 efficiente rispetto a quello con uranio-238 e plutonio. Il torio-232 assorbe un neutrone diventando torio-233, il quale decade rapidamente a protoattinio-233. Il protoattinio-233 a sua volta decade a uranio-233 con emivita di 27 giorni. In alcuni modelli di reattore a sali fusi, il protoattinio-233 viene estratto e protetto dai neutroni (che potrebbero trasformarlo in protoattinio-234 e successivamente in uranio-234), finch\u00e9 non \u00e8 decaduto a uranio-233. Ci\u00f2 viene fatto per migliorare il rapporto di alimentazione che \u00e8 basso in confronto ai reattori veloci.\nIl torio \u00e8 almeno 4-5 volte pi\u00f9 abbondante in natura rispetto a tutto l'insieme degli isotopi dell'uranio. Il torio \u00e8 abbastanza uniformemente distribuito sulla Terra con molte nazioni che ne possiedono enormi rifornimenti, con la preparazione del relativo combustibile che non richiede difficoltosi e costosi processi di arricchimento. Il ciclo del torio crea principalmente uranio-233 contaminato con uranio-232, il quale lo rende pi\u00f9 difficoltoso da utilizzare in una normale arma nucleare preassemblata che \u00e8 stabile su lunghi periodi di tempo (sfortunatamente gli svantaggi sono molto minori per le armi di uso immediato o dove l'assemblaggio finale avviene appena prima il momento dell'uso). Nei reattori a sali fusi e in altri modelli di reattori autofertilizzanti \u00e8 possibile eliminare almeno la porzione transuranica.\nUno dei primi sforzi fatti per utilizzare il ciclo del torio ha avuto luogo presso l'Oak Ridge National Laboratory durante gli anni 1960. Venne costruito un reattore sperimentale a sali fusi per studiare la fattibilit\u00e0 di un tale approccio, utilizzando fluoruro di torio allo stato liquido, eliminando cos\u00ec la necessit\u00e0 di fabbricare elementi combustibili. Questo sforzo culmin\u00f2 in un esperimento in cui venne utilizzato torio-232 come materiale fertile e uranio-233 come materiale fissile. A causa della mancanza di fondi, questo programma cess\u00f2 nel 1976."}
{"id": "3429981", "revid": "1442080", "url": "https://it.wikipedia.org/wiki?curid=3429981", "title": "Ordina Open 2005 - Doppio maschile", "text": "Il doppio maschile del torneo di tennis Ordina Open 2005, facente parte dell'ATP Tour, ha avuto come vincitori Cyril Suk e Pavel V\u00edzner che hanno battuto in finale Tom\u00e1\u0161 Cibulec e Leo\u0161 Friedl 6-3, 6-4."}
{"id": "3429991", "revid": "570966", "url": "https://it.wikipedia.org/wiki?curid=3429991", "title": "Avillers (Meurthe-et-Moselle)", "text": ""}
{"id": "3429992", "revid": "570966", "url": "https://it.wikipedia.org/wiki?curid=3429992", "title": "Avrainville (Meurthe-et-Moselle)", "text": ""}
{"id": "3429993", "revid": "570966", "url": "https://it.wikipedia.org/wiki?curid=3429993", "title": "Avricourt (Meurthe-et-Moselle)", "text": ""}
{"id": "3429994", "revid": "570966", "url": "https://it.wikipedia.org/wiki?curid=3429994", "title": "Avril (Meurthe-et-Moselle)", "text": ""}
{"id": "3429995", "revid": "570966", "url": "https://it.wikipedia.org/wiki?curid=3429995", "title": "Bagneux (Meurthe-et-Moselle)", "text": ""}
{"id": "3429997", "revid": "570966", "url": "https://it.wikipedia.org/wiki?curid=3429997", "title": "Batilly (Meurthe-et-Moselle)", "text": ""}
{"id": "3429998", "revid": "570966", "url": "https://it.wikipedia.org/wiki?curid=3429998", "title": "Beaumont (Meurthe-et-Moselle)", "text": ""}
{"id": "3430001", "revid": "1442080", "url": "https://it.wikipedia.org/wiki?curid=3430001", "title": "Nottingham Open 2005 - Doppio", "text": "Il doppio del torneo di tennis Nottingham Open 2005, facente parte dell'ATP Tour, ha avuto come vincitori Jonathan Erlich e Andy Ram che hanno battuto in finale Simon Aspelin e Todd Perry 4-6, 6-3, 7-5."}
{"id": "3430003", "revid": "570966", "url": "https://it.wikipedia.org/wiki?curid=3430003", "title": "Beuvillers (Meurthe-et-Moselle)", "text": ""}
{"id": "3430004", "revid": "570966", "url": "https://it.wikipedia.org/wiki?curid=3430004", "title": "Bl\u00e9merey (Meurthe-et-Moselle)", "text": ""}
{"id": "3430005", "revid": "570966", "url": "https://it.wikipedia.org/wiki?curid=3430005", "title": "Boismont (Meurthe-et-Moselle)", "text": ""}
{"id": "3430008", "revid": "570966", "url": "https://it.wikipedia.org/wiki?curid=3430008", "title": "Bouvron (Meurthe-et-Moselle)", "text": ""}
{"id": "3430009", "revid": "287204", "url": "https://it.wikipedia.org/wiki?curid=3430009", "title": "Ich will den Kreuzstab gerne tragen", "text": "Ich will den Kreuzstab gerne tragen (in tedesco, \"Voglio portare la croce con gioia\") BWV 56 \u00e8 una cantata di Johann Sebastian Bach.\nStoria.\nLa cantata \"Ich will den Kreuzstab gerne tragen\" venne composta da Bach a Lipsia nel 1726 e fu eseguita per la prima volta il 27 ottobre dello stesso anno in occasione della XIX domenica dopo la Trinit\u00e0. Il libretto \u00e8 di Johann Franck per il quinto movimento, mentre \u00e8 di autore sconosciuto per i rimanenti. Nel manoscritto originale, Bach intitol\u00f2 genericamente la BWV 56 come \"Cantata \u00e0 Voce Sola e Stromenti\".\nIl tema musicale dell'ultimo movimento \u00e8 tratto dall'inno \"Du, o sch\u00f6nes Weltgeb\u00e4ude\" del compositore Johann Franck, pubblicato nel 1653.\nStruttura.\nLa cantata \u00e8 scritta per basso solista, coro, violino I e II, oboe I e II, fagotto, viola e basso continuo ed \u00e8 suddivisa in cinque movimenti:"}
{"id": "3430010", "revid": "570966", "url": "https://it.wikipedia.org/wiki?curid=3430010", "title": "Brainville (Meurthe-et-Moselle)", "text": ""}
{"id": "3430012", "revid": "570966", "url": "https://it.wikipedia.org/wiki?curid=3430012", "title": "Bures (Meurthe-et-Moselle)", "text": ""}
{"id": "3430020", "revid": "446353", "url": "https://it.wikipedia.org/wiki?curid=3430020", "title": "HMS Mohawk (F31)", "text": "La HMS \"Mohawk\" (Pennant number F31, cambiato in G31 sul finire del maggio 1940) fu un cacciatorpediniere della Royal Navy britannica, appartenente alla classe Tribal; entrata in servizio il 7 settembre 1938, partecip\u00f2 alla seconda guerra mondiale operando soprattutto nel teatro del Mediterraneo, finendo affondata dal cacciatorpediniere italiano \"Tarigo\" nella notte del 16 aprile 1941, durante la battaglia del convoglio Tarigo.\nStoria.\nImpostata nei cantieri John I. Thornycroft &amp; Company di Southampton il 16 luglio 1936, venne varata il 5 ottobre 1937 con il nome di \"Mohawk\", in onore dell'omonimo popolo di nativi americani; fu l'undicesima unit\u00e0 navale britannica a portare questo nome. La nave entr\u00f2 in servizio il 7 settembre 1938, venendo quasi subito inviata nel Mediterraneo per unirsi alla Mediterranean Fleet della Royal Navy, inserita nella 1st Destroyer Flotilla di base a Malta; nel marzo del 1939 venne brevemente impiegata al largo delle coste spagnole durante la guerra civile, al fine di contrastare il contrabbando di armi.\nAllo scoppio della seconda guerra mondiale nel settembre del 1939, la nave venne brevemente inviata nel Mar Rosso a sorvegliare i movimenti delle unit\u00e0 italiane di stanza a Massaua, prima di essere rinviata in patria a met\u00e0 ottobre, dove venne impiegata come scorta ai convogli navali diretti in Gran Bretagna. Il 16 ottobre, mentre si trovava nel Firth of Forth, venne attaccata da un bombardiere tedesco Junkers Ju 88: l'aereo venne abbattuto, ma riusc\u00ec a sganciare due bombe che, seppur scoppiando sulla superficie dell'acqua, inondarono il ponte della nave di schegge; l'unit\u00e0 riport\u00f2 diversi danni ed ebbe 15 uomini uccisi e 30 feriti tra cui il comandante, Richard Frank Jolly, spirato nell'ospedale di South Queensferry a causa delle ferite riportate. A causa dei danni riportati la \"Mohawk\" rimase in cantiere per le riparazioni fino alla met\u00e0 di dicembre.\nDopo ulteriori missioni di scorta ai convogli nell'Atlantico settentrionale, nell'aprile del 1940 prese parte alla campagna di Norvegia, facendo da scorta alle unit\u00e0 maggiori britanniche, partecipando alle missioni di ricerca delle navi tedesche, e supportando le operazioni di sbarco dei reparti britannici a Namsos; in questo periodo sub\u00ec diversi attacchi aerei ma non riport\u00f2 danni. L'11 maggio venne inviata d'urgenza insieme al cacciatorpediniere HMS \"Vansittart\" ad Hoek van Holland, per evacuare il personale diplomatico britannico (e diversi rifugiati civili) in fuga dopo l'invasione tedesca dei Paesi Bassi. A met\u00e0 maggio venne riassegnata alla 14th Destroyer Flotilla di stanza nel Mediterraneo, giungendo infine ad Alessandria d'Egitto il 29 maggio.\nA partire dal 10 giugno 1940, la \"Mohawk\" venne impiegata nelle operazioni della Mediterranean Fleet contro la Regia Marina italiana; il 9 luglio la nave prese parte alla battaglia di Punta Stilo, il primo scontro tra le unit\u00e0 maggiori delle rispettive flotte. Successivamente la nave prese parte alla scorta dei convogli britannici diretti a Malta ed alla caccia dei sommergibili nemici, come pure alle missioni di accompagnamento delle unit\u00e0 maggiori della Mediterranean Fleet; dopo l'invasione italiana della Grecia, la nave prese parte alle operazioni britanniche nel mar Ionio volte a contrastare i movimenti navali italiani da e per l'Albania: nella notte tra l'11 ed il 12 novembre, mentre le unit\u00e0 britanniche attaccavano Taranto, la \"Mohawk\", insieme agli incrociatori leggeri HMS \"Orion\", HMS \"Ajax\" e HMAS \"Sydney\" ed al cacciatorpediniere HMS \"Nubian\", penetr\u00f2 nel canale d'Otranto, attaccando un convoglio navale italiano ed affondando quattro mercantili.\nContinu\u00f2 poi con le missioni di scorta ai convogli navali, partecipando anche ad alcune operazioni di bombardamento costiero lungo il litorale libico; tra il 27 ed il 29 marzo 1941 la \"Mohawk\" prese parte agli eventi della battaglia di capo Matapan, facendo da scorta alle corazzate della Force A dell'ammiraglio Andrew Cunningham.\nIl 10 aprile seguente, la nave venne distaccata con il resto della 14th Destroyer Flotilla del capitano di corvetta Philip Mack a Malta, per compiere missioni di attacco al traffico mercantile dell'Asse tra l'Italia e la Libia. Il 15 aprile, la nave salp\u00f2 da La Valletta insieme ai cacciatorpediniere HMS \"Jervis\" (nave ammiraglia di Mack), HMS \"Janus\" e HMS \"Nubian\" dopo che la ricognizione aerea aveva avvistato un convoglio italiano diretto in Libia; intorno alle 2:20 del 16 aprile, le unit\u00e0 britanniche avvistarono grazie ai radar il convoglio, composto da cinque piroscafi carichi di munizioni, carburante e veicoli militari, scortati da tre cacciatorpediniere italiani (\"Luca Tarigo\", \"Lampo\" e \"Baleno\"), al largo delle isole Kerkennah. Le unit\u00e0 britanniche attaccarono di sorpresa il convoglio, riuscendo a mettere rapidamente fuori uso i cacciatorpediniere \"Lampo\" e \"Baleno\", e passando poi ad affondare uno per uno i mercantili; il \"Tarigo\", che navigava in testa al convoglio, invert\u00ec la rotta e cerc\u00f2 di contrattaccare, ma venne rapidamente ridotto ad un relitto fumante dai colpi delle unit\u00e0 britanniche. Poco prima di affondare, il sottotenente di vascello Ettore Besagno riusc\u00ec a lanciare con l'unico complesso lanciasiluri rimasto intatto tre ordigni verso la \"Mohawk\", che poco prima aveva evitato un tentativo di speronamento da parte del cargo tedesco \"Iserlohn\": due siluri colpirono il cacciatorpediniere britannico sulla fiancata di poppa, mettendo fuori uso due caldaie, aprendo vasti squarci nello scafo ed uccidendo 41 membri dell'equipaggio. La nave inizi\u00f2 quasi subito ad affondare, piegandosi sul fianco; i 168 superstiti (tra cui il comandante John William Musgrave Eaton) vennero raccolti dalla \"Nubian\", mentre la \"Janus\" affrett\u00f2 l'affondamento del relitto cannoneggiandolo con i suoi pezzi da 4,7 in. Il relitto si inabiss\u00f2 definitivamente poco prima delle 03:00, al largo delle secche di Kerkennah.\nL'ammiraglio Alberto Lais, del Servizio informazioni e sicurezza della Marina italiana (SIS), organizz\u00f2 in seguito l'operazione Pesca di beneficenza volta a recuperare dal relitto della \"Mohawk\" documenti riservati: nella primavera del 1942 due ufficiali italiani, travestiti da pescatori, si immersero sul relitto riuscendo cos\u00ec a recuperare il libro dei segnali e il regolamento di servizio della marina britannica, ma non i codici che erano nascosti dietro una paratia piegata dalla pressione dell'acqua."}
{"id": "3430022", "revid": "570966", "url": "https://it.wikipedia.org/wiki?curid=3430022", "title": "Favi\u00e8res (Meurthe-et-Moselle)", "text": ""}
{"id": "3430023", "revid": "570966", "url": "https://it.wikipedia.org/wiki?curid=3430023", "title": "Ferri\u00e8res (Meurthe-et-Moselle)", "text": ""}
{"id": "3430024", "revid": "570966", "url": "https://it.wikipedia.org/wiki?curid=3430024", "title": "Francheville (Meurthe-et-Moselle)", "text": ""}
{"id": "3430026", "revid": "570966", "url": "https://it.wikipedia.org/wiki?curid=3430026", "title": "Franconville (Meurthe-et-Moselle)", "text": ""}
{"id": "3430029", "revid": "570966", "url": "https://it.wikipedia.org/wiki?curid=3430029", "title": "Giraumont (Meurthe-et-Moselle)", "text": ""}
{"id": "3430030", "revid": "570966", "url": "https://it.wikipedia.org/wiki?curid=3430030", "title": "Gondreville (Meurthe-et-Moselle)", "text": ""}
{"id": "3430031", "revid": "570966", "url": "https://it.wikipedia.org/wiki?curid=3430031", "title": "Haraucourt (Meurthe-et-Moselle)", "text": ""}
{"id": "3430033", "revid": "570966", "url": "https://it.wikipedia.org/wiki?curid=3430033", "title": "Lachapelle (Meurthe-et-Moselle)", "text": ""}
{"id": "3430040", "revid": "986213", "url": "https://it.wikipedia.org/wiki?curid=3430040", "title": "Giovanni II di Bretagna", "text": "Origine.\nSia secondo il \"Cartulaire de l'abbaye de Sainte-Croix de Quimperl\u00e9\", che secondo il \"Chronicon Kemperlegiense, Stephani Baluzii Miscellaneorum, Liber I, Collectio Veterum\", Giovanni era il figlio maschio primogenito del Duca di Bretagna, Conte di Richmond e Conte di Penthi\u00e8vre, Giovanni I e della moglie Bianca di Navarra, che, secondo la \"Chronica Albrici Monachi Trium Fontium\", era figlia di Tebaldo \"il Saggio\", re di Navarra (Tebaldo I) e conte di Champagne (Tebaldo IV), e di Agnese di Beaujeu, che era figlia di Guiscardo IV signore di Beaujeu e di Sibilla di Hainaut, precisando che Agnese di Beaujeu era cugina prima di Luigi VIII di Francia e compagna di giochi di Luigi IX il Santo, alla corte di Parigi.&lt;br&gt;Secondo sia il \"Ex Chronico Britannico Altero\", che il \"Ex Chronico Ruyensis C\u0153nobii\", Giovanni I di Bretagna era il figlio maschio primogenito del Duca reggente di Bretagna, Conte di Richmond e Conte di Penthi\u00e8vre, Pietro detto \"Mauclerc\" e della moglie, la duchessa di Bretagna, Alice di Thouars, che, secondo la \"Genealogia Comitum Richemundi\u00e6 post conquestum Angli\u00e6\", era la figlia del nobile francese della casata dei Thouars, che fu Duca reggente di Bretagna, Guy de Thouars e della Duchessa di Bretagna e Contessa di Richmond, Costanza.\nBiografia.\nGiovanni nacque nel 1239, secondo il \"Cartulaire de l'abbaye de Sainte-Croix de Quimperl\u00e9\" oppure nel 1240, secondo il \"Chronicon Kemperlegiense, Stephani Baluzii Miscellaneorum, Liber I, Collectio Veterum\".\nNel 1268, dal re d'Inghilterra, Enrico III, suo padre, Giovanni I, ricevette la contea di Richmond, che, in quello stesso anno, cedette a Giovanni.\nNel 1270, assieme al padre, Giovanni I, segu\u00ec il re di Francia, Luigi IX il Santo, nell'ottava crociata.\nSecondo i Continuatori dell'opera di Guglielmo, arcivescovo della citt\u00e0 di Tiro, nell'odierno Libano, poi Giovanni, fu al seguito dell'erede al trono inglese, Edoardo, ed arriv\u00f2 in Terra Santa, nel mese di settembre del 1272, per partecipare alla nona crociata.\nSuo padre, Giovanni I, mor\u00ec nel 1286; secondo le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\", Giovanni, che fond\u00f2 l'Abbazia di Notre-Dame de Pri\u00e8res (\"Joannes comes Britanni\u00e6 fundator abbati\u00e6 de Precibus\") mor\u00ec in ottobre (Idibus Octobris) e gli succedette Giovanni (\"Joannes filius eius\").&lt;br&gt;Nel 1288 ottenne il riconoscimento dal papa Niccol\u00f2 IV.\nIl re d'Inghilterra, Edoardo, nel 1296, gli confisc\u00f2 la contea di Richmond, per riconsegnargliela, nel 1304.\nSecondo le \"M\u00e9moires pour servir de preuves \u00e0 l\u00b4histoire eccl\u00e9siastique et civile de Bretagne, Tome I\", nel 1297, il re di Francia, Filippo IV il Bello, lo conferm\u00f2 nel ducato di Bretagna, riconoscendolo Pari di Francia.\nNel 1304, Giovanni (\"Jehan Duc de Bretaigne Comte de Richemond\") fece testamento lasciando tra le altre disposizioni la volont\u00e0 di essere sepolto nella chiesa dei Carmelitani a Plo\u00ebrmel; il testamento \u00e8 riportato nelle \"M\u00e9moires pour servir de preuves \u00e0 l\u00b4histoire eccl\u00e9siastique et civile de Bretagne, Tome I\".\nGiovanni II mor\u00ec l'anno dopo, nel 1305, a Lione durante le celebrazioni per l'incoronazione di Papa Clemente V. Giovanni, il 13 novembre, stava conducendo il cavallo del papa tra la folla: molti spettatori si erano arrampicati in cima a delle mura; uno di questi muri non resse e cadendo travolse il duca Giovanni II, Carlo di Valois e disarcion\u00f2 il papa; tutti e tre riportarono delle ferite, ma Giovanni II (\"Joannes dux Britanni\u00e6)\" mor\u00ec alcuni giorni dopo a Lione (\"in Lugduno\"), come ci confermano le \"M\u00e9moires pour servir de preuves \u00e0 l'Histoire eccl\u00e9siastique et civile de Bretagne, Tome I\" e gli succedette il figlio Arturo (\"Arturus eius filius\").\nMatrimonio e discendenza.\nNel 1260, secondo gli \"Annales Londonienses\", Giovanni aveva sposato Beatrice d'Inghilterra figlia di re d'Inghilterra, duca d'Aquitania e Guascogna, Enrico III d'Inghilterra e di Eleonora di Provenza; Giovanni da Beatrice ebbe sei figli:"}
{"id": "3430053", "revid": "110157", "url": "https://it.wikipedia.org/wiki?curid=3430053", "title": "Semmai semiplay", "text": "Semmai semiplay \u00e8 un album dei Mariposa pubblicato nel 2011."}
{"id": "3430056", "revid": "767487", "url": "https://it.wikipedia.org/wiki?curid=3430056", "title": "Ezequiel Miralles", "text": ""}
{"id": "3430059", "revid": "886680", "url": "https://it.wikipedia.org/wiki?curid=3430059", "title": "Anonimo romano", "text": ""}
{"id": "3430060", "revid": "600229", "url": "https://it.wikipedia.org/wiki?curid=3430060", "title": "Lorenzo Musante", "text": "Fu collaboratore di Filippo Piccaluga seguendolo nei vari cambiamenti di residenza. Nei documenti \u00e8 indicato come \"lavorante di bancalaro\", \"lavorante di organista\" (\"sic\") o semplicemente \"bancalaro\" (falegname). Nel 1773 entr\u00f2 a far parte, con Filippo e Felice Piccaluga, di una societ\u00e0 \u00abdi fattura d'organi\u00bb. Poich\u00e9 nell'atto costitutivo viene specificato che ognuno dei soci possedeva \u00abuna sufficiente maestria di tutto un organo\u00bb, si suppone che la qualifica di \"bancalaro\" volesse evidenziarne la specifica abilit\u00e0 nei lavori di falegnameria. Dopo lo scioglimento della societ\u00e0 (1775) continu\u00f2 ad operare col Piccaluga, del quale fu esecutore testamentario.\nNel 1750 si spos\u00f2 con Maria Carega; dal matrimonio non ebbe figli. Rimasto vedovo, si rispos\u00f2 nel 1779 con Anna Maria Maddalena Sigorani ma il matrimonio non dur\u00f2 a lungo: mor\u00ec il 17 aprile del 1780."}
{"id": "3430062", "revid": "1442080", "url": "https://it.wikipedia.org/wiki?curid=3430062", "title": "Allianz Suisse Open Gstaad 2005 - Doppio", "text": "Il doppio del torneo di tennis Allianz Suisse Open Gstaad 2005, facente parte dell'ATP Tour, ha avuto come vincitori Franti\u0161ek \u010cerm\u00e1k e Leo\u0161 Friedl che hanno battuto in finale Michael Kohlmann e Rainer Sch\u00fcttler 7-6(6), 7-6(11)."}
{"id": "3430082", "revid": "729019", "url": "https://it.wikipedia.org/wiki?curid=3430082", "title": "In vivo veritas", "text": "In vivo veritas \u00e8 il primo album dei Mercanti di Liquore, registrato in live tra l'ottobre e il dicembre del 1996 e pubblicato nel 1997. Le registrazioni sono avvenute presso il circolo ARCI di Foppenico, il \"Tridente\" di Monza e il \"Samsara\" di Brugherio."}
{"id": "3430083", "revid": "1543377", "url": "https://it.wikipedia.org/wiki?curid=3430083", "title": "Family Circle Cup 2011", "text": "Il Family Circle Cup 2011 \u00e8 stato un torneo femminile di tennis giocato sulla terra verde. \u00c8 stata la 39\u00aa edizione del torneo che fa parte della categoria Premier nell'ambito del WTA Tour 2011. Si \u00e8 giocato nel Family Circle Tennis Center di Charleston negli Stati Uniti dal 4 al 10 aprile 2011.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nDistribuzione del montepremi e dei punti.\nMontepremi.\nil montepremi totale \u00e8 stato di $721,000.\nCampionesse.\nSingolare.\n Caroline Wozniacki ha battuto in finale Elena Vesnina 6-2, 6-3\nDoppio.\n Sania Mirza / Elena Vesnina hanno battuto in finale Bethanie Mattek-Sands / Meghann Shaughnessy, 6\u20134, 6\u20134"}
{"id": "3430085", "revid": "223320", "url": "https://it.wikipedia.org/wiki?curid=3430085", "title": "Spice (droga)", "text": ""}
{"id": "3430086", "revid": "600229", "url": "https://it.wikipedia.org/wiki?curid=3430086", "title": "Nicol\u00f2 Picasso", "text": "Fu un allievo e lavorante di Filippo Piccaluga. Fin dal 1743 risulta aggregato al nucleo familiare del suo datore di lavoro, che segu\u00ec nei diversi cambi di residenza; inoltre fu il suo diretto continuatore avendone probabilmente rilevato la bottega alla morte di Lorenzo Musante nel 1780. Difatti Nicol\u00f2 Picasso risulta attivo come organaro indipendente proprio a partire da quell'anno e fino al 1806, dopodich\u00e9 non si hanno pi\u00f9 sue notizie."}
{"id": "3430090", "revid": "767487", "url": "https://it.wikipedia.org/wiki?curid=3430090", "title": "Jonathan Donahue", "text": "\u00c8 noto, principalmente, per essere chitarrista, cantante e membro fondatore del gruppo musicale statunitense Mercury Rev.\nBiografia.\nNei tardi anni '80, fond\u00f2, insieme al cantante David Baker, al chitarrista Grasshopper, al bassista Dave Fridmann, al batterista Jimy Chambers e alla flautista Suzanne Thorpe, i Mercury Rev, con i quali scriveva, inizialmente, colonne sonore per lungometraggi a basso costo.\nNel 1989, si un\u00ec ai The Flaming Lips per registrare con loro due album, \"In a Priest Driven Ambulance\" e \"Hit to Death in the Future Head\".\nNel 1991, pubblic\u00f2 il primo album con i Mercury Rev, \"Yerself Is Steam\", guadagnando un ottimo successo di critica. Segu\u00ec, nel 1993 un secondo album, \"Boces\".\nIn seguito alla defezione del cantante Baker, dopo la pubblicazione di \"Boces\", Donahue assunse il ruolo di voce principale. Nel 1998, i Mercury Rev pubblicarono \"Deserter's Songs\", considerato, da buona parte della critica, uno dei capolavori della band.\nPartecip\u00f2 anche, nel 1995, al side-project dei Mercury Rev, Harmony Rockets."}
{"id": "3430102", "revid": "74801", "url": "https://it.wikipedia.org/wiki?curid=3430102", "title": "Jogos da Lusofonia", "text": ""}
{"id": "3430126", "revid": "599013", "url": "https://it.wikipedia.org/wiki?curid=3430126", "title": "Arturo Sanhueza", "text": "Carriera.\nHa giocato con la maglia del Colo-Colo dal 2005 al 2010."}
{"id": "3430129", "revid": "1543377", "url": "https://it.wikipedia.org/wiki?curid=3430129", "title": "Geordie (Mercanti di Liquore)", "text": "Geordie \u00e8 un singolo dei Mercanti di Liquore, pubblicato nel 2000, cover dell'antica ballata britannica resa celebre da Fabrizio De Andr\u00e9. Sul disco sono presenti in aggiunta due composizioni originali del gruppo.\nIl brano \u00e8 stato registrato dal vivo in occasione del concerto omaggio a Fabrizio De Andr\u00e9 al Teatro Carlo Felice di Genova il 12 marzo 2000 da cui nascer\u00e0 il doppio album tributo \"Faber, amico fragile\" pubblicato nel 2003."}
{"id": "3430134", "revid": "1305772", "url": "https://it.wikipedia.org/wiki?curid=3430134", "title": "SMS B 97", "text": "Lo SMS \"B 97 \u00e8 stato un cacciatorpediniere della Kaiserliche Marine, appartenente alla categoria di navi indicate come \"Torpedoboot-Zerst\u00f6rer\" \u2013 vale a dire \"torpediniere-cacciatorpediniere\". Combatt\u00e9 nella battaglia dello Jutland e, dopo la prima guerra mondiale, fu ceduto al Regno d'Italia che lo ribattezz\u00f2 Cesare Rossarol\", lo riclassific\u00f2 come esploratore e lo immise in servizio. Dopo una carriera priva di eventi particolari, nel 1939 l'unit\u00e0 fu avviata alla demolizione\nStoria.\nEntrato in servizio ad inizio 1915 per la Kaiserliche Marine, era inizialmente classificato come cacciatorpediniere e denominato \"B 97\".\nDurante la prima guerra mondiale partecip\u00f2, inquadrato nella II Flottiglia Siluranti, alla grande battaglia dello Jutland (31 maggio-1\u00ba giugno 1916).\nConclusosi il conflitto, il \"B 97\" venne ceduto alla Regia Marina nel 1920 insieme a \"Premuda\" e \"Ardimentoso\", come riparazione per i danni di guerra, venendo riclassificato esploratore leggero e ribattezzato \"Cesare Rossarol\" (nome portato da un esploratore saltato su mine con gravi perdite umane a due settimane dalla fine della guerra).\nTra il 1920 ed il 1924 la nave fu sottoposta a profondi lavori di modifica nell'arsenale di Pola: l'armamento iniziale, composto da 4 cannoni da 88/45 mm, 6 mitragliere ed altrettanti tubi lanciasiluri da 500 mm, fu completamente rivisto, divenendo infine composto da 3 cannoni da 120/45, due da 76/40, due mitragliere e 4 tubi lanciasiluri da 500 mm. Il dislocamento, in origine di 1352 tonnellate in carico normale e 1814 a pieno carico, divenne rispettivamente di 1163 e 1774 t. L'unit\u00e0 entr\u00f2 in servizio per la Regia Marina nel corso del 1924.\nDurante gli anni venti il \"Rossarol\" oper\u00f2 inquadrato nei Gruppi Esploratori e nella Divisione Navale Leggera.\nNel 1929 fu declassato a cacciatorpediniere.\nNel 1931 l'unit\u00e0 fu sottoposta ad ulteriori lavori di modifica: fu rimossa una caldaia e, come conseguenza, la potenza dell'apparato motore cal\u00f2 a 30.000 HP e la velocit\u00e0 a 32 nodi. Venne inoltre modificato l'armamento silurante: i 4 tubi lanciasiluri da 500 mm vennero rimpiazzati da altrettanti da 450.\nDestinato poi al ruolo di nave per esperienze a La Spezia, il \"Rossarol\" fu radiato nel gennaio 1939 e demolito."}
{"id": "3430136", "revid": "767487", "url": "https://it.wikipedia.org/wiki?curid=3430136", "title": "Il console onorario (romanzo)", "text": "Il console onorario (titolo originale in lingua inglese: \"The Honorary Consul\") \u00e8 un romanzo di Graham Greene pubblicato nel 1973.\nTrama.\nLa storia \u00e8 ambientata in una localit\u00e0 nel nord dell'Argentina di cui nel romanzo non viene mai detto il nome; poich\u00e9 la citt\u00e0 \u00e8 situata sulla riva orientale del fiume Paran\u00e1 vicino al confine con il Paraguay, viene solitamente identificata con Corrientes.\nNella tranquilla cittadina subtropicale vicina al Paraguay si trasferisce Eduardo Plarr, un giovane medico di origine inglese. Plarr, nato in Paraguay da genitori inglesi oppositori politici alla dittatura di Stroessner, ha abbandonato il paese natale da ragazzo rifugiandosi con la madre a Buenos Aires, mentre il padre, di cui non si sono avute pi\u00f9 notizie, era rimasto in Paraguay. Plarr stringe amicizia con gli unici due inglesi che risiedono nella citt\u00e0: Humphries, un disilluso insegnante di inglese, e Charles Fortnum, un sessantenne alcolizzato e privo di famiglia che ricopre la carica di \"console onorario\" britannico. Altra conoscenza di Parr \u00e8 Julio Saavedra, uno romanziere argentino dimenticato ma con un'alta considerazione di s\u00e9.\nNella locale casa di tolleranza, nella quale si \u00e8 recato un giorno in compagnia di Saavedra, Plarr \u00e8 attratto da una ragazza, Clara, con la quale tuttavia non ha alcun rapporto sessuale perch\u00e9 prenotata da un altro avventore. Un paio di anni dopo Plarr viene chiamato da Fortnum per visitare a domicilio una giovane divenuta da poco tempo sua moglie; Plarr riconosce nella giovane signora Fortnum la ragazza della casa di tolleranza. Sebbene non sia mai stato in Inghilterra, Plarr ritiene di essere un inglese flemmatico e dotato di autocontrollo; nonostante ci\u00f2 rimane ossessionato da Clara con la quale pi\u00f9 tardi inizia una relazione amorosa. Clara rimane incinta; Fortnum, che ignora la relazione della moglie, crede che il bambino sia suo ed \u00e8 indotto dalla futura paternit\u00e0 a comportamenti pi\u00f9 dignitosi; per esempio, smette di bere.\nUn giorno si reca nell'ambulatorio di Plarr un gruppo di guerriglieri paraguayani, fra i quali Leon Rivas, un suo vecchio compagno di scuola ed ex sacerdote cattolico. I guerriglieri, che operano sul confine fra i due stati, cercano di coinvolgere Plarr nell'organizzazione del rapimento dell'ambasciatore degli Stati Uniti in Argentina con l'intento di chiedere come riscatto la liberazione dei prigionieri politici in Paraguay, tra i quali, a detta dei guerriglieri, dovrebbe essere compreso lo stesso padre di Plarr imprigionato da anni in Paraguay. Il piano tuttavia fallisce perch\u00e9 i guerriglieri, invece dell'ambasciatore, rapiscono il console onorario Fortnum.\nPur avendo rifiutato di partecipare direttamente all'organizzazione del rapimento, Plarr si sente coinvolto personalmente dalla sorte di Fortnum. I guerriglieri non intendono liberare Fortnum spontaneamente per motivi di sicurezza; I governi paraguayano, argentino, statunitense e inglese giudicano Fortnum un personaggio troppo insignificante perch\u00e9 si possa trattarne la liberazione. L'opinione pubblica si disinteressa del caso. Gli sforzi di Plarr perch\u00e9 Fortnum sia rilasciato, o spontaneamente dai guerriglieri o grazie un'azione diplomatica, si rivelano tutti inutili. La polizia argentina, a cui \u00e8 nota la relazione di Plarr con Clara, sospetta che Plarr sia coinvolto direttamente nel rapimento o che abbia comunque rapporti con i guerriglieri. Il colonnello argentino Perez rivela a Plarr che il padre \u00e8 stato ucciso in Paraguay in un tentativo di fuga dal carcere e non potr\u00e0 quindi essere fra i beneficiari dell'eventuale riscatto. Quando Plarr viene chiamato dai guerriglieri a verificare le condizioni di Fortnum si rende conto dell'ambiguit\u00e0 della sua posizione. L'intervento dei militari risolve la situazione in un bagno di sangue. La polizia uccide tutti i guerriglieri; lo stesso Plarr muore perdonando i suoi persecutori. Fortnum, unico sopravvissuto, tenta una riconciliazione con Clara e, pur avendo saputo di non esserne il padre, dar\u00e0 al bambino il nome di battesimo di Plarr, Eduardo.\nCommento.\nIl romanzo \u00e8 ambientato nel periodo in cui fu composto, i primi anni settanta del XX secolo; nel romanzo si accenna infatti a eventi databili quali alcuni interventi della presidenza Nixon, a un viaggio in Sudamerica del vicepresidente USA Nelson Rockefeller e all'assassinio dell'ambasciatore tedesco von Spreti in Guatemala. In quel periodo in Argentina era attiva l'organizzazione guerrigliera dei Montoneros, mentre il Paraguay era soggetto alla dittatura di Stroessner. Graham Greene rifer\u00ec di aver avuto la prima idea della trama attraverso un sogno. Greene aggiunger\u00e0 inoltre nella sua autobiografia che il soggetto divenne incredibilmente realt\u00e0 allorch\u00e9 dei guerriglieri rapirono per errore nei pressi di Corrientes un console paraguayano invece dell'ambasciatore paraguayano, e Stroessner rifiut\u00f2 di interessarsi alla sorte del rapito.\nDal punto di vista strutturale il romanzo \u00e8 basato sull'intreccio di pochi temi forti e sull'uso di pochi aggettivi. La morale della storia viene fatta coincidere con l'epigrafe tratta da Thomas Hardy: \u00abTutte le cose si fondono l'una con l'altra --il bene e il male, la generosit\u00e0 e la giustizia, la religione e la politica\u00bb (All things merge in one another\u2014good into evil, generosity into justice, religion into politics).\n\"Il console onorario\" era considerato da Greene il migliore dei suoi romanzi. Il successo del libro fu inferiore a quello di altri romanzi, ma fu oggetto di una fortunata riduzione cinematografica; dall'adattamento del romanzo a cura di Christopher Hampton nel 1983 \u00e8 stato tratto il film \"Il console onorario\" (\"Beyond the Limit\") diretto da John Mackenzie con Richard Gere nel ruolo di Plarr, Michael Caine in quello di Fortnum e Bob Hoskins in quello del colonnello Perez."}
{"id": "3430145", "revid": "1573940", "url": "https://it.wikipedia.org/wiki?curid=3430145", "title": "Cappella di San Giuseppe Patriarca", "text": "La cappella di San Giuseppe Patriarca \u00e8 una cappella di Trepuzzi, in provincia di Lecce.\nStoria.\nDi propriet\u00e0 della famiglia Petrucci, risale alla seconda met\u00e0 del XVII secolo. Dalla visita pastorale del 1680 del vescovo Michele Pignatelli, si evince che i lavori di costruzione iniziarono probabilmente prima del 1666 per volere del sacerdote Giuseppe Petrucci (\"Sacerdote della Matrice Chiesa della terra di Trepuzze\") e di suo fratello Marc'Orazio, come si ricava anche dall'iscrizione incisa sul sepolcro della famiglia, posto sotto il pavimento della cappella, sulla cui lapide \u00e8 incisa:\nArte.\nEsterno.\nSull'architrave del portale d'ingresso, dagli stipiti riccamente decorati, si legge l'iscrizione \"CORONA JUSTITIAE / FLORENTI SICVT LILIVM\" (\"Una corona di giustizia \u00e8 riservata a colui che fiorisce come giglio\") con evidente allusione a San Giuseppe. Ai lati del portale si aprono due nicchie vuote, dalla cui base sporgono due testine alate. In alto, ai lati della finestra decorata da piccoli fiori, sono collocati due stemmi scolpiti in pietra leccese, entrambi sormontati da due elmi con cimiero: quello a destra \u00e8 lo stemma della famiglia Giugni, raffigurante un elmo su tre gambali con piedi umani, quello a sinistra \u00e8 lo scudo araldico della famiglia Petrucci, raffigurante un'aquila con le ali spiegate e la testa coronata. L'aquila stringe tra gli artigli un grappolo d'uva. Sotto gli stemmi sono collocati due cartigli con iscrizioni latine.\nInterno.\nL'interno \u00e8 ad una sola navata, coperta da volta a botte lunettata. Ai lati dell'ingresso sono visibili due acquasantiere con decorazioni tipicamente barocche e sopra di esso la cantoria in pietra. Nella parete destra, due nicchie ospitano le statue settecentesche, in cartapesta, di san Giuseppe e dei Santi Medici. La cappella ha un solo altare, dedicato a san Giuseppe sul cui paliotto sono ripetuti, con qualche variante, gli stemmi presenti sulla facciata. L'altare \u00e8 adorno della tela raffigurante il \"Sogno di san Giuseppe\", opera firmata da P. Calavita e datata 1667."}
{"id": "3430146", "revid": "767487", "url": "https://it.wikipedia.org/wiki?curid=3430146", "title": "A Century of Cinema", "text": "A Century of Cinema \u00e8 un documentario commemorativo del 1994 diretto da Caroline Thomas. Sono stati chiamati attori e registi di grande fama mondiale per celebrare i cento anni del cinema. I vari anni sono stati raccontati da personaggi diversi, come dall'indimenticabile Kirk Douglas. Molti degli attori partecipanti sono stati vincitori del Premio Oscar."}
{"id": "3430158", "revid": "1305772", "url": "https://it.wikipedia.org/wiki?curid=3430158", "title": "Ego\u00edsta", "text": "Egoista \u00e8 il primo singolo estratto dall'album \"Carpe Diem\" dell'attrice e cantante Belinda. Questo singolo viene pubblicato l'8 febbraio 2010 su stazioni radio, e in digitale download il 23 febbraio. La canzone vede la partecipazione del rapper cubano Pitbull. La canzone era stata originariamente registrata in spagnolo, ma in seguito ne fu ripubblicata una versione in inglese dalla quale fu ricavato il video musicale.\nDal vivo.\nBelinda cant\u00f2 la canzone insieme a Pitbull per la prima volta al programma televisivo \"El Show de Cristina\" il 26 aprile 2010. Entrambi gli artisti cantarono in playback (reso evidente da alcuni errori commessi da Pitbull). In occasione dell'annuale \"Premios Juventud\" del 2010 Belinda e Pitbull ricantarono il brano dal vivo.\nIl video.\nUna parte del video musicale \u00e8 stata girata a Miami insieme a Pitbull a fine marzo 2010. Nel maggio 2010 ha girato il finale e seconda parte del video, in cui ha indossato quattro abiti diversi, tra cui un abito bianco con bande nere e un grande fiocco rosa in testa, come la cover del suo album. Lei \u00e8 la regista del video insieme a \"Vance Burberry\". Il video \u00e8 stato prodotto da Belinda e \"Nacho Peregr\u00edn\".\nIl video \u00e8 ambientato in un ambiente gotico con uno scenario di un castello e di elementi di nero, rosa e rosso, e la compagnia di ballerini e due cani. Il video \u00e8 stato girato sotto la regia di Vance Burberry, che ha lavorato con artisti come Madonna, Britney Spears, Marilyn Manson e Santana.\nIl video \u00e8 stato pubblicato il 21 giugno 2010 sul canale ufficiale di YouTube della cantante e il giorno seguente su altri canali musicali."}
{"id": "3430160", "revid": "120463987", "url": "https://it.wikipedia.org/wiki?curid=3430160", "title": "Saima Avandero", "text": "Saima Avandero S.p.A. era un'azienda italiana che operava nel settore dei trasporti e della logistica. La societ\u00e0 era definita leader del settore in Italia.\nNel 2013 aveva un fatturato di 648 milioni di euro.\nDal 1 luglio 2016 \u00e8 stata assorbita dal gruppo DSV, non esistendo pi\u00f9 con il nome Saima Avandero.\nStoria.\nLa societ\u00e0 nasce nel 1993 a seguito dell'acquisto di Avandero da parte di Saima.\nSaima nasce a Milano come \"Societ\u00e0 Anonima Innocente Mangili\" viene fondata nel 1816 da Innocente Mangili che avvia l'attivit\u00e0 di spedizione e trasporto merci per conto delle aziende tessili della Lombardia. Successivamente l'azienda viene condotta dal figlio di Innocente, Francesco, e alla sua morte dal figlio di quest'ultimo, Cesare Mangili.\nAgli inizi del Novecento, le famiglie Pirelli, Olivetti, Bonacossa, per le quali gi\u00e0 Mangili operava, entrarono nell'azionariato dell'impresa stessa.\nNegli anni trenta, SAIMA viene rilevata da Vincenzo Briganti e acquista la societ\u00e0 triestina Adriatica Trasporti, dando vita a \"Societ\u00e0 Anonima Mangili Adriatica - Casa di Spedizioni\".\nNel 1951 diventer\u00e0 \"Societ\u00e0 per Azioni Innocenti Mangili Adriatica - S.A.I.M.A.\"\nNel 1976 Alvise di Canossa entra nella societ\u00e0, avendo sposato Margherita Briganti, maggiore azionista e nipote di Vincenzo.\nAvandero invece viene fondata a Biella nel 1746 per il trasporto dei prodotti tessili inizialmente solo in Piemonte, poi in tutto il mondo.\nNel 1999 Saima Avandero viene rilevata dalla belga Abx Logistics Worldwide S.A./N.V. del gruppo SNCB/NMBS (Soci\u00e9t\u00e9 Nationale des Chemins de fer Belges).\nFu distributrice nonch\u00e9 fornitrice di assistenza di alcune linee di prodotti Nintendo finch\u00e9 Nintendo Italia non avesse assunto in prima persona tale ruolo (dopo il 2002, anno di fondazione della filiale italiana).\nIl 3 agosto 2006 ABX Logistics, e dunque Saima Avandero, viene acquisita da 3i, fondo di private equity.\nIl 23 giugno 2008 il fondo 3i cede per 750 milioni di euro XB Luxembourg Holdings 1 S.A. - la societ\u00e0 che possiede ABX Logistics - alla danese DSV.\nDal 2016 abbandona la storica denominazione per diventare DSV S.p.A..\n\u00c8 la societ\u00e0 a cui il Ministero della Difesa, fino al 2017, ha affidato la logistica e il trasporto dei rifornimenti militari per le truppe italiane all'estero.\nInchiesta giornalistica.\nSul Corriere della Sera del 12 ottobre 2009 il giornalista Marco Nese ha rivelato che i voli espletati da Saima Avandero per il trasporto dei mezzi dell'Esercito Italiano per conto del Ministero della difesa, sulla rotta Italia-Kabul/Herat-Italia, sarebbero stati operati con aerei Ilyushin-76 noleggiati dalla compagnia Click del Kirghizistan ma considerati a rischio e messi al bando dalla Comunit\u00e0 europea."}
{"id": "3430165", "revid": "122067212", "url": "https://it.wikipedia.org/wiki?curid=3430165", "title": "Antonino Mannino", "text": "Biografia.\nNel 1961 fu segretario provinciale della FGCI. Dirigente del PCI siciliano, nel 1972 fu segretario del PCI di Palermo e nel 1974 della federazione provinciale.\nFu eletto nel 1983 alla Camera dei deputati per il Partito Comunista Italiano nella circoscrizione Palermo-Trapani-Agrigento-Caltanissetta alle elezioni politiche del 1983, raccogliendo 33.026 preferenze. Riconfermato alle politiche del 1987 con 34.321 preferenze, restando parlamentare fino al 1992. Quell'anno diviene segretario provinciale del PDS fino al 1993, quando viene eletto sindaco di Carini fino al dicembre 1997, quando non fu rieletto. Dal 2002 al 2005 \u00e8 stato presidente del \"Centro studi Pio La Torre\" (di cui fu collaboratore) ."}
{"id": "3430167", "revid": "1568601", "url": "https://it.wikipedia.org/wiki?curid=3430167", "title": "Ben Lomond (Scozia)", "text": "Il Ben Lomond (\"Monte Lomond\"; in gaelico scozzese: Beinn Laomainn, pron. /pe\u0272 \u02c8l\u02e0\u032a\u026f\u02d0m\u0259\u0272/) \u00e8 un monte della Scozia sud-occidentale dell'altezza di 974 metri \nDescrizione.\nFa parte della catena montuosa delle Highlands e situato nell'area amministrativa di Argyll e Bute, nei pressi del Loch Lomond.\n\u00c8 il pi\u00f9 meridionale dei cosiddetti \"munros\", ovvero tra le montagne scozzesi che superano i 3.000 piedi di altezza. Fa parte del \"Ben Lomond National Memorial Park\" e del \"Parco nazionale Loch Lomond e Trossachs\", propriet\u00e0 del \"National Trust for Scotland\".\nEtimologia.\nIl nome della montagna \"Beinn Laomainn\" significa letteralmente \"montagna-faro\", \"monte-vedetta\", probabilmente in virt\u00f9 della sua altezza.\nGeografia.\nIl Ben Lomond si affaccia sulla sponda nord-orientale del Loch Lomond e si trova a nord del Ben Uird, a sud del Loch Arklet e del Loch Katrine e a nord-ovest del Loch Ard, a non molti chilometri a nord di Glasgow.\nNella cultura di massa.\nIl monte \u00e8 menzionato nella canzone popolare \"The Bonnie Banks O' Loch Lomond\" (1745)"}
{"id": "3430168", "revid": "124039958", "url": "https://it.wikipedia.org/wiki?curid=3430168", "title": "Valerio Rossi Albertini", "text": " \n\u00c8 attivo, inoltre, nella divulgazione scientifica televisiva.\nBiografia.\nLaureatosi con lode in Fisica all'Universit\u00e0 La Sapienza di Roma con indirizzo nucleare, decide di indirizzare le proprie ricerche verso le nanotecnologie e le fonti di energia alternative. A questo scopo, consegue il dottorato di Ricerca in scienza dei materiali, diventando il primo dottore di ricerca italiano in tale disciplina. Entra quindi a far parte, in qualit\u00e0 di ricercatore, del Consiglio Nazionale delle Ricerche, presso l'Istituto di Struttura della Materia.\nIn questa sede, realizza con il suo gruppo di ricerca apparecchi innovativi per indagini su dispositivi per la produzione, la conversione e l'accumulo di energia, basati sull'uso di materiali di nuova generazione e sulle nanotecnologie.\n\u00c8 autore di oltre 130 articoli scientifici, pubblicati su riviste internazionali.\nDal 16 ottobre 2021 \u00e8 uno dei concorrenti della sedicesima edizione di \"Ballando con le stelle\". \u00c8 agnostico.\nAttivit\u00e0 scientifica.\nDal 2005 il suo laboratorio diventa uno tra i maggiori centri pubblici per studi con i raggi X d'Italia.\n\u00c8 uno dei sei membri del comitato ESS-Italia, che coordina le attivit\u00e0 congiunte di CNR, INFN e Sincrotrone di Trieste per la costruzione della nuova sorgente europea di neutroni (European Spallation Source) a Lund, Svezia.\nAttivit\u00e0 didattica e divulgativa.\nProfessore incaricato di chimica-fisica dei materiali presso il Dipartimento di Chimica della stessa Universit\u00e0, \u00e8 recensore di articoli per riviste scientifiche internazionali.\nSvolge attivit\u00e0 divulgativa per il CNR, aderendo all'iniziativa Scienziati e Studenti per l'avvicinamento dei giovani al mondo della ricerca.\nMembro del comitato di redazione della rivista LIVE, Ricerca Scientifica e Industria, edito dalla COPIT (Comitato di Parlamentari per l'Innovazione Tecnologica e lo sviluppo sostenibile) dal 2006.\nPartecipa a numerose trasmissioni scientifiche su reti nazionali, e svolge il ruolo di rappresentante del CNR in televisione e per gli organi di stampa in qualit\u00e0 di divulgatore scientifico.\n\u00c8 docente del corso di Teorie e Linguaggi della Comunicazione Scientifica presso la Facolt\u00e0 di Lettere e Filosofia dell\u2019Universit\u00e0 di Tor Vergata.\nLa battaglia per la \"consapevolezza energetica\": il manifesto dell'ecologismo innovativo.\nLa critica alle opposte fazioni, nuclearista e antinuclearista, contraddistingue l'azione di Rossi Albertini.\nCollegamenti esterni.\n__NOINDICE__"}
{"id": "3430169", "revid": "1305772", "url": "https://it.wikipedia.org/wiki?curid=3430169", "title": "Ben Lomond", "text": ""}
{"id": "3430171", "revid": "110157", "url": "https://it.wikipedia.org/wiki?curid=3430171", "title": "Il gorilla/Nell'acqua della chiara fontana", "text": "Il gorilla/Nell'acqua della chiara fontana \u00e8 un 45 giri pubblicato da Fabrizio De Andr\u00e9, nel 1968, poco dopo l'uscita dell'album Volume III, da cui entrambi i brani sono tratti. \nEntrambe le canzoni, estratte dall'album, sono riprese da brani di Georges Brassens, essendo le traduzioni rispettivamente da \"Le gorille\" (una delle prime composizioni dello chansonnier francese, pubblicata nel 1953 e di Nell'acqua della chiara fontana (\"Dans l'eau de la claire fontaine\") (1961).\n\"Le gorille\" \u00e8 stata anche incisa in lingua milanese da Nanni Svampa."}
{"id": "3430172", "revid": "91378", "url": "https://it.wikipedia.org/wiki?curid=3430172", "title": "Eccidio di Leonessa", "text": ""}
{"id": "3430176", "revid": "110157", "url": "https://it.wikipedia.org/wiki?curid=3430176", "title": "Compattazione dei rifiuti", "text": "La compattazione dei rifiuti \u00e8 una delle operazioni di pretrattamento a cui sono sottoposti i rifiuti prima di essere avviati al trattamento vero e proprio e consiste nella riduzione, tramite pressatura, del materiale in forme di dimensione e geometria differenti a seconda delle esigenze di trattamento.\nTipologie di impianti.\nL'operazione viene svolta con degli specifici tipi di presse, che a seconda della pezzatura e geometria del prodotto finale, sono dette:\nImballatrici.\nIl materiale, inizialmente in forma sciolta, viene ridotto in balle a forma di parallelepipedo, attraverso presse che applicano pressioni di esercizio da 100 a 250 ton/m2; il materiale viene anche avvolto con fasce metalliche o fogli in PVC, per mantenere intatta la forma o consentire l'isolamento degli agenti atmosferici.\nI principali tipi di imballatrici sono:\nPresse-imballatrici.\nSi usano per materiali a basso peso specifico (materiali combustibili, plastiche, stoffe), per facilitare il trasporto e lo stoccaggio. Sono strutturate a canale orizzontale, e trattano flussi elevati di materiale (fino a 30-40 ton/h).\n\u00c8 una tecnologia piuttosto costosa e si deve evitare la presenza di metalli all'interno del materiale.\nPress-container.\nCompattano materiali a basso peso specifico direttamente all'interno di un container o uno scarrabile. Sono strutturate a canale orizzontale, senza camera di compattazione. Lavorano flussi anche elevati di materiale (fino a 30-40 ton/h).\nPresse per mezzi gran volume.\nCompattano materiali a basso peso specifico trasferendoli poi in mezzi di grande volume (pi\u00f9 di 70 m3 di volume utile). Sono strutturate a canale orizzontale, con camera di compattazione, e trattano flussi elevati di materiale (fino a 30-40 ton/h).\nLa tecnologia \u00e8 costosa e richiede manutenzione, soprattutto per il sistema di compattazione.\nBricchettatrici e pellettizzatrici.\nIl sistema di produzione di bricchette e pellets \u00e8 analogo. Le tecnologie sono adatte a flussi contenuti di rifiuti (meno di 7 ton/h) e pezzatura inferiore a 15 cm, senza metalli. Si tratta di tecnologie costose.\nPressa rotante eccentrica.\nLa pressa rotante eccentrica si basa sulla rotazione di un asse con moto eccentrico all'interno di un cilindro dotato di fori di estrusione. L'oscillazione dell'asse forza il materiale, inserito tra asse e cilindro a passare attraverso i fori.\nIl materiale cos\u00ec compresso diviene cos\u00ec pi\u00f9 coeso, fino ad essere in grado di mantenere la forma di blocchetto o cilindretto, e viene inoltre riscaldato nel corso dell'operazione, riducendo di conseguenza l'umidit\u00e0 contenuta.\nCamera di estrusione.\nIn una bricchettatrice o pellettizzatrice a camera di estrusione il materiale viene spinto da un sistema a coclea (una vite senza fine) in un condotto conico. Il materiale cos\u00ec forzato esce da un foro alla fine del condotto con una forma a tronchetti del diametro che pu\u00f2 variare da 16 a 100 mm.\nA seconda della pressione applicata dall'impianto il volume del materiale trattato pu\u00f2 essere ridotto anche dell'80%. La densit\u00e0 ottenibile pu\u00f2 essere nell'ordine di 1 t/m3. \nApplicazioni.\nLa compattazione in balle \u00e8 particolarmente utile negli impianti di trattamento di materiali selezionati (cartoni, giornali, contenitori di plastica, lattine di alluminio, cassette di legno, ecc...); infatti, le balle possono essere facilmente movimentate con semplici carrelli, e permettono di facilitare le operazioni di stoccaggio in magazzini e mezzi di trasporto (camion, treno..) \nEssa viene utilizzata anche per compattare i rifiuti secchi non riciclabili da conferire in discarica: vengono razionalizzati cos\u00ec la movimentazione, il trasporto e il conferimento. Per una balla di dimensioni 1100 mm x 1100 mm x 1800 mm protetta da 5 strati di film a tenuta d'acqua e aria si stima un costo di 2 \u20ac/ton.\nLa compattazione dei rifiuti in forma di bricchette o pellets si esegue in particolare per materiale combustibile, da utilizzarsi ad esempio negli impianti di termovalorizzazione. La riduzione in blocchetti viene maggiormente sfruttata per produrre CDR compatto, da impiegarsi in seguito come combustibile presso impianti di termovalorizzazione sia tradizionali, sia di gassificazione e pirolisi.\nIn base alle pressioni di esercizio delle tecnologie impiegate, la percentuale di riduzione del volume del materiale pu\u00f2 superare l'80%. La densit\u00e0 ottenibile pu\u00f2 essere nell'ordine di 1 t/m3."}
{"id": "3430180", "revid": "112735722", "url": "https://it.wikipedia.org/wiki?curid=3430180", "title": "Astrolabio (album)", "text": "Astrolabio \u00e8 il secondo album del gruppo italiano di rock progressivo dei Garybaldi. \u00c8 stato prodotto da Maurizio Salvadori e pubblicato nel 1973 dalla Fonit.\nI brani presenti sono solo due, uno per ogni lato del disco.\nSi tratta di un Long Playing molto apprezzato dagli appassionati del genere, presente nella selezione del libro \"I 100 migliori dischi del Progressive Italiano\", del 2014, scritto dal critico Mox Cristadoro."}
{"id": "3430181", "revid": "124123", "url": "https://it.wikipedia.org/wiki?curid=3430181", "title": "Louis L\u00e9on Vaillant", "text": "Biografia e opere.\nStudi\u00f2 medicina e zoologia a Parigi. Divenne dottore in medicina nel 1861, ma continu\u00f2 i suoi studi e le sue ricerche zoologiche sotto la direzione di Henri Milne-Edwards (1800-1885). Consegu\u00ec poi la laurea in Scienze naturali nel 1865.\nAgli inizi lavor\u00f2 sugli invertebrati, poi, a partire dal 1872, mut\u00f2 interesse. La morte di Auguste Dum\u00e9ril (1812-1870) lasci\u00f2 vacante la cattedra di erpetologia e ittiologia. Vaillant si augur\u00f2 di potergli succedere. Anche \u00c9mile Blanchard (1819-1900) aspirava a rimpiazzare Dum\u00e9ril, ma alla fine fu scelto Vaillant.\nLe collezioni erpetologiche e ittiologiche del Museo erano allora le pi\u00f9 importanti del mondo. Ma i vari esemplari erano immagazzinati nelle cantine del Museo e anche sparpagliati in diversi altri luoghi attorno alla citt\u00e0. Vaillant, allora, sovrintese alla costruzione di un nuovo edificio del Museo, dove fece trasferire tutto il materiale.\nPresiedette la \"Societ\u00e0 zoologica francese\" nel 1895.\nLe opere.\nFra i 260 titoli della sua produzione bibliografica \u00e8 d'obbligo citare almeno il volume sulle tartarughe e i coccodrilli, pubblicato nella serie \"Storia fisica,naturale e politica del Madagascar\" nel 1910."}
{"id": "3430182", "revid": "547034", "url": "https://it.wikipedia.org/wiki?curid=3430182", "title": "Tommaso di Brotherton", "text": "Biografia.\nInfanzia.\nTommaso nacque a Brotherton, un maniero ormai distrutto, nello Yorkshire, dal luogo di nascita prese il suo cognome, mentre il nome viene da Thomas Beckett che la madre aveva pregato durante la gravidanza. Era figlio primogenito di Edoardo I e della sua seconda moglie Margherita di Francia. L'anno dopo nacque suo fratello Edmondo, l'ultimo figlio del re che non sopravvisse a lungo dopo la loro nascita, Edoardo I d'Inghilterra mor\u00ec infatti nel 1307 lasciando il trono al fratellastro di Tommaso, Edoardo II d'Inghilterra.\nConte di Norfolk.\nPoco dopo la morte del padre Tommaso si vide privato del titolo di \"Conte di Cornovaglia\" che il nuovo re attribu\u00ec al favorito Pietro Gaveston, tuttavia il fratellastro non lo dimentic\u00f2, nel 1312 venne creato \"Conte di Norfolk\" e nel 1316 del titolo di \"Maresciallo d'Inghilterra\". Edoardo II d'Inghilterra doveva fidarsi abbastanza di lui, tanto da affidargli il compito di proteggere il regno mentre egli combatteva in Scozia, tuttavia Galveston prima e i Despenser dopo, che privarono Tommaso di altre terre, lo posero contro il fratello spingendolo ad allearsi con Isabella di Francia e con il suo amante Ruggero Mortimer, I conte di March allo scopo di detronizzarlo. Li appoggi\u00f2 nell'invasione del paese compiuta nel 1326 e fu uno dei giudici nel processo contro i Despenser. \nUltimi anni e morte.\nQuando sal\u00ec al trono il nipote Edoardo III d'Inghilterra Tommaso ne divenne uno dei pi\u00f9 fidati consiglieri e, in veste di Maresciallo, condusse alla vittoria l'esercito inglese contro l'esercito scozzese che lottava per la piena indipendenza del proprio paese.\nTommaso si spos\u00f2 due volte e quando mor\u00ec nel 1338 lasci\u00f2 tre figli viventi.\nDa Tommaso Brotherton discendono due delle mogli di Enrico VIII d'Inghilterra, Anna Bolena e Caterina Howard.\nDiscendenza.\nTommaso di Brotherton ebbe:"}
{"id": "3430187", "revid": "816321", "url": "https://it.wikipedia.org/wiki?curid=3430187", "title": "Triturazione dei rifiuti", "text": "La triturazione dei rifiuti o riduzione dimensionale \u00e8 una delle operazioni di pretrattamento a cui sono sottoposti i rifiuti prima di essere avviati al trattamento vero e proprio, e consiste nella riduzione del materiale in frammenti di dimensione adatta alle successive operazioni di trattamento.\nTipi di trituratori.\nI trituratori si differenziano prevalentemente in base all'utensile di cui sono dotate, o al diverso numero di utensili di cui sono equipaggiati, o alla rispettiva velocit\u00e0 di movimento. \nI pi\u00f9 comuni trituratori sono i mulini a martelli e i trituratori a coltelli o cesoie.\nLa scelta della tipologia di trituratore pi\u00f9 idoneo avviene solitamente sui seguenti parametri:\nMulini a martelli.\nSono dotati di una serie di masse (\u201cmartelli\u201d) fissate ad un albero rotante (velocit\u00e0 di rotazione circa 1.000 giri/min), che colpendo ripetutamente il rifiuto ne determina la frantumazione in parti sempre pi\u00f9 ridotte. I mulini ad asse verticale hanno lo spazio adibito al contenimento del materiale a forma di imbuto, cosicch\u00e9 i pezzi di dimensioni maggiori sono in grado di scendere per gravit\u00e0 nella sezione via via pi\u00f9 stretta solo dopo progressiva frantumazione. Le parti dure non frantumabili, vengono colpite dai martelli e assumono forza centrifuga sufficiente per l'espulsione \u201cbalistica\u201d attraverso un'apposita apertura posta sulla sommit\u00e0 della \u201ccamera di frantumazione\u201d.\nI mulini ad asse orizzontale hanno una griglia semicilindrica forata nella parte sottostante, a distanza contenuta dall'area di azione dei martelli. Il materiale, alimentato tramite tramoggia dall'alto, viene frantumato dai martelli, e se sufficientemente ridotto di pezzatura, passa attraverso la griglia e cade nella parte inferiore dove viene raccolto, altrimenti viene colpito nuovamente e riportato nella parte superiore del mulino.\nTrituratori a coltelli o cesoie.\nSono dotati di utensili affilati (coltelli) montati attorno a uno o pi\u00f9 alberi orizzontali rotanti. Ruotano alla velocit\u00e0 di 50\u00f7200 giri/min, lacerano e tagliano il materiale che viene loro in contatto per caduta, dal sistema di alimentazione posto nella parte alta della macchina\nLa dimensione del materiale in uscita, solitamente compresa tra 3 e 30 cm, \u00e8 determinata dalla distanza tra gli alberi e tra i singoli utensili.\nL'aggiunta di una griglia forata, sottostante agli assi rotanti, permette una maggiore uniformit\u00e0 dimensionale del materiale trattato.\nQuesto tipo di macchina trova impiego anche come lacera sacchi, ovvero per le operazioni di apertura e rottura dei sacchetti a perdere contenenti il rifiuto da trattare. \nNel caso di immissione di materiali non triturabili o inerti (metalli, vetri, pezzi di cemento, ecc..) il sistema potrebbe bloccarsi o subire danneggiamenti. Sono previsti sistemi automatici anti-inceppamento: nel caso di arresto degli assi, si ha un'inversione automatica del senso di rotazione degli assi stessi per alcuni giri, in maniera liberare il sistema automaticamente. Nel caso di ripetizione del problema al riavvio, si ha l'interruzione e l'intervento manuale dell'operatore.\nSi tratta di macchine sottoposte a forte usura degli utensili, quindi richiedono numerosi pezzi di ricambio e operazioni frequenti di manutenzione.\nApplicazioni.\nI sistemi di riduzione dimensionale possono essere utilizzati:\nI trituratori, in particolare del tipo a martelli, se utilizzati per la preparazione a vagliatura del rifiuto proveniente da raccolta indifferenziata, non devono operare una triturazione troppo spinta, per non polverizzare i materiali inerti e sminuzzare troppo finemente la sostanza organica putrescibile.\nDevono infatti rimanere sopravaglio le frazioni pi\u00f9 leggere (carta, plastica, sostanza organica putrescibile), e sottovaglio la fase pi\u00f9 pesante (metalli, legno, inerti, vetro)."}
{"id": "3430191", "revid": "110157", "url": "https://it.wikipedia.org/wiki?curid=3430191", "title": "Separazione gravimetrica dei rifiuti", "text": "La separazione gravimetrica \u00e8 una delle operazioni di pretrattamento a cui sono sottoposti i rifiuti prima di essere avviati al trattamento vero e proprio, e consiste nella separazione dei diversi materiali in base al loro peso specifico.\nTipologie di impianti.\nLa separazione gravimetrica si effettua per mezzo di impianti, detti separatori o classificatori, che possono essere di diversi tipi:\nClassificatori ad aria (o separatori aeraulici).\nI rifiuti e l'aria vengono convogliati in canali che possono avere differenti conformazioni, e vengono quindi separati in base alle caratteristiche gravimetriche.\nNei classificatori a colonna verticale si ha un condotto a sezione costante; la corrente d'aria investe, dal basso, il rifiuto che cade dalla parte superiore, e trascina verso l'alto le parti pi\u00f9 leggere, mentre le parti pi\u00f9 pesanti rimanenti cadono verso il fondo del condotto. L'efficienza del processo \u00e8 legata alla velocit\u00e0 del flusso dell'aria, alla dimensione della sezione del condotto ed alla portata di rifiuto in ingresso.\nI classificatori con condotto del tipo a \u201czig-zag\u201d hanno all'interno del condotto alcuni deflettori che generano una forte turbolenza nella corrente d'aria, favorendo l'urto delle particelle di rifiuto contro le pareti del canale e un'ulteriore frantumazione in parti pi\u00f9 piccole.\nI classificatori ad aria pulsante sono i pi\u00f9 recenti come concezione. La peculiarit\u00e0 consiste nel fatto che l'aria fluisce in maniera non costante, a seguito della particolare conformazione a dente di sega del condotto (la variazione di sezione causa un diverso regime di velocit\u00e0). Tale variazione agevola la separazione delle particelle del rifiuto in funzione della diversa velocit\u00e0 di sedimentazione specifica di ognuna.\nPer estrarre il materiale solido leggero trasportato dall'aria, si abbina solitamente ai classificatori un sistema a ciclone ed eventualmente un trattamento per mezzo di un filtro a maniche.\nIl classificatore \u201ca coltello\u201d ha una configurazione dei flussi differente e si utilizza nel caso il materiale da trattare costituito da particelle con dimensioni relativamente uniformi. Il flusso di rifiuto entra nel separatore orizzontalmente tramite alimentatore a nastro, e inizia la propria caduta; viene violentemente attraversato da un getto d'aria inclinato verso l'alto che ne trascina con s\u00e9 le componenti pi\u00f9 leggere, spostandole pi\u00f9 avanti, rispetto al senso di avanzamento orizzontale del materiale, mentre quelle pi\u00f9 pesanti continuano la loro caduta. Due tramogge di raccolta, disposte a differente distanza, raccolgono due flussi di materiale, pesante e leggero, relativamente ben distinte.\nNei separatori aeraulici i flussi d'aria richiesti possono essere elevati, ci\u00f2 implica consumi energetici non marginali. Sono adatti a flussi medi (inferiori a 15 tonnellate/ora)\nClassificatori a letto fluido.\nI separatori gravimetrici a letto fluido del tipo \u201ca secco\u201d consistono in un piano vibrante poroso e leggermente inclinato (circa 5\u00b0), attraversato da un flusso d'aria. L'azione combinata di sostentamento data dall'aria e di vibrazione attribuito direttamente dal piano di appoggio, fa s\u00ec che si produca un effetto di fluidificazione e di stratificazione del rifiuto, in base alle differenti velocit\u00e0 di sedimentazione dei composti. Il materiale pi\u00f9 leggero, tenuto in sospensione dal letto d'aria, si raccoglie nella parte bassa del piano, mentre le parti pi\u00f9 pesanti vengono trascinate dalle vibrazioni verso la parte alta.\nNei separatori gravimetrici a letto fluido del tipo \u201cad umido\u201d, oltre all'azione dell'aria e delle vibrazioni, \u00e8 presente anche un fluido separatore (acqua mescolata a soluzioni saline oppure a polveri i magnesite e ferrosilicati). Il fluido, avendo una propria densit\u00e0 e peso specifico, si insinua tra le componenti del rifiuto determinando un'azione quasi \u201cmeccanica\u201d di separazione tra le componenti pi\u00f9 leggere del rifiuto stesso (che vengono sospinte verso la superficie) e quelle pi\u00f9 pesanti (che invece sono fatte depositare sul piano sottostante).\nSeparatori balistici.\nI separatori balistici sono in grado di compiere la separazione delle parti del rifiuto trattato sfruttando le differenze di densit\u00e0 e di elasticit\u00e0 esistenti tra ciascuna di queste. \nIn un separatore balistico che sfrutta le differenze di densit\u00e0 dei materiali il rifiuto da trattare viene caricato in un'apposita tramoggia e quindi prelevato in piccole quantit\u00e0 da un dispositivo rotante che ne impone una forte accelerazione proiettandolo al di sopra delle bocche di diverse tramogge poste alla base di una camera chiusa. La classificazione delle componenti avviene in base alla distanza raggiunta da ciascuna di esse a seguito del lancio: i materiali pi\u00f9 leggeri percorrono una distanza minore, mentre quelli pi\u00f9 pesanti seguono traiettorie pi\u00f9 lunghe.\nUn separatore balistico che sfrutta le differenze di elasticit\u00e0 tra i componenti del materiale trattato impiega un nastro trasportatore che, in moto ad alta velocit\u00e0 tra alcune pulegge, lancia il rifiuto contro una parete elastica costituita da un disco ricoperto di gomma e ruotante in un piano ortogonale alla direzione di lancio: a seguito dell'urto con la superficie del disco, le componenti del rifiuto rimbalzano seguendo traiettorie differenti a seconda dell'elasticit\u00e0 propria, potendo cos\u00ec venire separate e raccolte in diversi vani posti alla base di tale struttura.\nI separatori balistici hanno dimensioni pi\u00f9 elevate di quelli aeraulici, e rendimenti di selezione non elevati. Possono per\u00f2 separare anche un sottovaglio fine. Sono adatti a flussi bassi (inferiori a 10 tonnellate/ora).\nApplicazioni.\nLa separazione gravimetrica avviene solitamente su rifiuti precedentemente sottoposti a trattamenti di triturazione e vagliatura. \nSi tratta quindi di un materiale sminuzzato e gi\u00e0 distinto nelle due frazioni principali: il sottovaglio \u00e8 pi\u00f9 pesante perch\u00e9 contiene, in genere, metalli, legno, inerti e vetro, mentre il sopravaglio \u00e8 pi\u00f9 leggero, in quanto costituito principalmente da carta, plastica e sostanza organica putrescibile. \nPermette un'ulteriore separazione, ottenuta sfruttando le differenti caratteristiche del rifiuto, in termini di densit\u00e0, resistenza aerodinamica, inerzia.\nTanto i separatori balistici quanto quelli aeraulici hanno rendimenti accettabili su materiali con pezzatura costante (inferiore a 25 cm). Possono essere di difficile messa a punto. Sono utilizzati in particolare per separare gli inerti."}
{"id": "3430193", "revid": "158913", "url": "https://it.wikipedia.org/wiki?curid=3430193", "title": "Vladimir Grigorevi\u010d \u010certk\u00f2v", "text": ""}
{"id": "3430201", "revid": "610272", "url": "https://it.wikipedia.org/wiki?curid=3430201", "title": "Benedetto Maria Maurizio di Savoia", "text": ""}
{"id": "3430206", "revid": "610272", "url": "https://it.wikipedia.org/wiki?curid=3430206", "title": "Enrichetta Anna Stuart", "text": ""}
{"id": "3430209", "revid": "158913", "url": "https://it.wikipedia.org/wiki?curid=3430209", "title": "Certkov", "text": ""}
{"id": "3430214", "revid": "267975", "url": "https://it.wikipedia.org/wiki?curid=3430214", "title": "Diocesi di Couserans", "text": "La diocesi di Couserans (in latino: \"Dioecesis Conseranensis\") \u00e8 una sede soppressa della Chiesa cattolica.\nTerritorio.\nLa diocesi era conosciuta anche con il nome di diocesi di Saint-Lizier de Couserans. Il Couserans \u00e8 una regione storica della Francia, che oggi corrisponde alla parte occidentale del dipartimento dell'Ari\u00e8ge.\nSede vescovile era la citt\u00e0 di Saint-Lizier nell'attuale dipartimento dell'Ari\u00e8ge, dove funsero da cattedrali la chiesa di San Licerio e quella di Nostra Signora (\"Notre-Dame de la S\u00e8de\").\nLa diocesi confinava a nord con la diocesi di Rieux, ad est con quella di Pamiers, a sud con la Spagna e ad ovest con la diocesi di Comminges.\nNel 1708 comprendeva 70 parrocchie, scese a 63 nel 1752. Esse erano suddivise in quattro regioni tradizionali: Rivi\u00e8re, S\u00e9ronnais, Couserans e Castillonais. Il territorio era per lo pi\u00f9 montagnoso, costituito da alcune vallate, indipendenti fra loro e a volte di difficile accesso, nei Pirenei centrali.\nStoria.\nIncerte sono le origini della diocesi. La pi\u00f9 antica menzione risale a Gregorio di Tours che in un suo scritto parla di un oratorio costruito sulla tomba del santo vescovo Valerio; non esiste una \"Vita\" di questo santo ed \u00e8 difficile stabilire in quale epoca sia vissuto. Si suole attribuire questo Valerio al V secolo.\nUniche fonti certe sono le liste dei vescovi firmatari dei vari sinodi provinciali o nazionali. Storicamente documentati perci\u00f2 sono i vescovi: Glicerio o Licerio presente al concilio di Agde nel 506 e che diede il nome alla citt\u00e0 di Saint-Lizier; Teodoro, presente al concilio di Orl\u00e9ans del 549 e a quello di Eauze del 551, e al quale si deve la scoperta della tomba di san Valerio; Giovanni, che assistette al sinodo di Parigi del 614; Sesemundo o Mauroleno, presente a Bordeaux nel 673/675; Francolino menzionato nel falso sinodo di Narbona (circa 787); e Wainardo, menzionato in una lettera di papa Giovanni VIII dell'879. Altri vescovi tramandati dalla tradizione e riportati da \"Gallia Christiana\" non sembrano avere fondamenti storici.\nNella lettera di papa Giovanni VIII appare per la prima volta la sede metropolitana di Auch, alla quale appartiene Couserans. In precedenza la diocesi era suffraganea dell'arcidiocesi di Eauze.\nIl Medioevo vide la lotta tra i vescovi di Saint-Lizier, che esercitavano un certo potere temporale sulla citt\u00e0 ed alcune localit\u00e0 vicine, e i conti di Comminges, desiderosi di impossessarsi di Saint-Lizier. Fu anche combattuta un'estenuante guerra, durante la quale la citt\u00e0 fu saccheggiata e i vescovi fatti prigionieri o scacciati dalla loro sede. La questione fu finalmente risolta nel 1230, quando fu deciso che il vescovo restasse signore di Saint-Lizier, pur cedendo alcuni diritti feudali al conte.\nSi deve al vescovo Jourdain la consacrazione della cattedrale nel 1117. La lotta secolare dei due poteri, spirituale e temporale, spiegano il motivo per cui alcune chiese della diocesi risultino fortificate, come l'ospedale di Salau o la chiesa parrocchiale di Sentein.\nCon gli inizi del XIV secolo si fece sentire sempre pi\u00f9 profondamente la \"protezione\" della Santa Sede sulla diocesi di Couserans, che si manifest\u00f2 in modo particolare con il diritto di conferma dei vescovi (il primo sembra sia stato Arnaud Fredet) e con l'introduzione della fiscalit\u00e0 pontificia.\nUna lettera di papa Innocenzo VI del 26 novembre 1358 descrive lo stato lamentevole in cui versa la diocesi, che riguarda sia gli edifici religiosi, che la celebrazione del culto e la moralit\u00e0 del clero: per questo il pontefice ordina un'immediata riforma, che fu intrapresa grazie agli ordini religiosi, in particolare i Domenicani.\nDurante le guerre di religione che colpirono la Francia nel XVI secolo, il Couserans sub\u00ec pesanti attacchi e devastazioni: molti preti e religiosi furono massacrati, villaggi interi si svuotarono per la fuga della popolazione in Spagna. Tutto questo impover\u00ec ulteriormente la mensa episcopale, tra le pi\u00f9 scarse di tutto il regno.\nLa diocesi fu soppressa in seguito al concordato con la bolla \"Qui Christi Domini\" di papa Pio VII del 29 novembre 1801. Il suo territorio fu inizialmente incorporato in quello dell'arcidiocesi di Tolosa, fino al 6 ottobre 1822 quando entr\u00f2 a far parte della ristabilita diocesi di Pamiers.\nDall'11 marzo 1910 ai vescovi di Pamiers \u00e8 stato concesso di portare il titolo di vescovi di Couserans."}
{"id": "3430218", "revid": "1480390", "url": "https://it.wikipedia.org/wiki?curid=3430218", "title": "Delacorte Theater", "text": "Il Delacorte Theater, fondato nel 1962, \u00e8 un teatro all'aperto situato nel Central Park di New York, e ha una capienza di 1872 spettatori. Si tratta per la precisione di un anfiteatro all'aria aperta.\nSi trova vicino al Great Lawn e Turtle Pond oltre che il Castello del Belvedere, che sono la scenografia naturale dello stabile. Questo teatro \u00e8 meglio conosciuto per aver ospitato ogni estate il New York Shakespeare Festival.\nOgni estate, l'associazione Joseph Papp Public Theater presenta una serie, generalmente di due produzioni della durata di quattro settimane, al Delacorte, tra cui spicca sempre almeno un'opera di William Shakespeare.\nQuesti sono presentati gratuitamente al pubblico: due biglietti massimo a persona sono distribuiti alle 13:00 di ogni giorno direttamente sul posto, anche se gli abbonati al Public Theater possono acquistare i biglietti anticipo.\nIl teatro \u00e8 cos\u00ec chiamata in onore di George T. Delacorte Jr., che ha donato i soldi per la sua costruzione."}
{"id": "3430221", "revid": "767487", "url": "https://it.wikipedia.org/wiki?curid=3430221", "title": "The Tossers", "text": "The Tossers sono un gruppo Celtic punk formato da sei elementi, nato a Chicago, Illinois. Il termine risale a Shakespeare, e pu\u00f2 significare \"ubriaco\" od identificare la moneta inglese che gli irlandesi rifiutarono dopo la loro indipendenza nel 1920.\nIl gruppo ha preceduto altre band celtic punk pi\u00f9 conosciute, quali Dropkick Murphys e Flogging Molly, essendosi queste formate rispettivamente nel 1996 e nel 1997.\nBiografia.\nI Tossers si formarono nel luglio del 1993, ad opera dei fratelli Duggins, Tony alla voce e al mandolino e Aaron al tin whistle. I due sono originari della South Side di Chicago, quartiere popolare raggiunto nel XIX secolo da numerose famiglie irlandesi, a seguito della disastrosa carestia che colp\u00ec il loro paese d'origine durante quel periodo. I Duggins riunirono nel gruppo il loro amore per le proprie origini e tradizioni e per la musica punk rock della loro adolescenza, rifacendosi a gruppi storici come i The Pogues. Sono stati in tour con diversi gruppi ed artisti del panorama punk rock statunitense, quali Dropkick Murphys, Flogging Molly, Mastodon e Clatch 22, oltre ad aver aperto proprio il concerto dei The Pogues a New York nel giorno di San Patrizio del 2007."}
{"id": "3430225", "revid": "599013", "url": "https://it.wikipedia.org/wiki?curid=3430225", "title": "Lepanto (disambigua)", "text": ""}
{"id": "3430237", "revid": "339392", "url": "https://it.wikipedia.org/wiki?curid=3430237", "title": "Uluc Al\u00ec", "text": ""}
{"id": "3430238", "revid": "1632387", "url": "https://it.wikipedia.org/wiki?curid=3430238", "title": "Urbanistica greca", "text": "L'urbanistica greca ha come principale oggetto un modello di strutturazione urbana messo a punto nell'antica Grecia durante la sua complessa evoluzione culturale ed in particolare nel V secolo a.C.; rappresenta una delle prime esperienze di pianificazione urbana e di applicazione di uno schema planimetrico ortogonale esteso ad un'intera citt\u00e0 ed ebbe molta importanza nella successiva evoluzione dei modelli urbanistici. Pi\u00f9 estensivamente l'urbanistica greca pu\u00f2 essere considerata l'insieme delle trasformazioni delle strutture urbane relative alla civilt\u00e0 greca nelle sue varie fasi.\nPrima di Ippodamo.\nNonostante le fonti letterarie attribuiscano a Ippodamo di Mileto l'elaborazione dello schema planimetrico costituito da strade principali () e strade secondarie (), che dividono lo spazio in isolati quadrangolari regolari o, pi\u00f9 spesso, in \"strigae\" molto allungate (come a \"Neapolis\"), tale strutturazione precede la teorizzazione attuata da Ippodamo, attivo nel V secolo a.C.\nTale metodo urbanistico era gi\u00e0 stato applicato empiricamente in precedenza nel mondo greco e in oriente, anche se in maniera non totalmente organica ad un'intera realt\u00e0 urbana.\nIl controllo geometrico della conformazione di una citt\u00e0 fu utilizzato dai greci fin dal VII e VI secolo a.C., in occasione della ricostruzione o della fondazione di un nuovo centro urbano. Si possono citare nuove citt\u00e0 sulla costa egea come Smirne (VII secolo), nella Magna Grecia come Metaponto o in Sicilia come Megara Iblea (VI secolo), che si differenziano da altre colonie per la regolarit\u00e0 degli isolati e per l'ortogonalit\u00e0 di alcuni assi viari.\nAssi ortogonali adattati alla natura orografica dei luoghi si ritrovano in molte altre colonie come Siracusa, Taranto, Locri, Selinunte, Solunto, Poseidonia.\nIn questo tipo di impianto, mancando spesso un centro integrato nella griglia ortogonale, i singoli quartieri e isolati avevano tutti un'importanza equivalente. Il centro simbolico e funzionale della citt\u00e0 era invece quasi sempre in posizione decentrata, tradizionalmente posizionato su alture (acropoli) e con una struttura urbanistica propria.\nLo schema ippodameo.\nIppodamo di Mileto probabilmente teorizz\u00f2 e rese sistematica, nella pianificazione di nuove citt\u00e0, l'applicazione dello schema ortogonale. La maggior parte delle notizie sull'urbanista greco ci giungono da Aristotele che oltre ad attribuirgli la concezione della struttura a griglia, con le strade che si intersecano ad angolo retto, delimitando ordinatamente isolati residenziali di forma quadrangolare, riferisce anche l'aspetto pi\u00f9 politico del pensiero di Ippodamo che prefigurava non solo l'ordine urbanistico, ma anche l'ordine sociale di una sorta di citt\u00e0 ideale la quale avrebbe dovuto ospitare al massimo 10.000 abitanti, divisi in tre classi: quella degli artigiani, quella degli agricoltori e quella degli armati, i difensori della patria.\nLo schema ippodameo, cos\u00ec come teorizzato, si presume applicato per la prima volta nella ricostruzione di Mileto, a seguito della distruzione attuata dai Persiani, citt\u00e0 della quale Ippodamo era originario. Un altro esempio ricordato spesso \u00e8 la citt\u00e0 portuale del Pireo, voluta da Temistocle. Tuttavia la prima realizzazione esemplare della scacchiera con modulo quadrato progettata da Ippodamo potrebbe essere la citt\u00e0 della Magna Grecia Thurii, presso Sibari, citt\u00e0 di fondazione e colonia panellenica nata nel 444 a.C. su iniziativa di Pericle e di molte citt\u00e0 della madrepatria, che rappresent\u00f2 l'intento di tradurre un progetto politico in architettura urbana: tra i suoi \"padri\" fondatori, oltre Pericle, potrebbero esserci il sofista Protagora ed il progettista Ippodamo di Mileto, facendola ritenere da alcuni studiosi il vero modello dell'impianto ortogonale e reticolare \"ippodameo\".\nLe citt\u00e0 ellenistiche.\nAltre applicazioni si ebbero in epoca ellenistica (Pella, Priene) quando si and\u00f2 configurando un centro urbano localizzato nel centro geometrico della citt\u00e0."}
{"id": "3430242", "revid": "767487", "url": "https://it.wikipedia.org/wiki?curid=3430242", "title": "Pallacanestro Varese 1983-1984", "text": "Nel Campionato 1983-84 la Pallacanestro Varese sostituisce lo sponsor, la casa motociclistica varesina Cagiva, con l'industria alimentare brianzola Star.\nViene cambiato l'allenatore; al posto dello statunitense Richard Percudani, rientrante in patria, viene assunto Riccardo Sales, mentre il settore giovanile \u00e8 assegnato alla responsabilit\u00e0 di Joe Isaac.\nIn Campionato, la Pallacanestro Varese viene sconfitta ai quarti dei Play-off dalla Berloni Torino, qualificandosi infine sesta.\nIn Coppa Italia, ripristinata dopo nove anni, la squadra viene sconfitta agli ottavi dalla vincente del torneo, la Granarolo Bologna.\nNella Coppa Kora\u0107 il Varese esce ai quarti, nella competizione conquistata dai francesi dell'Orthez."}
{"id": "3430243", "revid": "610272", "url": "https://it.wikipedia.org/wiki?curid=3430243", "title": "Maria Vittoria Francesca di Savoia", "text": ""}
{"id": "3430245", "revid": "1543377", "url": "https://it.wikipedia.org/wiki?curid=3430245", "title": "Sony Ericsson Xperia Play", "text": "Il Sony Ericsson Xperia PLAY \u00e8 uno smartphone con funzioni da console portatile, ufficialmente distribuito il 1\u00ba aprile 2011 sul mercato inglese, e successivamente sugli altri territori. In Italia il lancio \u00e8 avvenuto il 21 aprile 2011 e fino al 31 maggio lo smartphone \u00e8 stato distribuito unicamente dall'operatore TIM nei propri punti vendita o comunque con in abbinato una sim card TIM. In esso sono presenti tasti fisici e un touchpad analogico al fine di poter interagire con i giochi come con una comune console portatile quale ad esempio la PSP Go. Il sistema operativo preinstallato su tale terminale \u00e8 Android nella versione 2.3 Gingerbread. L'Xperia Play \u00e8 compatibile sia con i giochi per Android sia con i giochi PlayStation Suite. Viene commercializzato con sei giochi preinstallati (\"FIFA 10\", \"The Sims 3\", \"Star Battalion\", \"Bruce Lee\", \"Crash Bandicoot\" e \"Tetris\") e uno scaricabile gratuitamente dalla rete ().\nHardware.\nSoC (System on Chip): Qualcomm Snapdragon S2 (MSM8255)\n- CPU: Scorpion (ARMv7) a 1\u00a0GHz\n- GPU: Adreno 205\nSystem RAM: 512 Mbytes DDR\nStorage interno: 1 Gbyte di cui 400 Mbytes liberi per l'utilizzo\nStorage esterno: slot per microSD(SDHC), fino a 32 GBytes (Sono ufficiosamente supportate anche le microSD da 64GBytes)\n- lo smartphone viene fornito di serie con una microSDHC da 8 Gbytes\nSistema Operativo: Android 2.3.4 Gingerbread NON Aggiornabile a 4.0\nDisplay: LED TFT da 4 pollici (854x480 pixels 16:9) a 16,77 milioni di colori visualizzabili\nAudio: altoparlanti stereo + minijack per cuffie\nCamera: 5.5 Mpixels con Flash LED (Auto Focus, stabilizzatore d'immagine, GeoTagging)\n- cattura video a 720p/480i, fino a 30 fotogrammi per secondo\n- camera addizionale frontale per videochiamate (VGA 640x480)\nSistema di localizzazione integrato di tipo A-GPS\nSistemi di input:\n- Multi-touchscreen di tipo capacitivo\n- Accelerometro\n- D-pad + doppio touchpad + 15 tasti fisici\nAlimentazione: batteria ricaricabile agli ioni di Litio da 1500 mAh\nConnettivit\u00e0:\n- Micro-USB 2.0\n- Wi-Fi b/g/n\n- Bluetooth 2.3\nTecnologia Network :\n- voce: GSM (850, 900, 1800, 1900\u00a0MHz) e UMTS (900, 2100\u00a0MHz)\n- dati: EDGE, UMTS, HSDPA, HSUPA\nSide Slider: meccanismo a slitta scorrevole per l'utilizzo dei pad e tasti fisici\nDimensioni e Massa: 119 x 62 x 16\u00a0mm, 175 g"}
{"id": "3430249", "revid": "18323", "url": "https://it.wikipedia.org/wiki?curid=3430249", "title": "Tom Brown (tennista)", "text": "Carriera.\nProtagonista nei tornei del dopoguerra ottiene ottimi risultati in tutte le specialit\u00e0: singolare, doppio maschile e doppio misto.\nAgli Internazionali di Francia 1946 raggiunge la semifinale nel singolare dove si arrende in cinque set a Jaroslav Drobn\u00fd mentre nel doppio misto arriva in finale assieme a Dorothy Bundy ma vengono sconfitti da Pauline Betz e Budge Patty.\nNello stesso anno a Wimbledon vince il doppio maschile in coppia con Jack Kramer e il doppio misto insieme a Louise Brough.\nAgli U.S. National Championships 1946 raggiunge la prima finale in singolare in uno Slam ma si deve arrendere a Kramer che in tre set si aggiudica il titolo.\nIl 1947 \u00e8 il suo anno migliore nel singolare infatti ottiene i suoi migliori risultati nei primi tre Slam dell'anno. In Australia arriva fino alla semifinale ma viene sconfitto nettamente da Dinny Pails, futuro vincitore. Agli Internazionali di Francia si ferma in semifinale come l'anno precedente, questa volta ad opera di J\u00f3zsef Asb\u00f3th, nel doppio maschile arriva in finale insieme a Bill Sidwell ma vengono sconfitti in quattro set da Eustace Fannin e Eric Sturgess.\nA Wimbledon raggiunge la sua seconda finale nel singolare in un torneo dello Slam ma come agli US Open 1946 \u00e8 Jack Kramer a fermarlo ad un soffio dal trofeo.\nNel 1948 raggiunge la finale del doppio maschile a Wimbledon insieme a Gardnar Mulloy ma si arrendono alla coppia australiana formata da John Bromwich e Frank Sedgman.\nVince il suo ultimo titolo in un torneo dello Slam agli U.S. National Championships 1948 nel doppio misto, in coppia con Louise Brough sconfigge Margaret Osborne duPont e Bill Talbert con il risultato di 6-4 6-4.\nTra il 1946 e il 1958 si \u00e8 classificato per otto volte tra i primi dieci tennisti statunitensi e ha raggiunto la sua migliore posizione nel 1946 quando ha ottenuto il quarto posto.\nMuore all'et\u00e0 di ottantanove anni a Castro Valley in California."}
{"id": "3430250", "revid": "767487", "url": "https://it.wikipedia.org/wiki?curid=3430250", "title": "Pallacanestro Varese 1984-1985", "text": "Nel Campionato 1984-85 la Pallacanestro Varese affianca il proprio nome ad uno dei prodotti dello sponsor principale, l'industria alimentare Star; il cioccolato spalmabile \"Ciao Crem\".\nQuest'anno si introduce in Italia la regola del tiro da tre punti e la perdita del pallone dopo l'infrazione dei cinque secondi. In ambito cittadino, il Palazzetto \"Lino Oldrini\" viene ampliato, e vengono esposti gli stendardi che ricordano le vittorie del passato.\nNella rosa dei giocatori si annovera la vendita di Fabrizio Della Fiori, alla Australian Udine e del playmaker Massimo Ferraiuolo, ceduto in prestito alla seconda societ\u00e0 di Varese, la Robur et Fides. I due stranieri, gli statunitensi Cedrick Hordges e Terry White lasciano la citt\u00e0 varesina, e vengono sostituiti da John Devereaux e Corny Thompson.\nL'acquisto principale della stagione \u00e8 l'ala Romeo Sacchetti, prelevato dalla Berloni Torino. Il giocatore concluder\u00e0 a Varese la sua carriera di giocatore, nel 1992. L'annata si conclude con un miglioramento sensibile rispetto a quella precedente; al termine della stagione regolare la \"Ciao Crem\" \u00e8 quarta, concludendo i Play-off al sesto posto, sconfitta dalla Indesit Caserta.\nIn Coppa Italia la compagine varesina giunge in finale, sconfitta dalla Scavolini Pesaro.\nIn Coppa Kora\u0107 altra finale, a Bruxelles, dove subisce la supremazia di un'altra squadra italiana, la Simac Milano."}
{"id": "3430254", "revid": "121370064", "url": "https://it.wikipedia.org/wiki?curid=3430254", "title": "PlayStation Mobile", "text": "PlayStation Mobile \u00e8 stato un servizio di Sony che permetteva il download di giochi e applicazioni certificate Sony direttamente da un terminale PlayStation certificato.\nDisponibilit\u00e0.\nLa piattaforma fu disponibile ufficialmente dal 3 ottobre 2012. Sony ha chiuso dell'applicazione nel 2015 e dal 15 luglio, non \u00e8 pi\u00f9 possibile effettuare l'accesso allo store, dal 10 settembre le applicazioni PlayStation Mobile hanno smesso di funzionare. L'app fu disponibile in 11 paesi: Italia, Giappone, Stati Uniti, Canada, Regno Unito, Francia, Germania, Spagna, Australia, Hong Kong e in Taiwan.\nI giochi presenti al lancio furono 21, tra cui: \"Super Crate Box\", \"Twist Pilot\", \"Rebel\", \"Fuel\", \"Cubix\", \"UnderLine\", \"WordBlocked\" e \"Everybody's Arcade\".\nI prezzi dei giochi variavano dai 0,50\u20ac a 7,50\u20ac.\nLa disponibilit\u00e0 dei giochi era con aggiornamenti periodici ogni mercoled\u00ec.\nI dispositivi compatibili con la piattaforma furono: Xperia PLAY, \"Xperia arc\", Xperia S, \"Xperia SL\", \"Xperia SX\", \"Xperia T\", \"Xperia TX\", \"Xperia V\", \"Xperia ion\", \"Xperia Acro\", \"Xperia Acro S\", \"Xperia Acro HD\", \"Sony Tablet S\", \"Sony Tablet P\", \"Xperia Tablet S\", HTC One X, \"HTC One X Plus\", HTC One S, HTC One V e PlayStation Vita."}
{"id": "3430255", "revid": "77594", "url": "https://it.wikipedia.org/wiki?curid=3430255", "title": "HMS Nerissa (G65)", "text": ""}
{"id": "3430257", "revid": "213414", "url": "https://it.wikipedia.org/wiki?curid=3430257", "title": "Mojo working", "text": ""}
{"id": "3430260", "revid": "77594", "url": "https://it.wikipedia.org/wiki?curid=3430260", "title": "HMS Noble (G65)", "text": ""}
{"id": "3430262", "revid": "2091818", "url": "https://it.wikipedia.org/wiki?curid=3430262", "title": "Mageia", "text": "Mageia \u00e8 una distribuzione GNU/Linux derivata da Mandriva Linux e l'associazione senza scopo di lucro che ne cura lo sviluppo e la diffusione.\nIl termine \"mageia\" \u2014 \u03bc\u03b1\u03b3\u03b5\u03af\u03b1 in greco \u2014 significa \"magia\" e fa riferimento alla distribuzione Mandrake che portava il nome dell'omonimo mago), poi ribattezzata \"Mandriva\", di cui Mageia \u00e8 un fork\nStoria.\nL'annuncio dell'avvio del progetto \u00e8 stato dato il 18 settembre 2010 da un gruppo di sviluppatori ex-dipendenti della societ\u00e0 Edge-IT, liquidata in seguito ai problemi finanziari della societ\u00e0 Mandriva SA.\nLa decisione venne presa dal gruppo di sviluppatori e collaboratori per fare in modo che \"lo sviluppo non dipendesse dalle decisioni e dalle sorti finanziarie di una qualunque societ\u00e0\" ma fosse \"guidato dalla comunit\u00e0\".\nCaratteristiche.\nLo scopo del progetto \u00e8 di fare un fork della distribuzione linux Mandriva e da l\u00ec creare una nuova distribuzione, orientata all'utente e con un'interfaccia ben integrata col sistema di base. \u00c8 scaricabile gratuitamente e disponibile con diversi Desktop environment tra cui KDE, GNOME, Xfce e LXDE. Ha un ciclo di rilascio di 18 mesi.\nViene rilasciata in versione CD-Live o DVD sia per architetture X86 che x86-64, ed offre il supporto per moltissime lingue, inclusa quella italiana, da selezionare durante l'installazione. Abbiamo inoltre il \"Mageia Control Center\" (drakconf), uno strumento dedicato agli utenti meno esperti, che consente di gestire in profondit\u00e0 tutti gli aspetti del sistema operativo.\nUlteriore software pu\u00f2 essere installato dai repository su internet con il gestore dei pacchetti (rpmdrake). Ecco una panoramica di tali archivi:\nCore: Il repository Core include pacchetti con free-software open-source, vale a dire pacchetti sotto una licenza open-source, l'insieme dei \"Core\" media oltre a \"Release Core\" e \"Aggiornamenti Core\" sono disponibili per impostazione predefinita.\nNonfree: Il repository nonfree include i pacchetti che sono free, cio\u00e8 Mageia pu\u00f2 ridistribuirli, ma contengono software closed-source (da qui il nome - nonfree). Per esempio questo repository include i driver proprietari ATI/AMD e nVidia delle schede grafiche, firmware per varie schede WiFi, ecc. Il set nonfree viene aggiunto per impostazione predefinita, ma non abilitato di default.\nTainted: Il repository Tainted include i pacchetti rilasciati sotto una licenza non libera. I principali criteri per l'immissione di pacchetti in questo repository \u00e8 che possono violare brevetti e le leggi sul diritto d'autore in alcuni paesi, ad esempio codec multimediali necessari per riprodurre file audio / video, pacchetti necessari per riprodurre DVD video commerciali ecc.\nIl set Tainted viene aggiunto per impostazione predefinita, ma non abilitato di default, cio\u00e8 \u00e8 completamente opt-in, in modo da controllare le leggi locali prima di utilizzare i pacchetti da questo repository."}
{"id": "3430265", "revid": "1714743", "url": "https://it.wikipedia.org/wiki?curid=3430265", "title": "Edmondo di Woodstock", "text": "Egli era figlio di Edoardo I d'Inghilterra e fratellastro minore di Edoardo II d'Inghilterra. Edoardo avrebbe voluto fare delle sostanziose donazioni al figlio, ma la sua morte avvenuta nel 1307 pose fine ad ogni intento e il fratellastro, ora re, Edoardo II d'Inghilterra, non vi fece seguito forse a causa della netta preferenza che andava mostrando per Pietro Gaveston. Tuttavia Edmondo rimase leale al fratello che nel 1321 lo cre\u00f2 Conte di Kent, egli rivest\u00ec un ruolo importante nel governo di Edoardo sia in qualit\u00e0 di diplomatico che di comandante militare e nel 1321-1322 soppresse una rivolta contro il re. Tuttavia lo scontento verso il sovrano crebbe ed anche Edmondo ne divenne affetto, scontento che venne alimentato abbondantemente dall'affetto che Edoardo nutriva per Ugo Despenser il giovane e per suo padre Hugh le Despenser, I conte di Winchester. Nel 1326 Edmondo si un\u00ec alla ribellione ordita dalla regina Isabella di Francia e dal suo amante Ruggero Mortimer, I conte di March che condusse in breve alla deposizione del re. Edmondo non si amalgam\u00f2 con la nuova amministrazione, ord\u00ec a sua volta una ribellione e una volta scoperto venne giustiziato nel 1330. Quando suo nipote sal\u00ec al trono come Edoardo III d'Inghilterra ordin\u00f2 che le accuse contro lo zio venissero fatte cadere e le propriet\u00e0 di famiglia, cos\u00ec come il titolo di conte andarono a suo figlio Edmund, II conte di Kent. Questi mor\u00ec alla tenera et\u00e0 di cinque anni nel 1331 e gli succedette il fratello minore Giovanni di Kent.\nIl giovane figlio del re.\nEdoardo I d'Inghilterra aveva avuto numerosi figli dalla moglie Eleonora di Castiglia, ma solo uno, il principe Edoardo, era sopravvissuto fino all'et\u00e0 adulta e quando questa mor\u00ec nel 1290 Edoardo scelse di risposarsi. La sposa era la giovane Marguerite di Francia con la quale ebbe due figli, Tommaso di Brotherton e, quando ormai Edoardo aveva 62 anni, Edmondo che nacque il 5 agosto 1301. Edmondo non solo era il figlio di un re, ma attraverso la madre, era anche il nipote di Filippo III di Francia. Nel 1307 Edoardo mor\u00ec e al trono gli succedette il figlio Edoardo II d'Inghilterra.\nNonostante il poco tempo passato con il figlio minore Edoardo aveva preso a cuore il suo benessere e prima di morire aveva promesso di fargli dono di diverse propriet\u00e0 terriere, nell'agosto 1306 Edoardo aveva firmato un documento in cui garantiva al figlio una propriet\u00e0 dalla rendita annua di 7.000\u00a3 e nel maggio seguente ve ne aggiunse altri 1.000. \u00c8 possibile che Edoardo intendesse dare al figlio Tommaso il titolo di Conte di Norfolk mentre a Edmondo sarebbe potuto andare quello di Conte di Cornovaglia entrambi vacanti dopo che suo cugino, Edmondo di Cornovaglia, era morto nel 1300 senza eredi.\nIl fratellatro Edoardo II d'Inghilterra and\u00f2 contro i voleri paterni lasciando il contado di Cornovaglia al favorito Pietro Gaveston e secondo la cronaca anonima \"Vita Edwardi Secundi\" questo fu un grave insulto fatto dal sovrano al fratello, non di meno Edoardo cerc\u00f2 di provvedere a Edmondo, nel 1315 e nel 1319 ricevette una rendita di 2.000\u00a3 annui, nel 1320 fu creato barone di Woodstock, nel maggio 1321 ebbe in dono lo strategico castello di Gloucester e nello stesso anno venne creato Conte di Kent.\nNegli anni passati il forte interesse che Edoardo nutriva per Pietro Gaveston cre\u00f2 uno scontento crescente fra i nobili che crebbe fino a portare il paese sull'orlo della guerra civile e nel 1312 Gaveston venne ucciso da un gruppo di nobili ribelli. Quando Edmondo raggiunse l'et\u00e0 adulta, nel 1318 circa, divenne parte integrante del circolo interno della corte di Edoardo. Nello stesso anno si stil\u00f2 il trattato di Leake che altro non era se non un tentativo di conciliare le parti che erano state in lotta lacerando il paese per anni e questo fu il primo documento pubblico in cui Edmondo appare come testimone. Altri incarichi seguirono a questo, nel 1320 egli fu mandato ad Avignone alla corte di Papa Giovanni XXII perch\u00e9 assolvesse Edoardo dall'obbligo di ottemperare alle Ordinanze del 1311 un insieme di restrizioni imposte sul potere regio da nobili e clero. Sempre in quell'anno Edmondo accompagn\u00f2 Edoardo ad Amiens dov'era andato a rendere omaggio a Filippo IV di Francia, in quello stesso ottobre Edmondo and\u00f2 al suo primo Parlamento.\nIl fratello devoto.\nDopo la morte di Gaveston Edoardo si era preso un altro favorito, Ugo Despenser il giovane, accanto al quale stava suo padre Hugh le Despenser, I conte di Winchester, i favori accordatigli portarono di nuovo il paese alla rivolta che culmin\u00f2 nella Guerra dei Despenser combattuta fra il 1321 e il 1322. Edmondo gioc\u00f2 un ruolo chiave nella sua soppressione e quando Bartholomew de Badlesmere, Lord Steward, pass\u00f2 alla fazione nemica Edoardo nomin\u00f2 Edmondo Lord guardiano dei cinque porti al posto di Badlesmere il 16 giugno 1321. Nel parlamento del luglio 1321 Edmondo stette brevemente dalla parte dei nobili quando appoggi\u00f2 l'esilio dei Despenser, ma torn\u00f2 sui propri passi asserendo di essere stato sotto costrizione e in novembre fece parte del concilio che ne annullava l'allontanamento.\nIn ottobre Edmondo si mosse contro Badlesmere quando prese parte all'assedio contro il loro castello di famiglia, il Castello di Leeds, e dopo la loro resa l'esercito regio si mosse contro le Marche gallesi dove Ruggero Mortimer, I conte di March era in aperta rivolta. Quando ebbe innanzi l'esercito reale March si arrese senza combattere e le attenzioni di Edoardo si appuntarono sul leader dell'opposizione baronale Tommaso Plantageneto. A Edmondo che si era diretto contro March venne ora ordinato di andare, insieme a John de Warenne, VII conte di Surrey (30 giugno 1286-giugno 1347) a prendere il Castello di Pontefract di propriet\u00e0 di Tommaso. Il 17 marzo 1322 Tommaso venne portato al castello in seguito alla sua cattura avvenuta con la sconfitta alla Battaglia di Boroughbridge ed Edmondo sedette nella giuria che lo condann\u00f2 a morte per tradimento.\nNonostante la sconfitta di Tommaso la rivolta non era sedata ed Edmondo venne incaricato di prendere il Wallingford Castle dalle mani di Maurice de Berkeley, II barone Berkeley (aprile 1271-31 maggio 1326), un compito che egli persegu\u00ec con un buon successo. Per la sua lealt\u00e0 Edmondo venne ricompensato con numerose terre in Galles, requisite per lo pi\u00f9 a March, anche se il grosso del bottino di guerra and\u00f2 ai Despenser che beneficiarono grandemente delle confische fatte ai ribelli. Nel 1326 Ugo, padre e figlio, godevano rispettivamente di un'entrata annua di 3.800 e 7.000 \u00a3, mentre quella di Edmondo era 2.355\u00a3.\nGli scontri con la Scozia e la Francia.\nCon le rivolte interne placate Edoardo volse la sua attenzione verso la Scozia. Una grande campagna prese il via nel mese di agosto, ma si risolse in un totale fallimento quando gli inglesi vennero messi in rotta dagli scozzesi guidati da Roberto I di Scozia con la sconfitta alla Battaglia di Old Byland. Edoardo stesso fu costretto alla fuga per non essere catturato ed Edmondo era con lui quando prese rifugio a York. L'incapacit\u00e0 del sovrano di tenere a bada la situazione con gli scozzesi stava diventando evidente, tanto che Andrew Harclay, che aveva sconfitto Tommaso a Boroughbridge e per questo era stato fatto Conte di Carlisle, nominato Lord Guardiano delle Marche scozzesi, aveva siglato un trattato di pace con Roberto nel gennaio 1323 senza chiedere il permesso al re. Quando Edoardo lo scopr\u00ec ne ordin\u00f2 l'arresto e ancora una volta Edmondo sedette fra coloro che condannarono un uomo a morte, Andrew venne infatti giustiziato il 3 marzo di quell'anno. Ora toccava a Edmondo tenere a bada in confini settentrionali, impresa tutt'altro che semplice e il 30 maggio dello stesso anno egli era fra coloro che siglarono una tregua di 13 anni con gli scozzesi.\nEdoardo II d'Inghilterra era anche in conflitto con il re di Francia Filippo IV di Francia che cercava di portare entro i propri domini il Ducato di Aquitania e la Guascogna, ultimi resti dei domini continentali inglesi. Nel 1324 il re sped\u00ec Edmondo come ambasciatore alla corte francese, i negoziati tuttavia fallirono ed il sovrano inglese dichiar\u00f2 la guerra e sped\u00ec Edmondo in Francia perch\u00e9 comandasse le truppe destinate a difendere i loro territori. Tuttavia le forze inglesi presenti sul territorio non erano pronte ed invano Edmondo chiedeva rinforzi dalla madre patria, rinchiuso nella fortezza di La R\u00e9ole, sulle rive della Garonna Edmondo combatt\u00e9 per un mese prima di cedere ai bombardamenti incessanti dei francesi, Hugh le Despenser, I conte di Winchester che doveva occuparsi di portare uomini nuovi non fu abbastanza efficiente e la disfatta inglese fu netta, tanto che in mani britanniche rimaneva solo Bordeaux e poche altre terre costiere.\nContro il sovrano.\nEdoardo rifiut\u00f2 categoricamente di andare a rendere omaggio a Carlo IV di Francia perch\u00e9 temeva che il suo allontanamento avrebbe provocato una nuova ondata di rivolte nel paese, per questo motivo sped\u00ec in Francia sua moglie Isabella di Francia che di Carlo era la sorella. Ella part\u00ec il 9 marzo 1325 e dopo pochi mesi venne raggiunta dal figlio, il principe ed erede Edoardo. Le trattative di Isabella furono un successo ed ella ottenne che fosse suo figlio Edoardo a rendere omaggio al re in vece del padre, cosa che avvenne il 24 settembre. Poco dopo Edmondo raggiunse la cognata ed il nipote a Parigi dove si stava raccogliendo intorno alla regina un crogiuolo di scontenti fra cui l'esiliato Ruggero Mortimer. Edmondo che era sempre stato strenuamente dalla parte del fratello ora vi si schier\u00f2 contro aderendo ai piani contro di lui, egli ancora non si fidava di March, ma pare che il suo crescente astio verso i Despenser avesse ormai avuto la meglio su tutto.\nQuando Edmondo ed altri nobili ignorarono gli ordini del re di tornare in patria si vide confiscate le proprie terre nel marzo 1326.\nIn quell'agosto Isabella e Ruggero invasero l'Inghilterra ed Edmondo era con loro, l'invasione incontr\u00f2 l'appoggio di buona parte della nobilt\u00e0 inglese inclusa quella dell'altro fratello Tommaso e di Henry Plantageneto fratello del defunto Lancaster. Edmondo prese parte al processo contro i Despenser e sedette nel consiglio che decret\u00f2 la detronizzazione di Edoardo e l'ascesa al trono di suo figlio il giovane Edoardo III d'Inghilterra. Quale ricompensa egli ricevette diverse terre appartenute ai Despenser e a Edmund FitzAlan, IX conte di Arundel un nobile realista. A Edmondo venne dato l'incarico di tenere sotto controllo i confini con la Scozia insieme al Plantageneto, ma i due litigarono e il solo a mantenere l'incarico fu Henry.\nNell'autunno del 1328 Edmondo e il fratello Tommaso presero parte a una cospirazione contro Isabella e Ruggero, tuttavia quando fu chiaro che sarebbe fallita i due fratelli abbandonarono il campo.\nLa trappola.\nDopo aver partecipato al piano di ribellione la popolarit\u00e0 di Edmondo cominci\u00f2 a calare presso la corte. Gli venne concesso di accompagnare Filippa di Hainaut, la sposa di Edoardo III d'Inghilterra, alla sua incoronazione nel gennaio 1330, ma le sue apparizioni a corte divennero sempre pi\u00f9 infrequenti. Fu allora che venne coinvolto in un'altra cospirazione quando si convinse che le voci che volevano che suo fratello fosse vivo erano vere. Pi\u00f9 tardi emerse che era Ruggero Mortimer il responsabile del progressivo convcincimento di Edmondo rispetto a quei sentito dire, probabilmente con l'intento di farlo cadere in trappola. Quando il piano divenne di comune conoscenza Edmondo venne arrestato e al parlamento del marzo 1330 venne condannato a morte per tradimento. Quando seppe che doveva morire egli preg\u00f2 il re di usargli piet\u00e0 e si offr\u00ec di camminare da Winchester a Londra con una corda attorno al collo in segno di espiazione. Edoardo per\u00f2 sapeva che la compassione non era un'opzione, la trappola che Mortimer aveva usato contro Edmondo poteva ritorcersi contro di lui e se, se si fosse creduto che suo padre fosse vivo, minacciare il proprio stesso regno. Edoardo sanc\u00ec quindi la morte dello zio, tuttavia era quasi impossibile trovare qualcuno disposto a uccidere un uomo di sangue reale fino a che un uomo condannato per omicidio non accett\u00f2 di decapitare Edmondo in cambio del perdono. Il 19 marzo 1330 Edmondo venne ucciso e seppellito nella chiesa dei Francescani di Winchester per poi essere traslato nell'Abbazia di Westminster nel 1331.\nL'esecuzione di un principe del sangue fu una grave provocazione per il diciassettenne Edoardo che non era stato informato della decisione presa da Mortimer e forse fu una delle cause che convinse il sovrano a ribellarsi contro il suo protettore.\nVerso la fine di quello stesso anno Edoardo fece un colpo di stato contro Mortimer, prese personalmente il controllo del governo e nel novembre del 1330 Ruggero venne giustiziato, fra le accuse che gli vennero mosse v'era anche quella di aver procurato la morte di Edmondo ed Edoardo provvide a che le accuse contro lo zio venissero dichiarate nulle.\nNel tardo 1325 Edmondo aveva sposato Margaret Wake e da lei aveva avuto diversi figli. Alla sua morte ogni titolo o possedimento pass\u00f2 al figlio maggiore, Edmondo, e quando questi mor\u00ec nel 1331 l'eredit\u00e0 passo a John, nato postumo nell'aprile 1330.\nEdmondo quand'era vivo non fu mai particolarmente popolare, ne ebbe una grande reputazione dopo la sua morte. La sua inattendibilit\u00e0 nelle questioni politiche, i suoi ripetuti cambiamenti di alleanza sicuramente avranno contribuito a questa scarsa fama, tuttavia molti gli riconobbero la profonda lealt\u00e0 che manifest\u00f2 verso suo fratello, lealt\u00e0 che questi ricompens\u00f2 sempre in maniera piuttosto esigua.\nMatrimonio e discendenza.\nQuando mor\u00ec Edmondo aveva 28 anni e lasciava la moglie, Margaret Wake, III baronessa Wake di Liddell e quattro figli:"}
{"id": "3430268", "revid": "816321", "url": "https://it.wikipedia.org/wiki?curid=3430268", "title": "Vagliatura dei rifiuti", "text": "La vagliatura o separazione dimensionale dei rifiuti \u00e8 una delle operazioni di pretrattamento a cui sono sottoposti i rifiuti prima di essere avviati al trattamento vero e proprio, e consiste nella separazione dei materiali in base alla dimensione dei frammenti. Non \u00e8 esclusa la presenza di un laceratore aprisacco come prima fase di trattamento, a monte del macchinario di vagliatura.\nMeccanismo.\nMacchinari appositi, detti vagli, separano i materiali per pezzatura, attraverso il passaggio tramite uno o pi\u00f9 corpi dotati di fori della dimensione voluta (si hanno quindi vagli mono- o pluri-stadio). tipi pi\u00f9 diffusi di vaglio sono:\nSottoponendo il rifiuto a successive selezioni tra loro in cascata, si tende ad isolare i suoi componenti al fine di ottenere singoli prodotti con accettabili gradi di purezza.\nL'operazione di separazione dimensionale, a seconda della provenienza del rifiuto e della collocazione della fase di vagliatura all'interno del ciclo di pretrattamento, consente di separare, ad esempio:\nIl flusso entrante nel vaglio viene suddiviso in due flussi distinti chiamati:\nNel caso di rifiuto proveniente da raccolta indifferenziata, i vari tipi di vagli esaminati consentono di separare il rifiuto in due flussi distinti:\nTipologie di impianti.\nVagli a tamburo.\nSono la tipologia di vagli di pi\u00f9 diffuso impiego, per la loro elevata versatilit\u00e0. Si distinguono in diversi modelli e taglie, a seconda della lunghezza, del diametro del tamburo, dell'inclinazione dell'asse, della velocit\u00e0 di rotazione e dell'apertura delle maglie.\nIl rifiuto viene immesso all'estremit\u00e0 pi\u00f9 alta del cilindro (o tamburo); per effetto della rotazione e dell'inclinazione, il rifiuto viene rivoltato pi\u00f9 volte e attraversa il cilindro per tutta la sua lunghezza, venendo pi\u00f9 volte in contatto con la maglia del vaglio. Le particelle pi\u00f9 minute (le dimensioni variano tra 2 e 10 cm, a seconda del diametro dei fori delle maglie) attraversano la parete del vaglio e vengono raccolte all'interno della tramoggia sottostante, mentre il materiale pi\u00f9 grossolano, rimanendo all'interno del vaglio, raggiunge l'altra estremit\u00e0 del tamburo.\nDisponendo di seguito, lungo l'asse del cilindro, sezioni con maglie con dimensioni progressivamente crescenti, si separano frazioni di materiale a diversa granulometria. All'interno del cilindro possono essere presenti lame metalliche atte a consentire, ad esempio, la rottura dei sacchetti contenenti i rifiuti, migliorando pertanto le prestazioni dell'operazione di vagliatura\nVibrovagli.\nHanno una intelaiatura fissa di sostegno e una cassa oscillante dotata di una griglia forata posta alla base.\nAl di sotto di questa trovano alloggiamento una o pi\u00f9 piastre forate, disposte sullo stesso piano oppure su piani sfalsati, con relative tramogge di raccolta del materiale, e dotate di fori con diametro crescente da monte verso valle, rispetto alla direzione data dall'inclinazione del piano di vaglio.\nLa granulometria del prodotto separato dipende dall'ampiezza e dalla frequenza delle oscillazioni, dall'inclinazione del piano di vaglio e dalla dimensione dei suoi fori (solitamente variabile da 2 a 10 cm).\nVagli a dischi.\nSono sistemi pi\u00f9 recenti dei precedenti, e sono impiegati in particolare nei settori di trattamento dei prodotti cartacei e plastici provenienti dalla raccolta differenziata, e nel trattamento del rifiuto solido misto.\nSono formati da pi\u00f9 assi rotanti paralleli, montati orizzontalmente su uno stesso piano. Sugli assi sono montati dischi di varia sagoma (ovali, esagonali, ecc...), che formano una sorta di griglia.\nLo spazio lasciato tra i dischi funge da fattore discriminante nella vagliatura dei materiali: quelli di maggiori dimensioni vengono sospinti dalla rotazione dei dischi lungo il piano di vagliatura verso l'uscita della macchina, mentre i materiali pi\u00f9 fini e pesanti passano attraverso il setaccio cadendo in un apposito vano di raccolta."}
{"id": "3430274", "revid": "729019", "url": "https://it.wikipedia.org/wiki?curid=3430274", "title": "Strage di Leonessa", "text": "La strage di Leonessa venne perpetrata da reparti germanici impegnati in un'operazione di lotta anti-partigiana e caus\u00f2 la morte di circa cinquanta civili del comune di Leonessa e delle localit\u00e0 limitrofe nella provincia di Rieti, fra il 29 marzo e il 7 aprile 1944.\nStoria.\nContesto.\nIl territorio di Leonessa, in provincia di Rieti, fu interessato come altri dal movimento partigiano dall'ottobre del 1943 i cui esponenti agivano nella zona facendo riferimento alla Brigata Garibaldi \"Antonio Gramsci\" la quale, dalla fine di dicembre 1943, a seguito della liberazione di Norcia e Cascia, prese il controllo di un'area estesa fino al territorio delle frazioni settentrionali del territorio comunale di Leonessa. Il movimento aveva i suoi riferimento in Roberto Pietrostefani, Giuseppe Zelli, Ugo Tavani, e nel giovane cappellano militare don Concezio Chiaretti: . Don Chiaretti convinse poi i militi del presidio della Guardia Nazionale Repubblicana a lasciare il paese, cos\u00ec da permettere, il 16 marzo 1944, l'occupazione pacifica del paese da parte dei partigiani della Brigata Garibaldi \"Antonio Gramsci\". Con la liberazione del paese, la zona controllata dai partigiani raggiunse la sua massima estensione, arrivando a comprendere l'area fra la Valnerina, Norcia e la rotabile Piediluco-Leonessa-Posta.\nIl 1\u00ba aprile 1944 diverse migliaia di uomini della Wehrmacht e delle SS, coadiuvati da reparti fascisti, diedero inizio a una vasta operazione militare antipartigiana, con l'intento di eliminare la Brigata Gramsci e altre formazioni minori che minacciavano le linee di rifornimento con il fronte abruzzese e laziale. La zona controllata dai partigiani cess\u00f2 di esistere e i battaglioni della Gramsci riuscirono a sganciarsi dal nemico solo dopo una settimana di combattimenti che misero a forte repentaglio l'organizzazione e la tenuta della Brigata stessa, costringendola ad abbandonare tutti i centri abitati pi\u00f9 importanti (Norcia, Cascia, Monteleone di Spoleto, Leonessa).\nLe stragi.\nLeonessa venne immediatamente occupata dai tedeschi guidati dal colonnello (oberst) Ludwig Schanze, comandante del 69\u00b0 Panzer Regiment, che arrestarono un centinaio di persone, veri o presunti antifascisti (compresi i due parroci di Leonessa don Guido Rosini e don Pio Palla). Le uccisioni ebbero inizio il 2 aprile 1944, con la fucilazione di sei persone nella frazione di Villa Carmine; dopo alcuni giorni di tregua, la notte del 5 aprile, nella frazione di Cumulata, 13 abitanti vennero trucidati dalle truppe tedesche guidate da Rosina Cesaretti, una giovane locale, amante di un ufficiale tedesco, emigrata a Roma, e tornata in paese a seguito dello sfollamento: dando sfogo anche a odii e rancori personali, essa personalmente guid\u00f2 i tedeschi nella scelta delle vittime, tra cui un suo stesso fratello e una cognata. Il 6 aprile i tedeschi concessero un altro giorno di tregua, nel corso del quale permisero a don Concezio Chiaretti di celebrare una messa per i caduti di Cumulata; il giorno successivo, mentre pareva che le truppe tedesche stessero per ritirarsi, a conclusione delle operazioni militari, giunse un automezzo con a bordo 15 militi delle SS per un nuovo rastrellamento nel quale 24 persone vennero prelevate e, portate nei pressi del paese, fucilate: tra di esse, anche il commissario prefettizio Tavani, e il sacerdote don Concezio Chiaretti; nel corso del rastrellamento, altri 8 cittadini di Leonessa vennero uccisi dalle truppe tedesche nelle frazioni di Villa Gizzi e Ponte Riovalle e, complessivamente, si ebbero 51 morti per fucilazioni da parte delle truppe tedesche.\nQuindici catturati nel corso dell'occupazione di Leonessa vennero fucilati a Rieti successivamente durante l'Eccidio delle Fosse Reatine.\nEpilogo.\nSuccessivamente alla conclusione della guerra, nessuno dei responsabili delle stragi venne perseguito o condannato. Don Concezio Chiaretti venne promosso alla memoria al grado di capitano cappellano per merito di guerra. Rimane un mistero perch\u00e9 anche il commissario prefettizio fascista Ugo Tavani fu vittima delle stragi. L'eccidio di Leonessa rappresenta effettivamente un caso particolare, con degli aspetti non chiari, che solo un'onesta storiografia un giorno, forse, potr\u00e0 chiarire.\nLa memoria.\nA Leonessa, la piazza principale del paese \u00e8 stata intitolata alle vittime della strage e un sacrario ne ricorda la morte."}
{"id": "3430275", "revid": "115682", "url": "https://it.wikipedia.org/wiki?curid=3430275", "title": "Louis Hippolyte Hup\u00e9", "text": "Nel novembre del 1860 Hup\u00e9 termin\u00f2 l'inventario della collezione paleontologica degli invertebrati fossili di Alcide d'Orbigny, che era deceduto nel 1857. \nCollabor\u00f2 poi con F\u00e9lix Dujardin nella redazione di testi per la Collana delle Suites \u00e0 Buffon, dell'editore Roret di Parigi, con opere sugli echinodermi, (1862). Dopo la scomparsa di Dujardin, Hup\u00e9 termin\u00f2 i lavori.\nLa sua opera pi\u00f9 importante \u00e8 la parte malacologica del viaggio di Francis de Castelnau: \"Spedizione nelle zone centrali dell'America del Sud: da Rio de Janeiro a Lima e da Lima sino al Parana\" (1850).\nIl 22 febbraio 1867, mentre era ancora aiuto-naturalista al Museo nazionale di Storia naturale di Parigi, Hup\u00e9, dopo una lunga malattia, si spense.\nEra membro della Societ\u00e0 filomatica di Parigi (\"Soci\u00e9t\u00e9 philomatique de Paris\")."}
{"id": "3430276", "revid": "91378", "url": "https://it.wikipedia.org/wiki?curid=3430276", "title": "Stragi di Leonessa", "text": ""}
{"id": "3430277", "revid": "290948", "url": "https://it.wikipedia.org/wiki?curid=3430277", "title": "Separazione magnetica dei rifiuti", "text": "Con separazione magnetica si indicano un insieme di operazioni di pretrattamento dei rifiuti volte a separare le diverse componenti dei rifiuti in base alle intrinseche propriet\u00e0 magnetiche degli elementi che li compongono.\nLa frazione di materiale ferroso presente in un insieme di diversi materiali (rifiuti tal quali o pretrattati, residui di incenerimento, prodotti provenienti da raccolta differenziata\u2026) viene separata per mezzo di magneti permanenti o elettromagneti. La tecnica \u00e8 impiegata ampiamente, e permette efficienze di separazione superiori al 95%.\nGli impianti che svolgono le operazioni di separazione possono essere separatori magnetici (o deferrizzatori) e separatori a correnti indotte per metalli non ferrosi.\nSeparatori magnetici: deferrizzatori.\nLe principali tipologie di apparecchiature sono:\nSeparatore magnetico a nastro.\nIn un separatore magnetico a nastro (overbelt a magnete permanente e a elettromagnete) il materiale da trattare \u00e8 movimentato da un trasportatore orizzontale a nastro. In prossimit\u00e0 dell'estremit\u00e0 di scarico \u00e8 opportunamente disposto, un po' pi\u00f9 in alto, un secondo nastro trasportatore, palettato, avente un magnete tra i due rulli di traino. Il materiale ferroso presente nel prodotto da trattare, attratto dal magnete, resta adiacente al nastro palettato, e viene trasportato in una zona di raccolta, mentre il materiale non ferroso cade subito all'uscita dal primo nastro.\nIl magnete pu\u00f2 essere permanente o un elettromagnete.\nIl separatore a nastro \u00e8 soggetto a maggiore usura rispetto a quelli a tamburo, ma costituisce il dispositivo di estrazione dei materiali ferrosi pi\u00f9 efficace.\nSeparatore magnetico a tamburo.\nIn un separatore magnetico a tamburo (overbelt a puleggia magnetica) il magnete non \u00e8 inserito nella zona \u201cinterna\u201d del nastro (cio\u00e8 tra i rulli di traino), ma direttamente dentro un tamburo rotante, di traino del nastro o esterno.\n\u00c8 configurato come un nastro trasportatore palettato, inclinato, che porta il materiale da separare verso l'estremit\u00e0 a quota pi\u00f9 elevata; uno dei due rulli di traino del nastro (quello pi\u00f9 in alto, in corrispondenza della sezione di scarico del materiale) ha al proprio interno il magnete. Il materiale ferroso presente nel prodotto da trattare, attratto dal magnete, resta adiacente al nastro per un tratto pi\u00f9 lungo rispetto al materiale non ferroso. I due flussi, nella caduta seguono traiettorie differenti; tramite un deviatore opportunamente disposto nella parte sottostante la zona di caduta del materiale, \u00e8 possibile raccogliere separatamente i due flussi.\n\u00c8 possibile eseguire un ulteriore passaggio per la pulizia ulteriore del materiale ferroso, nel caso siano presenti eventuali componenti mischiati, quali carta, pezzetti di plastica, ecc..\nNel caso si intenda eseguire una separazione pi\u00f9 spinta, esistono separatori a doppio tamburo. Il materiale \u00e8 trasportato da un nastro orizzontale. Il magnete \u00e8 all'interno di un tamburo palettato, disposto sopra l'estremit\u00e0 di scarico; la componente ferrosa viene trascinata pi\u00f9 avanti, nel senso di avanzamento, dal tamburo palettato, e cade in un secondo nastro orizzontale. Qui un secondo tamburo magnetico palettato provvede a sollevare la sola parte ferrosa, evitando trascinamenti di materiale indesiderato.\nSeparatore a correnti indotte per metalli non ferrosi.\nOltre alla separazione dei metalli ferrosi dal rifiuto, \u00e8 possibile recuperare i metalli non ferrosi, quali l'alluminio, il rame, l'acciaio inox puro, l'ottone, ecc...\nIl separatore per metalli non ferrosi \u00e8 detto anche a correnti indotte o ECS (Eddy Current System).\nIl sistema si basa sul seguente principio fisico: i componenti metallici, esposti a un campo magnetico ad alte frequenze, sono percorsi da correnti di Foucault che creano un campo magnetico che si oppone alla causa che l'ha generato. Risulta quindi una forza di repulsione che tende ad allontanarli dalla sorgente del campo magnetico.\nUn separatore per metalli non ferrosi del tipo \u201ca rullo induttore\u201d \u00e8 configurato come un separatore a tamburo, ma all'interno del rullo di estremit\u00e0 \u00e8 presente un rotore magnetico, avente campo magnetico a polarit\u00e0 alternata (nord-sud) attorno alla propria circonferenza, posto in rotazione ad elevata velocit\u00e0.\nLe componenti metalliche non ferrose presenti nel rifiuto vengono allontanante dal materiale rimanente, e cadono seguendo una traiettoria differente, potendo essere quindi recuperate tramite appositi deviatori.\nLa separazione a correnti indotte \u00e8 una fase particolarmente importante nel caso il materiale sia destinato a impianti di incenerimento (ad esempio, l'alluminio \u00e8 un metallo indesiderato negli inceneritori a letto fluido).\nApplicazioni.\nI separatori a magneti sono utilizzati per separare i metalli ferrosi. Sono adatti per lavorare su materiali a pezzatura uniforme, e permettono di ottenere ferro esente da plastiche, stoffa, carta. Confrontando i separatori overbelt:\nIl separatore per metalli non ferrosi \u00e8 utilizzato per recuperare i metalli non ferrosi, quali l'alluminio, il rame, l'acciaio inox puro, l'ottone, ecc.. provenienti dalla raccolta dei rifiuti solidi urbani oppure direttamente dalla raccolta differenziata. \nL'efficacia maggiore si ha con pezzatura contenuta del materiale (inferiore ai 15 cm). \u00c8 adatto a flussi medi di materiale da trattare (meno di 15 ton/h).\nLa tecnologia \u00e8 costosa."}
{"id": "3430279", "revid": "1442080", "url": "https://it.wikipedia.org/wiki?curid=3430279", "title": "Elio Jotta", "text": "Attore di formazione teatrale (ha recitato con Giorgio Strehler al Piccolo Teatro di Milano), per il cinema \u00e8 stato interprete in film in costume e in film di genere (poliziotteschi, peplum, ecc.).\nHa interpretato anche lavori in prosa per la radio."}
{"id": "3430284", "revid": "39704222", "url": "https://it.wikipedia.org/wiki?curid=3430284", "title": "De Pedis", "text": ""}
{"id": "3430290", "revid": "438678", "url": "https://it.wikipedia.org/wiki?curid=3430290", "title": "OtherOS", "text": "L'OtherOS \u00e8 una funzione presente sulle prime versioni della PlayStation 3 che permette di installare un sistema operativo secondario, come Linux o FreeBSD.\nLa funzione \"Other OS\" \u00e8 stata disabilitata dall'aggiornamento firmware 3.21 distribuito da Sony, ma \u00e8 disponibile sulle PS3 con firmware 3.15 o inferiore.\nDescrizione.\nUtilizzando questa funzione, \u00e8 possibile utilizzare la PS3 come se fosse un PC, sfruttando mouse e tastiera ed utilizzando qualsiasi applicazione sviluppata per il sistema installato.\nIl sistema operativo secondario installato, ha accesso a 6 delle 7 Synergistic Processing Elements (SPE); inoltre, Sony ha sviluppato appositamente un hypervisor, in modo da limitare l'accesso al processore RSX.\nCluster di PlayStation 3.\nLa possibilit\u00e0 di installare Linux sulla PlayStation 3 ha anche aperto il campo alla creazione di cluster per il calcolo parallelo, tra questi:\nSono stati forniti da IBM alcuni documenti relativi alla programmazione parallela di applicazioni su PlayStation 3."}
{"id": "3430292", "revid": "1505830", "url": "https://it.wikipedia.org/wiki?curid=3430292", "title": "Vivartia", "text": "Vivartia \u00e8 un'industria alimentare greca con sede ad Atene. Formata nel 2006 dall'unione di varie industrie alimentari elleniche, tra cui DELTA Holding S.A., Goody's S.A., Barba Stathis S.A. e altre compagnie ad esse legate come Chipita, \u00e8 il gruppo industriale alimentare pi\u00f9 grande di tutta la Grecia.\nStoria.\nVivartia \u00e8 il risultato della fusione di Delta Holding S.A., che comprendeva Delta Dairy Products, Goody's, Flocaf\u00e9 e Mechelany foods, nonch\u00e9 una dozzina di altre importanti societ\u00e0 greche legate al settore alimentare e delle bevande, con le linee di business snack e panetteria di Chipita. Il nome dell'accordo di transizione era \"Brand Co\" ed \u00e8 stato ufficialmente cambiato in Vivartia nel maggio 2006 quando la fusione \u00e8 stata completata. Ha creato il pi\u00f9 grande gruppo alimentare in Grecia, una delle prime dieci aziende in Grecia. Dopo il completamento della fusione, la societ\u00e0 ha cambiato nome in Vivartia S.A.\nL'azionista di maggioranza era la famiglia Daskalopoulos, fino alla vendita del 76,89% della compagnia al gruppo Marfin Investment Group, una holding con sede a Nea Erythraia nei pressi di Atene.\nVivartia possiede 27 stabilimenti in vari Paesi tra cui Grecia, Bulgaria, Romania, Polonia e Cipro, con un totale di 30.000 dipendenti. Si \u00e8 recentemente ulteriore espansa in questi mercati comprando molte industrie alimentari locali. Nel 2008 ha acquisito l'industria di biscotti statunitense \"Nonni's\". Il gruppo ha anche annunciato l'apertura di nuovi stabilimenti negli Stati Uniti.\nFra i marchi di Vivartia S.A. si annoverano DELTA, Chipita, 7 Days, United Milk Company A.D., Christie's Dairies Public LTD., Nonni's, Goody's, Flocaf\u00e9, Mevgal e molti altri.\nNel 2008, Vivartia ha acquistato il produttore statunitense di biscotti e snack Nonni's per 320 milioni di dollari come parte dei suoi piani di espansione, insieme ai suoi marchi Nonni's e New York Style e Old London. L'acquisizione ha inoltre garantito l'ingresso dei prodotti di croissant 7 Days di Vivartia sul mercato statunitense, seguiti da altri prodotti in una fase successiva. Nello stesso anno, Vivartia ha anche annunciato l'intenzione di aprire un nuovo stabilimento a Yadkinville per integrare i suoi sei impianti esistenti negli Stati Uniti. A partire da marzo 2010, Vivartia produce e vende croissant 7-Days negli Stati Uniti. \nNel 2014 Vivartia ha annunciato una collaborazione con Granarolo per l'accesso al mercato di Francia e Italia. "}
{"id": "3430305", "revid": "610272", "url": "https://it.wikipedia.org/wiki?curid=3430305", "title": "Carolina di Savoia", "text": ""}
{"id": "3430307", "revid": "287204", "url": "https://it.wikipedia.org/wiki?curid=3430307", "title": "Robert Dowland", "text": "Biografia.\nMolto poco si conosce della vita e della produzione artistica di questo compositore se non attraverso le sue opere giunte fino a noi. Da quanto pervenuto risulta aver pubblicato due collezioni di musica - \"A Varietie of Lute Lessons\" e \"A Musical Banquet\". \nEgli succedette al padre nel ruolo di liutista reale nel 1626."}
{"id": "3430311", "revid": "114122533", "url": "https://it.wikipedia.org/wiki?curid=3430311", "title": "Separazione elettrostatica dei rifiuti", "text": "La separazione elettrostatica \u00e8 un insieme di operazioni di pretrattamento volte a separare le diverse componenti dei rifiuti indifferenziati in base alle propriet\u00e0 elettrostatiche tipiche degli elementi che li compongono.\nMeccanismo.\nI \"separatori elettrostatici\" impiegano campi elettrici ad elevata differenza di potenziale, separando tra loro componenti del rifiuto aventi un differente comportamento in termini di conducibilit\u00e0 elettrica. \nSi tratta quindi di sistemi impiegati anche negli impianti di trattamento dei materiali raccolti in modo differenziato, per la possibilit\u00e0 di separare sia la frazione conduttrice (metalli) da quella non conduttrice, sia frazioni con differente umidit\u00e0 o diversa capacit\u00e0 di elettrizzarsi .\nUna possibile configurazione di impianto prevede che il materiale da trattare, durante la caduta da un sistema di alimentazione, cada su un tamburo (o pi\u00f9 tamburi in serie), dotato di carica elettrica tramite un elettrodo carico negativamente (anodo), e passi in prossimit\u00e0 di un elettrodo carico positivamente (catodo). Le componenti conduttive del materiale subiscono un effetto di attrazione, deviando la propria traiettoria di moto; il restante materiale, non risentendo degli effetti elettrostatici, continua la propria caduta liberamente ed \u00e8 raccolto in un apposito contenitore.\nUn sistema di separazione elettrostatica permette di raggiungere efficienze di processo molto elevate, fino al 99%.\nNel caso di separazione della frazione organica da quella inerte, la resa \u00e8 fortemente influenzata dal grado di umidit\u00e0 delle frazioni trattate: se la componente organica presenta un elevato grado di umidit\u00e0, allora si hanno buoni effetti conduttivi; invece, nel caso di frazione organica poco umida, gli effetti conduttivi risultano smorzati e quindi l'efficacia del processo risulta ridotta notevolmente.\nAl fine quindi di mantenere buoni risultati, per questo tipo di separatore, \u00e8 necessario procedere con un'adeguata regolazione dell'umidit\u00e0 del prodotto, ad esempio con un ciclo di trattamento di biostabilizzazione della frazione organica.\nApplicazioni.\nAttraverso i separatori elettrostatici \u00e8 possibile selezionare ad esempio:"}
{"id": "3430313", "revid": "1543377", "url": "https://it.wikipedia.org/wiki?curid=3430313", "title": "Top Heatseekers", "text": "La Top Heatseekers \u00e8 una classifica settimanale pubblicata su \"Billboard\", istituita nel 1991. Contiene cinquanta posizioni, definite attraverso il sistema Nielsen SoundScan. Un album pu\u00f2 entrare contemporaneamente in questa classifica, nella \"Billboard Hot 100\" e nella \"Billboard 200\", ma se un album/singolo entra prima nelle classifiche \"Billboard Hot 100\" e \"Billboard 200\", non pu\u00f2 entrare in questa classifica.\nSi divide in due categorie: \"Heatseekers Albums\" e \"Heatseekers Singles\", e raccoglie gli album e i singoli di artisti emergenti che non sono per\u00f2 riusciti a entrare nelle principali classifiche di vendita."}
{"id": "3430324", "revid": "521302", "url": "https://it.wikipedia.org/wiki?curid=3430324", "title": "SK Marila Votice", "text": ""}
{"id": "3430325", "revid": "521302", "url": "https://it.wikipedia.org/wiki?curid=3430325", "title": "Marila Votice", "text": ""}
{"id": "3430328", "revid": "39705085", "url": "https://it.wikipedia.org/wiki?curid=3430328", "title": "Mai Morti", "text": ""}
{"id": "3430335", "revid": "767487", "url": "https://it.wikipedia.org/wiki?curid=3430335", "title": "Showtek", "text": "Showtek \u00e8 un duo olandese di musica Electro house, formato dai fratelli Sjoerd e Wouter Janssen (alias Duro &amp; Walt Jenssen), che iniziarono a produrre musica Techno nel 2001. Passarono alla musica Hardstyle nel 2003 e pubblicarono il loro primo album, \"Today Is Tomorrow\", sotto la casa discografica fondata da essi stessi, la \"Dutch Master Works\", nel 2007. Sempre nello stesso anno presentano il singolo \"FTS (Fuck The System)\" che verr\u00e0 considerato, secondo l'etichetta Q-dance e molti esperti produttori, come il miglior brano hardstyle di sempre.\nShowtek \u00e8 stato il primo duo Hardstyle a pubblicare un album e, dopo \"Today Is Tomorrow\", pubblicarono \"Analouge Players In A Digital World\" nel 2009. Nel 2012 il duo abbandona l'Hardstyle per avvicinarsi al mondo dell'Electro House, producendo brani con artisti come Hardwell e Ti\u00ebsto.\nNel 2013 ottengono la 26\u00aa posizione della celebre classifica di DJ Mag grazie soprattutto a successi come \"Cannonball\" e \"Booyah\".\nNel 2014 pubblicano il loro singolo \"We Like To Party\" che in pochi giorni raggiunge la prima posizione nella classifica generale di Beatport.\nNello stesso anno pubblicano \"Bouncer\" insieme ad Ookay e \"Bad\" insieme a David Guetta; anch'esse in poco tempo si classificano prime su Beatport e su altri siti.\nViene pubblicata, inoltre, una versione vocale del celebre brano \"Cannonball\", cantata da Matthew Koma, che viene rinominata \"Earthquake\".\nVerso la fine del giugno 2014 pubblicano un remix della famosa canzone country house \"Lovers On The Sun\" di David Guetta il quale raggiunge immediatamente la top 5 di Beatport.\nPoco dopo pubblicano la canzone\"Go\" di MAKJ e M35 grazie ad un loro edit.\nNel 2014 fondano la loro casa discografica, \"Skink Records\" (o semplicemente \"Skink\"), affiliata alla casa discografica olandese della Spinnin' Records.\nTornano alle scene hardstyle nel 2016 con la pubblicazione di \"Mellow\", insieme al duo italiano Technoboy &amp; Tuneboy."}
{"id": "3430340", "revid": "729019", "url": "https://it.wikipedia.org/wiki?curid=3430340", "title": "Grand Prix Hassan II 2011", "text": "Il Grand Prix Hassan II 2011 \u00e8 stato un torneo di tennis che si \u00e8 giocato sulla terra rossa. \u00c8 stata la 27\u00aa edizione del Grand Prix Hassan II, che fa parte della categoria ATP World Tour 250 series nell'ambito dell'ATP World Tour 2011. Si \u00e8 giocato presso il Complexe Al Amal di Casablanca in Marocco, dal 4 all'10 aprile 2011.\nPartecipanti.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nCampioni.\nSingolare maschile.\n Pablo And\u00fajar ha battuto in finale Potito Starace, 6-1, 6-2\nDoppio maschile.\n Robert Lindstedt / Horia Tec\u0103u hanno battuto in finale Colin Fleming / Igor Zelenay, 6-2, 6-1"}
{"id": "3430343", "revid": "253269", "url": "https://it.wikipedia.org/wiki?curid=3430343", "title": "James Flavin", "text": "Biografia.\nCarriera.\nFiglio di un cameriere di hotel, Flavin crebbe nella natia Portland, nel Maine. Frequent\u00f2 l'Accademia Militare degli Stati Uniti ma non complet\u00f2 gli studi e ritorn\u00f2 a Portland per lavorare come tassista.\nNel 1929 intraprese la carriera di attore e debutt\u00f2 sugli schermi cinematografici nel 1932. Tra i suoi primi ruoli di rilievo, quello del secondo ufficiale Briggs nel kolossal \"King Kong\" (1933).\nFlavin apparve in qualit\u00e0 di caratterista in oltre 400 film dal 1932 al 1971, spesso non accreditato nei titoli. Ebbe delle piccole parti anche in un centinaio di episodi di diverse serie televisive.\nNel 1969, dopo quasi quarant'anni di carriera, trionf\u00f2 a Broadway con la commedia \"The Front Page\", in cui interpret\u00f2 il ruolo di Murphy e, per alcune rappresentazioni, sostitu\u00ec Robert Ryan nella parte di Walter Burns, cinico direttore del \"Chicago Examiner\".\nFlavin mor\u00ec per un infarto al Cedars-Sinai Medical Center di Los Angeles.\nVita privata.\nNel 1932 spos\u00f2 l'attrice cinematografica Lucile Browne, da cui ebbe un figlio, William.\nLa Browne mor\u00ec dopo appena diciassette giorni dalla scomparsa di Flavin. Sono entrambi sepolti all'Holy Cross Cemetery di Culver City (Los Angeles)."}
{"id": "3430345", "revid": "1573940", "url": "https://it.wikipedia.org/wiki?curid=3430345", "title": "Cappella di Sant'Antonio abate (Trepuzzi)", "text": "La Cappella di Sant'Antonio abate \u00e8 una piccola chiesa sita nel comune di Trepuzzi, in provincia di Lecce.\nStoria.\nLa cappella risale al XVII secolo. Viene menzionata per la prima volta nel verbale della visita pastorale condotta nel 1640 dal vescovo Luigi Pappacoda, nel quale tra l'altro si legge che, edificata per dedizione di Francesco Longo e dei suoi fratelli, evidenziava sulla parete l'effigie di Sant'Antonio. In origine apparteneva all'Ordine costantiniano, del quale rimane l'emblema sulla porta d'ingresso.\nArte.\nIl piccolo edificio possiede un modesto prospetto, corredato da un ridotto campanile a vela fornito di campana del 1622, sulla quale vi \u00e8 inciso: \"VERBUM LAETUM EST\" (\"il suono \u00e8 lieto\").L'interno, un'aula rettangolare di piccole dimensioni voltata a spigolo, possiede un solo altare, al quale fa da fondo un pregevole dipinto murale effigiante Sant'Antonio abate, con gli attributi che lo identificano. Lateralmente appaiono la Madonna chinata e l'Arcangelo Gabriele, mentre in alto \u00e8 raffigurato il Padre Eterno su una nuvola circondato da figure angeliche e la colomba dello Spirito Santo."}
{"id": "3430350", "revid": "1442080", "url": "https://it.wikipedia.org/wiki?curid=3430350", "title": "Grand Prix Hassan II 2011 - Singolare", "text": "Il singolare del Grand Prix Hassan II 2011 \u00e8 stato un torneo di tennis facente parte dell'ATP World Tour 2011.\nStanislas Wawrinka era il detentore del titolo 2010, ma non ha partecipato quest'anno. La finale di quest'anno \u00e8 stata disputata tra lo spagnolo Pablo And\u00fajar e l'italiano Potito Starace; l'iberico dopo poco pi\u00f9 di un'ora di gioco si \u00e8 imposto con il punteggio di 6-1, 6-2.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3430363", "revid": "580197", "url": "https://it.wikipedia.org/wiki?curid=3430363", "title": "Geordie (disambigua)", "text": ""}
{"id": "3430372", "revid": "268111", "url": "https://it.wikipedia.org/wiki?curid=3430372", "title": "Dolna (disambigua)", "text": "Dolna \u00e8 un comune della Moldavia nel distretto di Str\u0103\u0219eni.\nIl termine fa inoltre parte di numerosi altri toponimi, soprattutto dell'Europa orientale:"}
{"id": "3430387", "revid": "1501558", "url": "https://it.wikipedia.org/wiki?curid=3430387", "title": "Supercoppa UEFA 1995", "text": "La Supercoppa UEFA 1995 \u00e8 stata la ventesima edizione della Supercoppa UEFA.\nSi \u00e8 svolta il 6 e 28 febbraio 1996 in gara di andata e ritorno tra la squadra vincitrice della Champions League 1994-1995, ovvero gli olandesi dell'Ajax, e la squadra vincitrice della Coppa delle Coppe 1994-1995, ossia gli spagnoli del Real Saragozza.\nA conquistare il titolo \u00e8 stato l'Ajax che ha pareggiato la gara di andata a Saragozza per 1-1 e ha vinto la gara di ritorno ad Amsterdam per 4-0."}
{"id": "3430398", "revid": "729019", "url": "https://it.wikipedia.org/wiki?curid=3430398", "title": "Stazione di Trepuzzi", "text": "La stazione di Trepuzzi \u00e8 la stazione ferroviaria della linea Adriatica posta nel territorio dell'omonimo comune.\nServizi.\nLa stazione dispone di:"}
{"id": "3430404", "revid": "1305772", "url": "https://it.wikipedia.org/wiki?curid=3430404", "title": "Dolny", "text": ""}
{"id": "3430405", "revid": "298055", "url": "https://it.wikipedia.org/wiki?curid=3430405", "title": "Bob Rebadow", "text": ""}
{"id": "3430408", "revid": "287204", "url": "https://it.wikipedia.org/wiki?curid=3430408", "title": "Raul Munoz", "text": ""}
{"id": "3430410", "revid": "125840434", "url": "https://it.wikipedia.org/wiki?curid=3430410", "title": "Burning Fight", "text": " \u00e8 un videogioco arcade di tipo picchiaduro a scorrimento sviluppato e pubblicato nel 1991 dalla SNK.\nIn un'annata d'oro per SNK e la loro scheda hardware Neo Geo, grazie alla pubblicazione di titoli come \"\", \"Sengoku\", \"Alpha Mission II\", \"King of the Monsters\" e \"Soccer Brawl\", l'azienda nipponica tent\u00f2 di sfondare anche nel mercato dei picchiaduro a scorrimento (campo dominato dalla Capcom), dopo il non trascendentale \"P.O.W. - Prisoners of War\" del 1988.\nNonostante qualche buon spunto questo titolo viene il pi\u00f9 delle volte ricordato come l'ennesimo clone di \"Final Fight\", capolavoro appunto di Capcom.\nTrama.\nDue giovani poliziotti del NYPD ed esperti di arti marziali, Duke Edwards e Billy King, seguono una pista che li porta a combattere la Yakuza in una metropoli giapponese (la citt\u00e0 non \u00e8 specificata ma probabilmente si tratta di Osaka, in quanto nel terzo livello \u00e8 presente un edificio con una targhetta che reca il nome \"NeoGeo Corp.\", successiva denominazione della BrezzaSoft, acquisita dalla SNK Playmore; inoltre \u00e8 situata su una baia).\nNella citt\u00e0 del Sol Levante troveranno un alleato nell'indigeno Ryu Saeba, ufficiale di polizia anch'esso esperto di arti marziali. Il boss della malavita \u00e8 tal Casterora, curiosamente un occidentale (il nome potrebbe essere interpretato dai kanji anche come \"Castella\" o \"Castrora\", richiamando un nome dei paesi di lingua neolatina).\nLa storia non \u00e8 illustrata nel gioco e non ci sono sequenze esplicative n\u00e9 durante una partita n\u00e9 alla fine del gioco stesso: il finale infatti \u00e8 molto scialbo, limitato ai titoli di coda e ad un art-work con i tre lottatori.\nSistema di gioco.\nSi pu\u00f2 subito notare come il gameplay di \"Burning Fight\" \u00e8 fortemente influenzato da quello di \"Final Fight\": una scelta fra tre personaggi dei quali uno \u00e8 il pi\u00f9 veloce, vestito di rosso e con tratti asiatici, uno \u00e8 pi\u00f9 bilanciato come caratteristiche e veste blue-jeans e intimo sulla parte superiore, e il terzo lottatore \u00e8 quello pi\u00f9 potente e lento dei tre; \u00e8 presente una tecnica speciale effettuabile premendo contemporaneamente i primi due pulsanti, mossa grazie alla quale si atterrano tutti gli avversari nei paraggi a costo della propria energia; come ulteriore clich\u00e9 il giocatore ha pi\u00f9 vite ed una barra d'energia di colore giallo, e pu\u00f2 utilizzare le varie armi che trova lungo il percorso (coltelli, b\u014d, bottiglie e molto altro).\nUn'innovazione per\u00f2 \u00e8 l'utilizzo dei tre pulsanti: con il primo si esegue una combinazione di attacchi veloci e deboli che non lasciano respiro all'avversario, con il terzo invece si sferrano dei poderosi ma prevedibili calci, mentre con il secondo semplicemente si salta; il set di mosse \u00e8 comunque limitato rispetto ad altri picchiaduro a scorrimento del tempo, se si pensa che oltre alle combo realizzabili con il primo ed il terzo pulsante si ha a disposizione un attacco in salto, la mossa speciale da effettuare premendo il pulsante di attacco veloce e di salto assieme ed una presa che per tutti e tre i lottatori \u00e8 il classico nage waza del Judo.Altra novit\u00e0 \u00e8 la presenza di alcuni piccoli scenari nei vari livelli, generalmente delle stanze dove entrare ed accedere ad un'area bonus dove si devono neutralizzare vari nemici e distruggere tutti gli elementi dello scenario con i quali \u00e8 possibile interagire, il tutto entro quattro secondi di tempo; rompendo alcuni oggetti si possono scoprire dei bonus da raccogliere che danno al giocatore una gran quantit\u00e0 di punti o addirittura rigenerano per intero l'energia.\nInfine, il titolo si caratterizza per la presenza di boss di met\u00e0 livello (anche in numero di due) e boss di fine livello."}
