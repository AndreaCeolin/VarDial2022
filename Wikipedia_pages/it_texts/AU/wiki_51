{"id": "3514457", "revid": "767487", "url": "https://it.wikipedia.org/wiki?curid=3514457", "title": "Campionato Primavera 2004-2005", "text": "Il Campionato Primavera 2004-2005 \u00e8 la 43\u00aa edizione del Campionato Primavera. Il detentore del trofeo \u00e8 il Lecce.\nLa prima fase a gironi ha avuto inizio il 9 ottobre 2004 per terminare il 30 aprile 2005, mentre gli incontri di andata e ritorno valevoli per gli ottavi di finale sono stati disputati il 7 e 14 maggio. La fase finale del torneo, ad eliminazione diretta, \u00e8 stata disputata tra il 2 e il 9 giugno.\nLa squadra vincitrice del torneo \u00e8 stata la Roma dell'allenatore Alberto De Rossi che si \u00e8 proclamata campione per la sesta volta nella sua storia.\nRosa campione d'Italia.\nLeandro Greco, Stefano Okaka Chuka, Alessio Cerci, Aleandro Rosi, Gianluca Curci, Daniele Corvia, Daniele Magliocchetti, Pietro Pipolo, Giuseppe Scurto, Gianluca Freddi, Fabrizio Grillo, Andrea Giacomini, Valerio Virga, Massimiliano Marsili.\nOttavi di finale.\nSquadre partecipanti.\nNegli Ottavi non si possono incontrare squadre della stessa fascia, n\u00e9 squadre aventi fatto parte dello stesso Girone di qualificazione.\nPrima fascia\nSeconda fascia\nFase finale.\nTabellone.\nLe gare della Fase Finale si sono giocate nel periodo tra il 2 giugno e il 9 giugno 2005."}
{"id": "3514458", "revid": "92723", "url": "https://it.wikipedia.org/wiki?curid=3514458", "title": "Ilava", "text": "Ilava (in ungherese \"Illava\", in tedesco \"Illau\") \u00e8 una citt\u00e0 della Slovacchia, capoluogo del distretto omonimo, nella regione di Tren\u010d\u00edn."}
{"id": "3514476", "revid": "767487", "url": "https://it.wikipedia.org/wiki?curid=3514476", "title": "La moglie dell'artista", "text": "La moglie dell'artista (\"The Artist's Wife\") \u00e8 un cortometraggio muto del 1915 diretto da Elmer Clifton.\nIn un piccolo ruolo, appare il nome di Raoul Walsh.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 2 aprile 1915.\nDate di uscita.\nIMDb\nAlias"}
{"id": "3514483", "revid": "70217", "url": "https://it.wikipedia.org/wiki?curid=3514483", "title": "Bagnolo (Forl\u00ec)", "text": "Bagnolo \u00e8 una piccola frazione del comune di Forl\u00ec, attraversata dal fiume Ronco, a poco pi\u00f9 di 5\u00a0km dal centro della citt\u00e0.\nStoria.\nIl toponimo non \u00e8 di origine certa, ma potrebbe derivare dall'omonimo ponte sul fiume, di antica origine, che per estensione avrebbe dato il nome anche all'area circostante. Secondo Sigismondo Marchesi il ponte sarebbe stato edificato nel 1442 da Antonio Ordelaffi, riedificato nel 1860 in pietra in sostituzione di quello precedente in legno. Le prime certe testimonianze di Bagnolo risalgono al 1500 con la descrizione della chiesa.\nEssendo una frazione di pianura ubicata in direzione di Ravenna, era una dei primi centri abitati che si incontrava prima di giungere a Forl\u00ec e le cronache la ricordano come frequente sede di accampamenti di eserciti, saccheggi e scorrerie.\nChiesa.\nAttestazioni certe della chiesa, intitolata a San Michele, risalgono la XVI secolo. La chiesa presentava pregevoli caratteristiche ma nulla \u00e8 pi\u00f9 rimasto della originaria chiesa sia a causa dei rifacimenti nel corso dei secoli sia, soprattutto, per la devastazione a seguito della Seconda Guerra Mondiale.\nGli ultimi lavori di rifacimento avvennero nel 1925 ad opera del parroco Natale Balestri. La chiesa fu decorata da Evangelisti Ermanno di Forlimpopoli. La caratteristica pi\u00f9 pregevole della chiesa era la caratteristica torre campanaria, circolare, innestata su una base quadrangolare probabile residuo di un'antica torre appartenente ad un castello o ad una rocca di cui non rimangono tracce. Distrutto durante la seconda guerra mondiale, fu ricostruito in forme moderne negli anni '50."}
{"id": "3514484", "revid": "767487", "url": "https://it.wikipedia.org/wiki?curid=3514484", "title": "La calda estate", "text": "La calda estate \u00e8 un EP del gruppo musicale italiano Skarabazoo, pubblicato nel 2011 dall'etichetta discografica Maninalto!."}
{"id": "3514489", "revid": "110157", "url": "https://it.wikipedia.org/wiki?curid=3514489", "title": "Nov\u00e1 Dubnica", "text": "Nov\u00e1 Dubnica (in ungherese \"\u00dajt\u00f6lgyes\", in tedesco \"Neudubnitz\") \u00e8 una citt\u00e0 della Slovacchia facente parte del distretto di Ilava, nella regione di Tren\u010d\u00edn."}
{"id": "3514490", "revid": "287204", "url": "https://it.wikipedia.org/wiki?curid=3514490", "title": "Nova Dubnica", "text": ""}
{"id": "3514491", "revid": "287204", "url": "https://it.wikipedia.org/wiki?curid=3514491", "title": "Dubnica nad Vahom", "text": ""}
{"id": "3514493", "revid": "305330", "url": "https://it.wikipedia.org/wiki?curid=3514493", "title": "C. T. C. Wall", "text": ""}
{"id": "3514497", "revid": "3115", "url": "https://it.wikipedia.org/wiki?curid=3514497", "title": "Bohunice (Tren\u010d\u00edn)", "text": "Bohunice (in ungherese \"V\u00e1gb\u00e1nya\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514499", "revid": "1924342", "url": "https://it.wikipedia.org/wiki?curid=3514499", "title": "Space", "text": ""}
{"id": "3514507", "revid": "3115", "url": "https://it.wikipedia.org/wiki?curid=3514507", "title": "Bole\u0161ov", "text": "Bole\u0161ov (in ungherese \"Boles\u00f3\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514510", "revid": "287204", "url": "https://it.wikipedia.org/wiki?curid=3514510", "title": "Bolesov", "text": ""}
{"id": "3514512", "revid": "585241", "url": "https://it.wikipedia.org/wiki?curid=3514512", "title": "Teorema di Hilbert", "text": "In geometria differenziale il teorema di Hilbert (1901) afferma che non esiste alcuna superficie regolare completa formula_1 di curvatura gaussiana costante negativa formula_2 immersa in formula_3.\nIl teorema di Hilbert fu dimostrato per la prima volta da David Hilbert nel testo \"\u00dcber Fl\u00e4chen von konstanter Kr\u00fcmmung\" (Trans. Amer. Math. Soc. 2 (1901), 87-99). E. Holmgren forn\u00ec una dimostrazione alternativa nel 1902 nel testo \"Sur les surfaces \u00e0 courbure constante negative\"."}
{"id": "3514515", "revid": "247222", "url": "https://it.wikipedia.org/wiki?curid=3514515", "title": "Stazione di Acqua Acetosa", "text": "Per stazione di Acqua Acetosa si possono intendere due impianti ferroviari:"}
{"id": "3514516", "revid": "1670527", "url": "https://it.wikipedia.org/wiki?curid=3514516", "title": "505 Games", "text": "505 Games \u00e8 una casa editrice di videogiochi italiana, con sede nella citt\u00e0 di Milano, fondata nel 2006 come filiale di Digital Bros. Pubblica giochi per le console PlayStation 4, Nintendo Switch, Nintendo 3DS, Xbox One, e anche su Windows. Nel passato ha sviluppato anche su piattaforme come Game Boy Advance, PlayStation e Xbox.\nStoria.\n505 Games \u00e8 stata fondata a Milano nel 2006 come societ\u00e0 controllata di Digital Bros. L'impresa ha avuto i suoi primi successi grazie ai videogiochi quali \"Cooking Mama\" e \"Zumba Fitness\".\nNell'aprile 2012 505 Games ha assunto la responsabilit\u00e0 editoriale di THQ per il gioco di fitness \"Adidas MiCoach\" a seguito di una causa tra THQ e Adidas. Nell'aprile 2013 hanno acquisito la licenza della serie \"Drawn To Life\". L'acquisto include i diritti complessivi sul franchising. Nell'aprile 2014 505 Games ha annunciato un accordo di pubblicazione con Three One Zero di Adam Orth per il gioco \"Adr1ft\". Il gioco \u00e8 descritto come un'esperienza in prima persona in cui il giocatore controlla un astronauta che esplora i detriti di una stazione naufragata nello spazio esterno. Nel gennaio 2015 505 Games ha confermato l'acquisizione dei diritti di propriet\u00e0 intellettuale di \"\" degli Starbreeze Studios. Nell'aprile 2015 505 Games ha annunciato un accordo di pubblicazione con lo sviluppatore svedese Starbreeze per il gioco \"Overkill's The Walking Dead\", uscito alla fine del 2018. Un mese dopo 505 Games ha annunciato un accordo di pubblicazione con lo sviluppatore di giochi Overkill Software per il gioco \"Payday 2\" Crimewave Edition. Nell'agosto 2016 505 Games ha annunciato che avrebbe pubblicato \"Virginia\" di Variable State.\nNel marzo 2015 505 Games ha acquistato il 2,67% delle azioni degli Starbreeze Studios. Nel gennaio 2016 505 Games ha annunciato di voler spostare l'attenzione dalla pubblicazione di giochi per altri sviluppatori allo sviluppo delle proprie propriet\u00e0 intellettuali. Nell'ottobre 2016 505 Games ha annunciato tramite Koji Igarashi la loro collaborazione nella pubblicazione di \"Bloodstained: Ritual of the Night\" della ArtPlay di Igarashi, DICO e Inti Creates, anche se il coinvolgimento di Inti \u00e8 stato ridotto. Alla conferenza stampa di Sony E3 dell'11 giugno 2018 505 Games ha annunciato una partnership con Remedy Entertainment per pubblicare \"Control\".\nRiconoscimenti.\nNell'aprile 2015 505 Games si \u00e8 aggiudicato il premio \"Best Indie Games Label\" agli \"MCV\" Awards.\nVideogiochi pubblicati.\nI videogiochi pubblicati da 505 Games includono \"Sniper Elite 3\", \"Payday 2\", \"Assetto Corsa\", \"\", \"Terraria\", \"How to Survive\", \"Defense Grid 2\", \"Deep Black\", \"Abzu\", \"Adr1ft\" e \"Virginia\"."}
{"id": "3514518", "revid": "3115", "url": "https://it.wikipedia.org/wiki?curid=3514518", "title": "Bor\u010dice", "text": "Bor\u010dice (in ungherese \"Borcsic\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514519", "revid": "287204", "url": "https://it.wikipedia.org/wiki?curid=3514519", "title": "Borcice", "text": ""}
{"id": "3514521", "revid": "767487", "url": "https://it.wikipedia.org/wiki?curid=3514521", "title": "Miss Universo 1979", "text": "Miss Universo 1979, ventottesima edizione di Miss Universo, si \u00e8 tenuta presso il Perth Entertainment Centre di Perth in Australia, il 20 luglio 1979. L'evento \u00e8 stato presentato da Bob Barker, Helen O'Connell e Jayne Kennedy. Maritza Sayalero, Miss Venezuela, \u00e8 stata incoronata Miss Universo 1979."}
{"id": "3514528", "revid": "775504", "url": "https://it.wikipedia.org/wiki?curid=3514528", "title": "CTV Sci-Fi Channel", "text": "CTV Sci-Fi Channel \u00e8 un'emittente televisiva via cavo canadese di categoria A. specializzata in programmi di genere fantastico, fantascientifico, fantasy, horror e paranormale, compresi programmi televisivi, film, documentari ed altro ancora. Il nome \u00e8 talvolta seguito dal sottotitolo \"The Imagination Station\". La rete, di propriet\u00e0 della compagnia canadese Bell Media, venne lanciata il 17 ottobre 1997."}
{"id": "3514531", "revid": "3115", "url": "https://it.wikipedia.org/wiki?curid=3514531", "title": "Dulov", "text": "Dulov (in ungherese \"D\u00fal\u00f3\u00fajfalu\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514534", "revid": "767487", "url": "https://it.wikipedia.org/wiki?curid=3514534", "title": "Il cervello esploso", "text": "Il cervello esploso (1969) \u00e8 un romanzo di fantascienza scritto da Astron Del Martia e pubblicato in Italia nel 1977 dall'Editrice Nord nella collana Cosmo Argento, n.5.\nFu l'ultima opera scritta da John Russell Fearn, smarrita per molti anni dopo la sua scomparsa e pubblicata postuma simultaneamente in edizione inglese ed americana con lo pseudonimo di Astron Del Martia per raggirare le controversie legali con i suoi eredi e con la casa Editrice Scion con cui era vincolato da contratto.\nIl romanzo era gi\u00e0 stato comunque pubblicato nel 1954 e firmato da Hank Janson, pseudonimo dell'editore e scrittore Stephen Daniel Frances. Fearn non forn\u00ec mai, in vita, alcun chiarimento su questa pubblicazione.\nTrama.\nDal Futuro, l'assistente di ricerca medica Bannister, per raggiungere la celebrit\u00e0 mondiale, usando la macchina temporale torna a ritroso nel passato tra il 1950 ed il 2000, ferma il tempo nella nursery di un ospedale ed inserisce nel cranio di uno dei tanti neonati il cervello altamente sviluppato di un ingegnere del futuro su cui \u00e8 stato innestato un super-cervello, frutto di un notevole esperimento.\nGli anni passano e ritroviamo il neonato con tre cervelli ormai adulto, come un mediocre impiegato di banca, uomo fallito nel proprio tempo, con un passato deludente e senza prospettive future. Le frequenti e violente cefalee di cui soffre da sempre smettono di manifestarsi quando, dopo un dolore lancinante, entra in funzione il secondo cervello che gli affina i sensi e l'intelletto dandogli una visione della vita completamente diversa ed una acutezza mentale che gli fa notare tutte le \"miserie\" della sua esistenza.\nDiviene cos\u00ec intelligente che gli stessi uomini contemporanei lo reputano, per invidia, una minaccia per il pianeta Terra da eliminare; ugualmente dal Futuro vengono inviati emissari per cercare di neutralizzarlo in quanto Harold alterando la realt\u00e0 in cui vive avrebbe modificato conseguentemente anche il loro futuro.\nL'uomo mediocre diventa cos\u00ec braccato da tutti mentre ricominciano le violente cefalee ma con l'esplosione d'energia del super cervello Harold riuscir\u00e0, facendo evitare un catastrofico errore, a consentire il prosieguo evolutivo dell'Umanit\u00e0. "}
{"id": "3514538", "revid": "110157", "url": "https://it.wikipedia.org/wiki?curid=3514538", "title": "Horn\u00e1 Poruba", "text": "Horn\u00e1 Poruba (in ungherese \"Fels\u0151t\u00f6lgyes\") \u00e8 un comune della Slovacchia facente parte del distretto di Ilava, nella regione di Tren\u010d\u00edn.\nHa dato i natali a \u0160tefan Z\u00e1vodn\u00edk, presbitero, linguista e patriota."}
{"id": "3514539", "revid": "287204", "url": "https://it.wikipedia.org/wiki?curid=3514539", "title": "Horna Poruba", "text": ""}
{"id": "3514542", "revid": "767487", "url": "https://it.wikipedia.org/wiki?curid=3514542", "title": "Miss Mondo 1979", "text": "Miss Mondo 1979, la ventinovesima edizione di Miss Mondo, si \u00e8 tenuta il 15 novembre 1979, presso il Royal Albert Hall di Londra. Il concorso \u00e8 stato presentato da Sacha Distel e Esther Rantzen. Gina Swainson, rappresentante delle Bermuda \u00e8 stata incoronata Miss Mondo 1979."}
{"id": "3514548", "revid": "767487", "url": "https://it.wikipedia.org/wiki?curid=3514548", "title": "Kameni\u010dany", "text": "Kameni\u010dany (in ungherese \"K\u00f6vesk\u0151\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514550", "revid": "287204", "url": "https://it.wikipedia.org/wiki?curid=3514550", "title": "Kamenicany", "text": ""}
{"id": "3514553", "revid": "945903", "url": "https://it.wikipedia.org/wiki?curid=3514553", "title": "Midnight Special (Jimmy Smith)", "text": "Midnight Special \u00e8 un album discografico dell'organista jazz statunitense Jimmy Smith (album a nome \"The Incredible Jimmy Smith\"), pubblicato dalla casa discografica Blue Note Records nel novembre del 1961.\nQuesto disco \u00e8 stato inciso nella stessa sessione di registrazione di Back at the Chicken Shack."}
{"id": "3514555", "revid": "767487", "url": "https://it.wikipedia.org/wiki?curid=3514555", "title": "Ko\u0161eca", "text": "Ko\u0161eca (in ungherese \"Kasza\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514556", "revid": "287204", "url": "https://it.wikipedia.org/wiki?curid=3514556", "title": "Koseca", "text": ""}
{"id": "3514557", "revid": "767487", "url": "https://it.wikipedia.org/wiki?curid=3514557", "title": "In the Spider's Web", "text": "In the Spider's Web \u00e8 un cortometraggio muto del 1914. Il nome del regista non viene riportato nei titoli. Gli interpreti sono Lee Hill, Ernest Joy e Lucille Young.\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale cinematografiche statunitensi il 31 marzo 1914."}
{"id": "3514559", "revid": "76963", "url": "https://it.wikipedia.org/wiki?curid=3514559", "title": "Alfredo P\u00e9rez Rubalcaba", "text": "Biografia.\nLaureato in chimica presso l'Universit\u00e0 Complutense di Madrid, ha poi ricoperto l'incarico di professore nel medesimo ateneo. Nella sua carriera politica \u00e8 stato ministro dell'Educazione (1992-1993) e titolare del Ministero della Presidenza del Governo spagnolo (1993-1996); nella V legislatura spagnola \u00e8 stato eletto deputato per la Provincia di Toledo (1993), per la circoscrizione elettorale di Madrid nel 1996 e nel 2000, per la Cantabria nel 2004 e per la Provincia di Cadice nel 2008.\nDall'aprile 2006 \u00e8 stato Ministro dell'Interno; dal 21 ottobre 2010 ed anche Vicepresidente del Governo Spagnolo e Portavoce dello stesso pur conservando il primo incarico.\nIl 27 maggio 2011 \u00e8 stato proposto dal Comitato federale del PSOE come candidato ufficiale alla carica di Presidente del Governo in vista delle elezioni politiche del 2012, successore di Jos\u00e9 Luis Rodr\u00edguez Zapatero.\nLa legislatura si \u00e8 per\u00f2 interrotta prima e nelle elezioni generali del 2011, Rubalcaba \u00e8 stato nettamente sconfitto dal popolare Mariano Rajoy. Rubalcaba \u00e8 stato eletto segretario del PSOE il 4 febbraio 2012 ed \u00e8 rimasto in carica fino al 26 luglio 2014.\nL'8 maggio 2019 viene ricoverato all'ospedale di Majadahonda in gravi condizioni dopo un ictus. Muore due giorni dopo."}
{"id": "3514561", "revid": "767487", "url": "https://it.wikipedia.org/wiki?curid=3514561", "title": "Ko\u0161eck\u00e9 Podhradie", "text": "Ko\u0161eck\u00e9 Podhradie (in ungherese \"Kaszav\u00e1ralja\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514562", "revid": "124213286", "url": "https://it.wikipedia.org/wiki?curid=3514562", "title": "Land of Hope and Glory", "text": "Land of Hope and Glory (in inglese: \"Terra di Speranza e Gloria\") \u00e8 una canzone patriottica britannica composta nel 1902 sulle musiche orchestrali della prima marcia delle \"Pomp and Circumstance\" composte da Sir Edward Elgar e col testo del poeta A.C. Benson. Inizialmente pensata come marcia patriottica, il testo fu suggerito dal re Edoardo VII, che convinse Elgar a farlo scrivere da Benson perch\u00e9 sarebbe stata un'ottima melodia per il testo scritto da Benson. Essa \u00e8 suonata ogni anno durante la fine dei BBC Proms e in quel occasione viene anche cantata felicemente dal pubblico, portando perci\u00f2 il direttore a rieseguire il canto, anche a richiesta del pubblico stesso.\nUn sondaggio della BBC del 2006 mostr\u00f2 che il 55% della popolazione inglese preferiva \"Land of Hope and Glory\" a \"God Save the Queen\" come inno inglese.\nTesto.\n(Solo) \nDear Land of Hope, thy hope is crowned,\nGod make thee mightier yet! On Sov'ran brows, beloved, renowned,\nOnce more thy crown is set.\nThine equal laws, by Freedom gained,\nHave ruled thee well and long;\nBy Freedom gained, by Truth maintained,\nThine Empire shall be strong.\nLand of Hope and Glory, Mother of the Free, \nHow shall we extol thee, who are born of thee? \nWider still and wider shall thy bounds be set; \nGod, who made thee mighty, make thee mightier yet;\nGod, who made thee mighty, make thee mightier yet.\nThy fame is ancient as the days, \nAs Ocean large and wide: \nA pride that dares, and heeds not praise,\nA stern and silent pride;\nNot that false joy that dreams content \nWith what our sires have won; \nThe blood a hero sire hath spent \nStill nerves a hero son."}
{"id": "3514563", "revid": "1318658", "url": "https://it.wikipedia.org/wiki?curid=3514563", "title": "Miss International 1979", "text": "Miss International 1979, diciannovesima edizione di Miss International, si \u00e8 tenuta presso Tokyo, in Giappone, il 12 novembre 1979. La filippina Melanie Marquez \u00e8 stata incoronata Miss International 1979."}
{"id": "3514564", "revid": "287204", "url": "https://it.wikipedia.org/wiki?curid=3514564", "title": "Kosecke Podhradie", "text": ""}
{"id": "3514569", "revid": "158913", "url": "https://it.wikipedia.org/wiki?curid=3514569", "title": "Strada scarlatta", "text": ""}
{"id": "3514571", "revid": "767487", "url": "https://it.wikipedia.org/wiki?curid=3514571", "title": "Krivokl\u00e1t", "text": "Krivokl\u00e1t (in ungherese \"Sz\u00e9ppatak\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514578", "revid": "3115", "url": "https://it.wikipedia.org/wiki?curid=3514578", "title": "Ladce", "text": "Ladce (in ungherese \"L\u00e9dec\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514580", "revid": "767487", "url": "https://it.wikipedia.org/wiki?curid=3514580", "title": "Miku\u0161ovce (Tren\u010d\u00edn)", "text": "Miku\u0161ovce (in ungherese \"Mikosfalva\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514581", "revid": "62004", "url": "https://it.wikipedia.org/wiki?curid=3514581", "title": "Mariano Giallorenzo", "text": "Nel 2004 ha vinto il Tour du S\u00e9n\u00e9gal mentre correva da stagista per la Colombia-Selle Italia."}
{"id": "3514583", "revid": "767487", "url": "https://it.wikipedia.org/wiki?curid=3514583", "title": "To mus\u00ed by\u0165 len l\u00e1skou", "text": "To mus\u00ed by\u0165 len l\u00e1skou \u00e8 una canzone della cantante pop rock slovacca Katar\u00edna Knechtov\u00e1, pubblicata come singolo a gennaio 2011 ed estratta come primo singolo dal suo secondo album \"Tajomstv\u00e1\"."}
{"id": "3514584", "revid": "125145893", "url": "https://it.wikipedia.org/wiki?curid=3514584", "title": "Ian Buchanan", "text": "Principalmente conosciuto per aver interpretato il ruolo di Duke Lavery in \"General Hospital\" (1986-1989) e quello di Dick Tremayne in \"I segreti di Twin Peaks\" (1990-1991); ha ottenuto la fama mondiale grazie al ruolo del dottor James Warwick in \"Beautiful\", ruolo ricoperto dal 1993 al 1999 da protagonista e dal 2004 al 2011 con sporadiche apparizioni.\nNel 1997 ha vinto un Emmy Awards come miglior attore non protagonista.\nCarriera e biografia.\nNel 1986 viene scelto per la parte di Duke Lavery nella famosa serie tv \"General Hospital\". Grazie a quella parte ottiene 4 nomination ai Soap Opera Digest Awards vincendolo nel 1988 come miglior attore esordiente; sul set conosce Finola Hughes che diventer\u00e0 sua grande amica. Lasciata la serie nel 1989 viene ingaggiato nel telefilm \"I segreti di Twin Peaks\" dal 1990 al 1991.\nDopo aver partecipato ad alcuni film nel 1993 viene scelto per interpretare il dr. James Warwick nella celebre soap \"Beautiful\". Grazie a \"Beautiful\" ha ottenuto la fama in tutto il mondo oltre a prestigiosi riconoscimenti, ben 5 nomination agli Emmy Awards (dal 1994 al 1998) come miglior attore non protagonista ed una vittoria nel 1997. Nel 1999 esce dalla soap ma non definitivamente. Torner\u00e0 infatti nel 2004 e tra il 2008 e 2009. Sul set della soap ha conosciuto Susan Flannery, tra i due sbocci\u00f2 una grande simpatia e molti hanno sempre parlato di una loro presunta relazione. Insieme hanno fatto il giro del mondo.\nFuori da \"Beautiful\" interpreta ruoli in \"Streghe\" (2001), \"Prima o poi divorzio!\" (2005) e recita al fianco di Jodie Foster nel film \"Panic Room\" (2002). Tra il 2005 e il 2006 \u00e8 tra i protagonisti de \"La valle dei pini\", mentre successivamente ha interpretato ruoli in \"\" (2009).\nPremi e nomination.\nEmmy Awards.\nVinti:\nNomination:\nSoap Opera Digest Awards.\nVinti:\nNomination:"}
{"id": "3514585", "revid": "1234826", "url": "https://it.wikipedia.org/wiki?curid=3514585", "title": "Mitsuaki Madono", "text": " \u00c8 particolarmente riconosciuto per il doppiaggio di ruoli di personaggi \"burloni\" come Joker in \"Rekka no hon\u014d\". \u00c8 affiliato con la Aoni Production."}
{"id": "3514586", "revid": "767487", "url": "https://it.wikipedia.org/wiki?curid=3514586", "title": "Prusk\u00e9", "text": "Prusk\u00e9 (in ungherese \"Poroszka\", in tedesco \"Prusskau\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514587", "revid": "287204", "url": "https://it.wikipedia.org/wiki?curid=3514587", "title": "Pruske", "text": ""}
{"id": "3514589", "revid": "1573940", "url": "https://it.wikipedia.org/wiki?curid=3514589", "title": "Lanthanolania ivakhnenkoi", "text": "Lanthanolania ivakhnenkoi () \u00e8 un rettile estinto appartenente ai diapsidi. Visse nel Permiano medio (Wordiano o Kazaniano, circa 270 milioni di anni fa) e i suoi resti fossili sono stati ritrovati in Russia.\nEtimologia.\nIl nome generico, \"Lanthanolania\", deriva dalla parola greca \"lanthanos\" (\"dimenticato\"), e dalla parola latina \"lanius\" (\"squartatore\"). Il prefisso si riferisce al fatto che l'esemplare originale (olotipo) era stato attribuito erroneamente a un sinapside e \"dimenticato\" in una collezione museale. Il suffisso allude alla presunta dieta carnivora dell'animale. L'epiteto specifico \u00e8 in onore di M. F. Ivakhnenko per i suoi contributi allo studio degli amnioti paleozoici della Russia.\nDescrizione.\n\"Lanthanolania\" doveva essere un animale simile a una lucertola, lungo circa 20 centimetri e dotato di denti aguzzi. Tra le caratteristiche identificative di \"Lanthanolania\" sono da ricordare una mascella bassa e allungata, la presenza di una fossa anteriore sul processo basipterigoide e un coronoide di piccole dimensioni. \nTassonomia.\nQuesto rettile \u00e8 conosciuto per un cranio quasi completo, ritrovato nel bacino di Mezen (localit\u00e0 Glyadnaya Shchelya nel distretto di Mesen). Descritto per la prima volta nel 2003 da Modesto e Reisz, questo rettile \u00e8 stato considerato un rappresentante primitivo dei diapsidi, il grande gruppo di rettili comprendenti lucertole, serpenti, coccodrilli, dinosauri e molte altre forme estinte. Inizialmente i resti erano stati attribuiti al sinapside \"Mesenosaurus\", e solo successivamente sono stati riconosciuti appartenere a un diapside. Successivi studi (Reisz et al., 2011) hanno mostrato che \"Lanthanolania\" era probabilmente basale a un gruppo formato da \"Youngina\", i tangasauridi, \"Claudiosaurus\" e gli squamati. \nFilogenesi.\nCladogramma da Reisz, Modesto &amp; Scott, 2011:"}
{"id": "3514590", "revid": "2158210", "url": "https://it.wikipedia.org/wiki?curid=3514590", "title": "Personaggi di Incorreggibili", "text": "Questa voce contiene un elenco dei personaggi presenti nella telenovela argentina Incorreggibili.\nLuna G\u00fazman Garc\u00eda Sierra (Luna Moreno).\nLuna \u00e8 interpretata da Natalie P\u00e9rez e doppiata da Letizia Scifoni. Ha 20 anni, \u00e8 una ragazza buona, intelligente, amica di tutti, romantica e segue sempre le regole anche se a volte ha la testa fra le nuvole. \u00c8 fidanzata con Max, ma l'ha lasciata per andare in Europa. Luna \u00e8 la cantante del gruppo in cui suonano Ivo, Paul e Ulisse, che la seguiranno alla Mastery School, dove si reca per cercare lavoro e per ritrovare la sorella Miranda. Luna e Miranda, furono separate da piccole, quando Luna aveva solo 5 anni. Luna fu adottata da Guglielmo Guzm\u00e1n, un uomo umile e di buon cuore, mentre sua sorella da Victoria Mujica, direttrice del collegio, che le d\u00e0 il nome di Miranda. L'arrivo alla Mastery School, tuttavia, almeno inizialmente, non porta i risultati sperati: Luna viene, infatti, accusata da Valentina di aver rovinato la festa di compleanno di Miranda, che inizia a odiarla. Victoria, per\u00f2, si mostra benevola, la perdona, e le offre il lavoro da cuoca nel collegio. Proprio qui, Luna s\u2019innamora a prima vista di Alessio, il nuovo professore di ginnastica, nonch\u00e9 il figlio di Victoria che credeva di aver perduto, anche se Renata, Max e Felipe cercheranno invano di separarli. Luna cerca subito di confessare a Miranda che sono sorelle, ma quando scopre che la sorella \u00e8 ignara del fatto di essere stata adottata, fa un passo indietro e dice di aver mentito, il che non fa che aumentare l'odio di Miranda nei suoi confronti. Nonostante le sue gentilezze e le sue premure, infatti, Miranda umilia e prende in giro Luna, facendole anche credere, sotto consiglio di Renata, di avere per il momento messo da parte i rancori nei suoi confronti. Durante il viaggio nell'altra dimensione, Luna, con l'aiuto di Alessio, dice finalmente a Miranda tutta la verit\u00e0, e, poich\u00e9 \u00e8 consapevole che una volta tornate nella dimensione reale, entrambe dimenticheranno l'accaduto, di comune accordo decidono di scriverlo sulle loro mani. Tuttavia, una volta tornate alla realt\u00e0, Luna dir\u00e0 a Miranda che la scritta si riferisce al fatto che, essendo la fidanzata di Alessio, figlio di Victoria e dunque suo fratello, lei la considera come una sorella. Victoria, infatti, scoperta la vera identit\u00e0 di Luna, le consiglia di continuare a mentire a Miranda, che, soffrendo di un problema al cuore, non pu\u00f2 subire forti emozioni. Sar\u00e0 tuttavia Eusebio a dire la verit\u00e0 alla piccola, che inizialmente si sentir\u00e0 male, ma poi finalmente far\u00e0 pace con Luna, invitandola a vivere in casa sua, e a condividere con lei la sua camera. Nel frattempo, Luna scoprir\u00e0, in una vita precedente, di essere stata la fidanzata di Felipe, e, sotto l'effetto di una droga somministratagli da Rita, diventata serva di Eusebio, decide di lasciare Alessio per fidanzarsi con Felipe. Tuttavia, scoperta la malefatta, torner\u00e0 con Alessio, nonostante decida comunque di restare accanto a Felipe come amica, dopo che questo ha perso la vista. Luna e Miranda incontrano, poi, il vero padre che si finse morto in un incidente, ma che in realt\u00e0 scapp\u00f2 in Brasile, poich\u00e9 accusato ingiustamente di un reato. Luna decider\u00e0 allora di partire per il Brasile, insieme alla sorellina, per conoscere meglio il padre, ma, nel momento della partenza, lui lascer\u00e0 entrambe in aeroporto per non farle soffrire ulteriormente, dato che lui sar\u00e0 incarcerato proprio a San Paolo. Quando Renata fugge nuovamente dall'ospedale, viene rapita insieme ad Alessio proprio dalla ragazza ma, grazie all'aiuto di Diego, Mart\u00edn, Luz, Alessandro e Felipe i due verranno liberati e potranno finalmente sposarsi.\nAlessio Brice\u00f1o/Diego Garc\u00eda Sierra Mujica.\nAlessio \u00e8 interpretato da Michel Noher \u00e8 doppiato da Marco Vivio. Ha 25 anni, e, nonostante le enormi ricchezze ereditate, \u00e8 un ragazzo umile e gentile. Dopo la morte del padre, decide di tornare in Argentina per cercare la madre, Victoria Mujica. Alessio, quando aveva solo tre anni, accompagn\u00f2 il padre in Europa, Mat\u00edas Garc\u00eda Sierra, facendogli sempre credere che sua madre lo avesse abbandonato. Proprio in Europa, il padre gli cambia identit\u00e0: da Diego ad Alessio. Deciso ad affrontare la madre, per cui prova un profondo rancore, cerca di farsi assumere alla Mastery School come nuovo professore di ginnastica, dove instaurer\u00e0 un bellissimo rapporto sia con tutti gli studenti sia con Aldo. Qui, inoltre, s\u2019innamora di Luna, nonostante sia fidanzato con Renata, una ragazza opportunista, che sotto la spinta di suo padre, bramoso delle propriet\u00e0 del ragazzo, cercher\u00e0 di raggirarlo in tutti i modi per convincerlo a sposarla. Dopo qualche discussione, e con l'aiuto di Renata, scopre che sua madre in realt\u00e0 non l'aveva abbandonato, conservandone i suoi ricordi in una stanza segreta. Decide cos\u00ec di confessare a Victoria che lui \u00e8 in realt\u00e0, \u00e8 il figlio che credeva di aver perduto. Una volta riappacificatisi, Victoria nomina Alessio alla direzione del collegio, dove cerca di cambiare regole troppo severe. Una sera, durante una festa di ballo, che lui stesso ha organizzato, Rita, essendo delusa che Victoria abbia nominato Alessio come Direttore, decide di chiamare l'ispettore Rossetti per chiudere il collegio, ma sua madre, Victoria, riesce a convincere Rossetti a non chiuderlo, a patto che Rita, secondo l'ispettore, sia la nuova Direttrice; ma Alessio riesce a sapere tramite Ger\u00f3nimo e Benji quello che ha fatto Rita veramente, sul perch\u00e9 ha chiamato l'ispettore Rossetti, e cio\u00e8 per vendicarsi di non essere stata nominata direttrice subito. Decise di chiamare come testimone Renata, al quale i bambini le hanno raccontato tutto, ma neg\u00f2 ogni cosa, su insistenza di Rita. Nel frattempo, Alessio riesce a convincere l'Ispettore Rossetti ad attuare nuove discipline, facendo restare alcuni articoli rigidi e dare al collegio l'opportunit\u00e0 di uscire, con il tempo, dalla rigidit\u00e0 a cui \u00e8 stata imposta fin dall'inizio. Tuttavia, non potendo far fronte ai numerosi impegni, Alessio nomina Diego Miraflores nuovo direttore. Nel frattempo, Alessio, scoperto il lato malvagio di Renata e sentendo di amare Luna, decide di rompere il fidanzamento per iniziare la sua nuova storia d'amore con la ragazza, che aiuter\u00e0 a confessare il suo segreto a Victoria. Inizieranno cos\u00ec le varie peripezie: Renata, infatti, cercher\u00e0 in tutti modi di separare Alessio e Luna, e ci riuscir\u00e0 con l'arrivo di Eusebio che le dar\u00e0 una pozione per confonderlo. Alessio, sotto l'effetto di questa droga, sposa dunque Renata, che si \u00e8 fatta passare per la sua gemella, Lucilla, anche lei innamorata di Alessio. Grazie all'aiuto di Luna, Victoria, Guglielmo, Miranda e Toto, Alessio scoprir\u00e0 per\u00f2 la malefatta di Renata annullando il matrimonio. Nel frattempo verr\u00e0 sfidato a duello da Felipe per la mano di Luna, che tuttavia sceglier\u00e0 Alessio. Quando Miranda viene rapita da Pedro, si offre come volontario per andare a consegnare il riscatto, ma in realt\u00e0 cerca d'investire il sequestratore, fermandosi solo all'arrivo della polizia, chiamata da Gianni e in seguito a questo, diventa molto amico di Felipe che lo ha aiutato a salvare Miranda e che ha smesso d'intromettersi tra lui e Luna. Quando Luna decide di partire per andare in Brasile insieme al padre biologico, lui si oppone, per cui tra i due si scatena un litigio, per il quale faranno poi pace. Renata riesce nuovamente a scappare, mentre Alessio viene rapito dalla ragazza grazie all'aiuto di Gioacchino, e viene imprigionato in uno scantinato insieme a Luna. Dopo varie difficolt\u00e0, per\u00f2, finalmente i due potranno, infatti, sposarsi. \u00c8 molto geloso di ogni ragazzo che si avvicina a Luna, ma spesso esagera a valutare la situazione e la ragazza si arrabbia molto con lui per questo.\nVictoria Mujica Garc\u00eda Sierra Guzm\u00e1n.\nVictoria \u00e8 interpretata da Claribel Medina e doppiata da Cristiana Lionello. Ha 48 anni, \u00e8 la madre adottiva di Miranda e biologica di Alessio, nonch\u00e9 la preside della Mastery School. Ha studiato il latino e l'inglese e sostituisce spesso le parole del suo parlato con termini nelle due lingue. Ha adottato Miranda quando era ancora una neonata, ma, bench\u00e9 desideri dirle la verit\u00e0, la tiene all'oscuro di tutto per paura di farle del male poich\u00e9 malata di cuore. Proprio per questo motivo sfrutter\u00e0 tutte le sue ricchezze per coccolarla e viziarla, anche quando Miranda cercher\u00e0 di umiliarla in tutti i modi quando scoprir\u00e0 che le ha nascosto per anni la verit\u00e0. Victoria nasconde anche un altro segreto: dal suo primo matrimonio, infatti, \u00e8 nato un bambino che il marito, a tre anni dalla nascita, le ha sottratto portandolo in Europa e facendole credere sia morto. Victoria non ha mai superato il trauma, ma non ha mai confidato la cosa a nessuno, eccetto che a Rita. Tutto riaffiora quando si nasconde nella sua stanza segreta, dove conserva i ricordi e le foto di suo figlio, mostrando le sue debolezze. Proprio sfruttando questo suo \"tallone di Achille\", Patrizio, padre di Renata e Lucilla, anonimamente le dir\u00e0 di avere notizie di suo figlio costringendola a pagare un'ingente somma di denaro. Guglielmo, tuttavia, la convincer\u00e0 a non pagare ulteriori riscatti. Quando scopre la vera identit\u00e0 di Alessio, ovvero che \u00e8 suo figlio, gli affider\u00e0 il comando del collegio. Dopo quanto le \u00e8 successo diffida degli uomini e dell'amore, e, per questo motivo cerca in tutti i modi di rifiutare le avance di Guglielmo, nonostante sia segretamente innamorata di lui. Per nascondere questi sentimenti, finger\u00e0 di non sopportarlo, non perdendo occasione per criticarlo e chiamandolo continuamente \"Guzm\u00e1n\", piuttosto che Guglielmo. Tuttavia, alla fine ceder\u00e0 all'amore. Victoria, inoltre, \u00e8 molto affezionata ai suoi alunni e ai suoi figli, e a Toto, che considera come un terzo figlio e, poich\u00e9 il padre adottivo di Toto se lo vuole riprendere per portarlo a casa, lei insieme a Guglielmo lo adotteranno definitivamente. Quando Alessio decider\u00e0 di sposare Lucilla, in realt\u00e0 Renata, si mostrer\u00e0 molto contrariata e far\u00e0 di tutto per smascherare la ragazza. I suoi rapporti con Luna, invece, saranno sempre benevoli, anche quando scoprir\u00e0 che la ragazza \u00e8 in realt\u00e0 la sorella di Miranda, e per questo motivo sar\u00e0 molto felice della sua relazione con Alessio. \u00c8, inoltre, molto amica di Rita, la sua assistente, mostrandosi buona nei suoi confronti anche quando, pentita di essersi alleata con Eusebio, torner\u00e0 alla Mastery School a chiederle perdono. Quando Alessio viene rapito da Renata, decide di chiudere il collegio con il dispiacere di tutti, ma poi, grazie al ritrovamento del ragazzo, torna sui suoi passi e annuncia non solo che la Mastery rester\u00e0 aperta, ma che lei e Guglielmo si sposeranno insieme a Luna e Alessio.\nMiranda Garc\u00eda Mujica (Ana Moreno).\nMiranda \u00e8 interpretata da Paloma Gonzales Heredia e doppiata da Sara Labidi. Ha meno di 14 anni . \u00c8 la sorella biologica di Luna e adottiva di Alessio. Lei e Luna furono separate da piccole, ma a differenza Luna, che ha sempre vissuto umilmente insieme a Guglielmo, Miranda vive nella ricchezza e nei vizi. \u00c8, infatti, stata adottata da Victoria Mujica, donna di alta societ\u00e0 e direttrice della Mastery School, che la coccola e la accontenta in ogni suo pi\u00f9 piccolo capriccio: infatti, \u00e8 molto arrogante, egoista, superba e vanitosa e crede di essere la migliore. \u00c8 solita mettere parole inglesi nelle sue frasi soprattutto quando parla con la madre. Si scoprir\u00e0 col tempo che soffre di cuore e che per questo Victoria non le ha mai detto di essere stata adottata, per evitare che stia male. Grazie all'aiuto del suo fidanzato Giuliano, alunno del collegio, (che lascer\u00e0 quando scoprir\u00e0 che lui si \u00e8 baciato con la sua amica Giulietta), scoprir\u00e0 la stanza segreta della madre, venendo cos\u00ec a sapere di avere un fratello, che si scoprir\u00e0 poi essere Alessio, al quale si mostra molto legata. Nonostante appaia sicura e piena di s\u00e9, in realt\u00e0 \u00e8 molto fragile e facilmente raggirabile. Sotto la spinta di Renata, infatti, cerca in tutti i modi di umiliare e cacciare Luna. Miranda, inoltre, si mostra sempre capricciosa e superiore agli altri, tanto da rifiutare Toto, di cui \u00e8 segretamente innamorata, solo perch\u00e9 il ragazzino \u00e8 povero ed \u00e8 un dipendente della Mastery School. Quando per\u00f2 Toto si fidanza con Serena, si mostrer\u00e0 molto gelosa e gli confesser\u00e0 al ragazzo di provare qualcosa per lui salvo poi rimangiarsi tutto affermando che semplicemente ha cominciato a vederlo come un amico. Toto allora, per dimostrarle il suo amore appender\u00e0 uno striscione, ma cadr\u00e0 rimanendo momentaneamente paralizzato. Miranda allora capir\u00e0 di amarlo davvero e si fidanzer\u00e0 con lui. Avranno ancora problemi prima per colpa di Giulietta e Serena che staranno sempre molto vicine al ragazzo e in seguito per via di Alessandro si prender\u00e0 una cotta per lei che per un periodo ricambier\u00e0. Successivamente per\u00f2 Alessandro la lascia perdere per il suo carattere da viziata e lei capir\u00e0 di essere ancora innamorata di Toto e si rimetteranno definitivamente insieme. Miranda, inoltre, \u00e8 ignara che Luna sia sua sorella, e prova nei suoi confronti un forte rancore, poich\u00e9 crede che sia stata proprio la ragazza a rovinare la sua festa di compleanno, liberando gli animali della scuola. L'odio aumenter\u00e0 quando Luna le dir\u00e0 prima di essere sua sorella e poi di averle in realt\u00e0 mentito perch\u00e9 aveva capito che non era ancora pronta a sapere la verit\u00e0. Durante il viaggio nell'altra dimensione, Luna, con l'aiuto di Alessio, le dice finalmente tutta la verit\u00e0, e, poich\u00e9 sono consapevoli che una volta tornate nella dimensione reale, entrambe avrebbero dimenticheranno l'accaduto, di comune accordo decidono di scriverlo sulle loro mani. Tuttavia, una volta tornate alla realt\u00e0, Luna le dir\u00e0 che la scritta si riferisce al fatto che, essendo la fidanzata di Alessio, figlio di Victoria e dunque suo fratello, lei la considera \"come\" una sorella. Sar\u00e0 Eusebio a farle vedere il filmato dell'altra dimensione, facendole scoprire la verit\u00e0. Miranda, allora, avr\u00e0 un malore a causa dei suoi problemi di cuore, ma sar\u00e0 salvata dalla magia di Felipe. Da allora, si riappacificher\u00e0 con la sorella, invitandola a vivere nella sua casa e a condividere la sua camera. Nei confronti di sua madre \u00e8 molto gelosa, non vuole che lei abbia altre relazioni e per questo motivo si mostrer\u00e0 inizialmente contraria alla relazione tra Victoria e Guglielmo anche se alla fine sar\u00e0 proprio lei insieme a Toto a cercare d farli sposare. Scoperta la verit\u00e0 su Luna, Miranda diventer\u00e0 pi\u00f9 buona, assecondando anche gli amori della madre, della sorella e di Toto. Col tempo comincia a capire di essere stata troppo egoista e diventer\u00e0 molto amica di tutti mostrando un carattere altruista e gentile preoccupandosi molto per gli altri. \u00c8 amica di Giulietta con cui litiga a un certo punto perch\u00e9 lei bacia il suo ragazzo Giuliano e Serena, con le quali si troveranno tuttavia sempre in combutta a causa del suo amore per Toto. Quando Alessio sposa Lucilla, in realt\u00e0 Renata, insieme a Luna, Victoria, Toto e Guglielmo, far\u00e0 di tutto per smascherare la ragazza. Insieme ai ragazzi del collegio, inoltre, liberer\u00e0 anche Lucilla trasformata in una gatta da Eusebio. Insieme a Toto gestir\u00e0 il blog del collegio. Alla fine, insieme a Luna, incontrer\u00e0 Gianni, il padre biologico, che fingendosi morto in un incidente, era fuggito in Brasile poich\u00e9 accusato ingiustamente di un reato. Proprio dopo aver incontrato il padre, Miranda viene rapita con l'inganno da Pedro, ma viene liberata grazie all'aiuto di Felipe e Alessio, e del padre Gianni che chiama la polizia. Decide poi di partire, insieme a Luna, per il Brasile, per conoscere meglio il padre biologico, ma nel momento della partenza, lui lascer\u00e0 entrambe in aeroporto per non farle soffrire ulteriormente dato che lui dovr\u00e0 essere incarcerato, ma, alla fine finalmente verr\u00e0 comunque riconosciuto innocente e le due decidono di comune accordo di venire a trovarlo una volta che Luna e Alessio torneranno dal viaggio di nozze.\nGuglielmo Guzm\u00e1n.\nGuglielmo \u00e8 interpretato da Marcelo de Bellis e doppiato da Gianluca Tusco. Ha 42 anni, \u00e8 il padre adottivo di Luna, che ha accudito e amato come se fosse sua figlia. Insieme alla moglie, morta poco dopo l'adozione, non ha mai nascosto la verit\u00e0 alla figlia, che si mostrer\u00e0 sempre riconoscente proprio per questo. Conosce Toto sin da quando era piccolo ed \u00e8 molto amico anche di Ivo, Paul e Ulisse. Per il bene della figlia e per renderla felice, fa di tutto per aiutarla a trovare la sorella Miranda. Prima di arrivare al collegio lavora come autista, ed \u00e8 proprio durante il suo orario di lavoro che si scontra in un incidente proprio con Victoria, che tuttavia si rifiuta di pagargli i danni dell'auto, proponendogli invece il lavoro di autista nella Mastery School. Arrivato al collegio, sar\u00e0 \"vittima\" dei corteggiamenti da parte di Rita, con la quale adotter\u00e0 il cagnolino Willy, ma respinge la donna poich\u00e9 innamorato perdutamente di Victoria, che, per nascondere i suoi veri sentimenti, finger\u00e0 di non sopportarlo, non perdendo occasione per criticarlo e chiamandolo continuamente \"Guzm\u00e1n\", piuttosto che Guglielmo. Aiuter\u00e0 Victoria a smascherare Patrizio, di cui si mostra fin dall'inizio geloso. Inoltre, proprio insieme a Victoria, Luna, Miranda e Toto, contribuir\u00e0 a smascherare anche la truffa di Renata, che, fintasi Lucilla, convince Alessio a farsi sposare. Quando Luna decide di sposare Alessio, si mostra felice e insieme a Victoria le regaler\u00e0 una casa. Quando Jos\u00e9, il padre adottivo di Toto si fa nuovamente vivo, minacciando e intimorendolo, Guglielmo chieder\u00e0 il suo affidamento, incastrando l'uomo, cos\u00ec da farlo arrestare. Alla fine convoler\u00e0 a nozze con Victoria, insieme ad Alessio e Luna.\nSantiago \"Toto\" G\u00fazman Mujica.\nSantiago \"Toto\" \u00e8 interpretato da Manuel Ramos e doppiato da Francesco Ferri. Ha 15 anni e conosce sin da piccolo Luna e Guglielmo. Toto \u00e8 molto buono, gentile e generoso, sensibile, altruista ed \u00e8 sempre pronto a dare una mano. Nonostante la sua bont\u00e0 infinita non \u00e8 ingenuo ma spesso finisce col subire senza parlare e odia litigare. Sogna di poter studiare e di diventare un giorno un veterinario. Alla Mastery School lavora come custode dei cavalli di Miranda, di cui \u00e8 segretamente innamorato da sempre. Miranda lo ricambia, ma lo rifiuta allo stesso tempo a causa delle sue condizioni sociali. Toto, per questo motivo, si sente umiliato, e sognando di diventare ricco, decide di far ingelosire Miranda, fidanzandosi con Serena. Tuttavia, continua ad amare Miranda, per cui decide di farle una sorpresa: sale in questo modo su una scala per appendere uno striscione in segno d'amore per lei, ma proprio sotto i suoi occhi, scivola cadendo a terra. Toto rimane cos\u00ec momentaneamente paralizzato e Miranda decide allora di confessargli finalmente che lo ama e i due si mettono insieme. Quando Toto inizia le terapie, Miranda s\u2019ingelosisce delle cure di Serena e Giulietta, per cui decide di lasciarlo. Il ragazzino allora mette in atto la sua fuga dal collegio, ma sar\u00e0 ritrovato da Guglielmo che lo riporta alla Mastery School, dove Toto, dopo aver lasciato la scuola serale, decide di fare il test di ammissione proprio insieme a Miranda, con la quale si fidanza ufficialmente. Avranno ancora dei problemi con l'arrivo di Alessandro che si prende una cotta per la ragazza rendendo Toto geloso ma alla fine Alessandro lascer\u00e0 perdere Miranda per il suo carattere da viziata e i due faranno pace tornando definitivamente insieme. Quando Eusebio giunge al collegio, Toto aiuta Miranda a entrare nell'altra dimensione per andare a cercare Alessio. In seguito, insieme a Victoria, Luna, Miranda e Guglielmo smaschera Renata insieme ai ragazzi del collegio, inoltre, liberer\u00e0 anche Lucilla trasformata in una gatta da Eusebio. Insieme a Miranda gestisce il blog del collegio, scrivendo articoli e aiutando la ragazzina a scoprire l'identit\u00e0 sul suo vero padre Gianni. \u00c8 proprio Toto, infatti, a farsi dire tutta la verit\u00e0 da Pedro, complice di Gianni. Quando il suo padre adottivo, Jos\u00e9, si fa di nuovo vivo, Toto racconta la sua storia a tutti: quando fu adottato, il padre lo picchi\u00f2, costringendolo a lavorare e dandogli poco da mangiare. All'et\u00e0 di sette anni perci\u00f2 scapp\u00f2 da casa cercando qualche lavoretto, fino ad arrivare alla Mastery. Alla fine, grazie a Guglielmo, il suo incubo definitivamente finisce: Guglielmo, infatti, insieme a Victoria, scoperta tutta la verit\u00e0, fanno arrestare Jos\u00e9 chiedendo successivamente l'affidamento di Toto che sar\u00e0 loro concesso.\nRenata Lopez.\nRenata \u00e8 interpretata da Macarena Paz e doppiata da Letizia Ciampa. Ha 20 anni ed \u00e8 stata la ragazza di Alessio, conosciuto quando il giovane frequentava sua sorella gemella Lucilla. Si mostra sempre altezzosa, capricciosa e vendicativa, specie nei confronti di Luna, che odia perch\u00e9 pensa che le voglia rubare il ragazzo. Per tal motivo, convince Miranda a farsi assumere come sua professoressa privata d'Inglese e si allea con la ragazzina per sbarazzarsi di Luna, arrivando, per metterla in cattiva luce, anche ad avvelenare il pasto della scuola. Aiuta Alessio a ritrovare la madre, ma si mostra sempre ossessiva nei suoi confronti, spinta anche dal padre, Patrizio Lopez, che brama d'impossessarsi delle ricchezze del ragazzo. Una sera, durante il ballo in maschera organizzato da Alessio, si unisce a Max per cercare quest'ultimo e Luna, ma trova Ger\u00f3nimo e Benji legati al tavolo della cucina, da parte di Rita. Quando li slegano, gli riferiscono l'accaduto, dicendogli anche che si trova nello scantinato, cosa che a lei e Max non era venuto in mente. Alessio, il giorno dopo, la chiam\u00f2 per fare da testimone su ci\u00f2 che i bambini le hanno detto sull'ispettore, ma neg\u00f2 ogni cosa, su insistenza di Rita. Quando Alessio la rifiuta definitivamente per fidanzarsi con Luna, decide di seguire il padre in Europa, ma verr\u00e0 in realt\u00e0 portata in un ospedale psichiatrico perch\u00e9 si scoprir\u00e0 essere affetta da problemi mentali. Qui, far\u00e0 in modo che la sorella Lucilla la vada a trovare per impossessarsi della sua identit\u00e0 e riavvicinarsi ad Alessio: gelosa da sempre della sua gemella, la colpir\u00e0 alla testa e la far\u00e0 rinchiudere nell'ospedale psichiatrico al posto suo. Arriva cos\u00ec di nuovo al collegio, dove si allea con Eusebio che le fornisce la pozione magica per confondere Alessio, cos\u00ec da farlo separare da Luna e convincerlo a sposarla. Quando Lucilla riesce a scappare dalla clinica, Renata chiede a Eusebio di trasformare la sorella in una gatta, e parte per la luna di miele con Alessio. Luna, tuttavia, scopre la malfatta e insieme a Victoria, Guglielmo, Toto e Miranda, la smaschera, ma lei riesce a scappare. Con l'aiuto di Beto, un suo amico, rapisce Luna, che riesce per\u00f2 a liberarsi e ritornare al collegio. Renata viene in questo modo nuovamente scoperta, ma, grazie a Eusebio, si rifugia nel collegio, diventando sua schiava. Quando lo stregone, tuttavia, ha un risveglio di coscienza, la consegna nelle mani di Felipe che la fa arrestare. Tuttavia Renata riesce verso la fine della serie nuovamente a scappare, e con un amico, Gioacchino, si fa assumere alla Mastery come addetto alla manutenzione, torna nuovamente al collegio, dove rapisce Alessio e Luna, rinchiudendoli nello scantinato. Felipe, con l'aiuto di Luz, Mart\u00edn e Alessandro, la scover\u00e0 e la far\u00e0 definitivamente arrestare.\nLucilla De La Fuente.\nLucilla \u00e8 interpretata da Macarena Paz e doppiata da Letizia Ciampa. Ha 20 anni ed \u00e8 la sorella gemella di Renata, rispetto alla quale \u00e8 pi\u00f9 buona, umile e gentile. \u00c8 una ragazza timida e riservata che non ama parlare di s\u00e9 e da sempre un'altra occasione a tutti, compresa la sorella che per\u00f2 continuer\u00e0 a renderle la vita un inferno e proprio per questo Lucilla finir\u00e0 con lo smettere di essere buona con lei e cercher\u00e0 in ogni modo di farla arrestare. \u00c8 da sempre innamorata di Alessio, ma non intralcer\u00e0 mai, n\u00e9 la sua relazione con la sorella Renata, n\u00e9 successivamente con Luna. Durante la competizione dei gruppi alla Mastery School, viene chiamata da Alessio per diventare batterista del gruppo delle ragazze. Qui viene inizialmente scambiata per Renata dai ragazzi della scuola, a causa del fatto che sono gemelle, compresa Luna, che non la vedr\u00e0 di buon occhio, proprio a causa dell\u2019ex relazione con Alessio. Superate le prime difficolt\u00e0 former\u00e0 un gruppo con Luna, Valentina e Gaia, con le quali vincer\u00e0 la competizione dei gruppi musicali. Quando scopre che la sorella Renata \u00e8 stata rinchiusa in un ospedale psichiatrico, la va a trovare, ma viene incastrata proprio dalla sorella che le ruba l'identit\u00e0 per riavvicinarsi al collegio e ad Alessio. Quando riesce a scappare dalla clinica, torna alla Mastery School ma viene trasformata in una gatta da Eusebio e Renata. Miranda e Luna si accorgeranno, tuttavia, dell\u2019identit\u00e0 della gatta e convinceranno Olivia a ritrasformarla in una persona. In questo modo Lucilla contribuisce alla cattura di Renata che viene finalmente arrestata. Tornata al collegio definitivamente viene assunta da Felipe come sua assistente, e, dopo esser stata ingiustamente accusata da lui di avergli rubato il tesoro, vuole andare via dal collegio, perch\u00e9 non voleva pi\u00f9 soffrire, dopo tutto quello che aveva passato. Inizialmente Rita tent\u00f2 di convincerla a ritornare, ma lei rifiuta, cos\u00ec Rita \"pass\u00f2 la palla\" a Felipe, nel senso che dovrebbe convincerla lui a rimanere; cos\u00ec and\u00f2 da lei e le chiese scusa per tutti i guai che le ha provocato e per non averle creduto fin dall'inizio, per la storia del furto del tesoro, che era innocente, riappacificandosi. Col tempo comincer\u00e0 a essere attratta da lui fino a innamorarsene ma poich\u00e9 convinta che lui provi ancora qualcosa per Luna soffrir\u00e0 molto. Per far ingelosire Felipe, inizia a frequentare Diego, ma Luz confider\u00e0 allo zio la verit\u00e0 e alla fine i due si fidanzeranno permettendo cos\u00ec alla ragazza di dimenticare Alessio definitivamente. Quando venne a sapere che sua sorella Renata \u00e9 scappata dall'ospedale psichiatrico, si trasferisce nella camera delle ragazze per sentirsi pi\u00f9 protetta e sicura, ma quando seppe che Alessio era sparito e che Victoria voleva chiudere il collegio, chiam\u00f2 suo padre Patrizio per farsi venire a prendere, perch\u00e9 voleva andarsene a causa della sorella, ma Felipe, non volendo separarsi da lei, perch\u00e9 aveva capito che lei \u00e8 il vero amore che cercava dopo secoli, riusc\u00ec a convincerla a rimanere, escogitando un piano, con l'aiuto dei suoi nipoti, per salvare Alessio e, allo stesso tempo, far arrestare sua sorella e il suo complice. Il piano funzion\u00f2 e cos\u00ec Victoria non chiuse il collegio e Lucilla fu felice di rimanere alla Mastery, ringraziando Felipe per tutto quello che ha fatto per lei e per esserle stato vicino in un momento cos\u00ec difficile e duraturo, da superare.\nPatrizio Lopez.\nPatrizio \u00e8 interpretato da Mauricio Dayub e doppiato da Eugenio Marinelli. Ha 49 anni. \u00c8 il padre di Renata e Lucilla, bugiardo, opportunista e approfittatore. Spinge la figlia Renata a sposare Alessio per impadronirsi delle sue aziende e delle sue propriet\u00e0, mentre al collegio, inganna anonimamente Victoria, facendole credere di avere delle notizie sul figlio perduto e chiedendole un riscatto. Alla fine andr\u00e0 via per un viaggio d'affari in Europa e far\u00e0 rinchiudere Renata in un ospedale psichiatrico scoperti i problemi mentali della figlia. Dopo sei, sette o otto mesi che lui \u00e8 ancora in viaggio in Europa, ricevette una chiamata da Victoria per sapere delle informazioni su Lucilla, dato che aveva sempre dei problemi con Renata, ma disse che non ne sa nulla, anche se voleva sapere alcuni dettagli sul viaggio. Miranda, giustamente, ha notato che Lucilla, o per meglio dire, Renata, non aveva invitato suo padre al matrimonio, perch\u00e9 questo significava la rovina del suo piano malvagio, se lui l'avesse scoperta, dato che un padre sa riconoscere le differenze di due figlie gemelle. E' Stato menzionato un'ultima volta, quando Lucilla l'aveva chiamato per farsi venire a prendere, perch\u00e9 Alessio era stato rapito da Renata, Victoria voleva chiudere il collegio e lei non voleva pi\u00f9 soffrire per colpa di sua sorella e perch\u00e9 voleva stare vicino a suo padre; ma Felipe riusc\u00ec a escogitare un piano per far arrestare Renata e salvare Alessio, convincendo cos\u00ec Lucilla a rimanere e facendo in modo che lei chiamasse Patrizio per dirle che aveva cambiato idea.\nRita Marcial.\nRita \u00e8 interpretata da Mariana Prommel e doppiata da Claudia Balboni. Ha 40 anni, \u00e8 una donna severa, ligia alle regole che cerca di far rispettare, impartendo dure punizioni agli incorreggibili che le raggirano: Rita vieta, infatti, i fidanzamenti e i contatti tra gli alunni, nonch\u00e9 qualsiasi forma di divertimento nel collegio, ma questo comportamento \u00e8 ricollegabile al fatto che s\u2019innamora facilmente di chiunque, senza per\u00f2 essere mai ricambiata. \u00c8 la sorella maggiore di Aldo, precettore della Mastery School, e braccio destro di Victoria, tanto che quando lei non c'\u00e8, Rita tenta di fare il capo, senza che qualcuno la vede buon occhio. Quando Guglielmo diventa l'autista di Victoria, lei lo ossessiona, poich\u00e9 lo crede segretamente innamorato di lei, nonostante lui in realt\u00e0 cerchi in tutti i modi di allontanarla. Proprio grazie a Guglielmo adotta un cagnolino, che chiama Willy e che tratta come un loro figlio adottivo. Rita \u00e8, inoltre, l'unica a conoscere i segreti di Victoria, nonch\u00e9 la stanza in cui la direttrice conserva i ricordi del figlio. Proprio per questo rapporto di amicizia con Victoria, Rita crede che la nominer\u00e0 come suo successore, ma viene invece \"scavalcata\" da Alessio. Delusa e ferita, cerca allora di mandare in malora il collegio, e, durante una festa in maschera organizzata dal nuovo direttore Alessio, chiama l'ispettore, ma la conversazione viene ascoltata da Ger\u00f3nimo e Benji; quindi, per impedire loro di avvisare Alessio, li lega nella cucina della Mastery School, ma, a sua insaputa, vengono liberati da Renata e Max, Nella quale i due bambini gli riferiscono l'accaduto. Nel frattempo l'Ispettore giunge alla Mastery School, il quale impone delle nuove regole ad Alessio. Quando Eusebio arriva nel collegio dall'altra dimensione, lei si allea con lo stregone, di cui \u00e8 in realt\u00e0 innamorata, che le promette la met\u00e0 del tesoro di Felipe. Decide cos\u00ec di tradire la fiducia di Victoria e aiutare Renata, che nasconde nella cantina, nel suo progetto di allontanare Luna da Alessio e dal collegio. Tuttavia, quando Eusebio trasforma Lucilla in una gatta, Rita si prenda cura di lei, portandole il cibo e preparandole la cuccia. Nel momento in cui Eusebio preferisce Renata a lei, la trasforma momentaneamente in un ratto. Renata, inoltre, la rinchiude nella cantina e la costringe a scrivere una lettera di dimissioni indirizzata a Victoria. Miranda e Toto, per\u00f2, aiutati dalla gatta Lucilla, la ritroveranno e la libereranno. Rita, capiti i suoi errori, torna allora da Victoria che la perdona e la riammette al suo fianco nella Mastery School. Eusebio tenta nuovamente di corromperla offrendole una parte del tesoro rubato, ma lei, diventata ormai una donna nuova e buona, dopo essersi resa conto che la felicit\u00e0 non si compra, convince lo stregone a riconsegnare il tesoro. Dopo che si \u00e9 scusata con tutti e riferito le sue vere intenzioni ed essersi pentita sul serio, incontr\u00f2 Lucilla, che era in partenza per andarsene via dal collegio. Dopo averla portata in un bar, il quale le ha offerto un caff\u00e8, tent\u00f2 di scusarsi per tutti i guai che le ha provocato, ma lei disse che non serve scusarsi e che non voleva pi\u00f9 stare al collegio, dopo tutto quello che aveva passato, cos\u00ec decise di convincere Felipe a convincere Lucilla a rimanere, cosa che funzion\u00f2. Riveler\u00e0 di essere stata adottata, ma di non aver mai rinnegato i suoi genitori adottivi. S\u2019innamora di Diego Miraflores, che nonostante si mostri in un primo momento contrario alle sue attenzioni, s\u2019innamora anch'esso di Rita. Alla fine si fidanzeranno.\nHern\u00e1n \"Aldo\" Marcial.\nHern\u00e1n \"Aldo\" \u00e8 interpretato da Mario Guerci e doppiato da Raffaele Proietti. Ha 27 anni. \u00c8 un ragazzo semplice, molto carino e sempre positivo. \u00c8 il precettore della Mastery School, nonch\u00e9 fratello minore di Rita, dalla quale si distingue per il suo animo buono e per la disponibilit\u00e0 nei confronti di tutti gli studenti. \u00c8 segretamente innamorato di Renata, che ignora, essere la ragazza di Alessio: i due si sono, infatti, incontrati a una festa e per lei, Aldo compone la canzone \"Quiero Abrir Tu Coraz\u00f3n\", che affida poi a Ivo. Proprio perch\u00e9 fortemente innamorato di lei, far\u00e0 di tutto per conquistarla, ma Renata, che brama il matrimonio con Alessio, gli dir\u00e0 che il loro \u00e8 un amore impossibile poich\u00e9 lei deve partire per l'Europa. Quando Renata arriva al collegio, Aldo scopre che in realt\u00e0 la ragazza le ha mentito e che \u00e8 la fidanzata di Alessio, con cui nel frattempo ha stretto una forte amicizia. Aldo decide cos\u00ec di mentire e dire che la canzone che lui ha composto \u00e8 stata scritta per Luna, compromettendo cos\u00ec l'amicizia con Alessio che gli ha confidato di essere innamorato di lei. L'amicizia verr\u00e0 rovinata ancor di pi\u00f9, quando Luna gli chieder\u00e0 di fingersi fidanzati per allontanare Alessio. Quando il professore di musica del collegio si licenzia, Victoria affida a lui la cattedra, nonostante l'opposizione di Rita che vorrebbe che lui proseguisse il sentiero del padre, intraprendendo la carriera militare. Prima dell'arrivo dei ragazzi dell'altra dimensione se ne va per insegnare in un'altra scuola, ma torna per il matrimonio di Luna e Alessio. In seguito, diverr\u00e0 il cognato di Diego Miraflores, se sua sorella Rita si sposa con lui.\nAg\u00e1pito Diego Alessandro Miraflores De La Fuente.\nAg\u00e1pito Diego Alessandro \u00e8 interpretato da Pepe Monje e doppiato da Fabrizio Vidale. Ha 43 anni. \u00c8 il sesto nipote di Felipe Segundo de la Fuente, il nuovo direttore della Mastery School assunto da Alessio e Victoria. Ha il compito di tenere lontani i bambini dal baule magico, nonostante questi ultimi facciano di tutto per vedere che cosa c'era l\u00ec dentro, un pozzo spazio-temporale, simile ad un campo magnetico, in cui c'era il telecomando che teletrasporta, chiunque lo tocchi o se si attiva da solo, quando un pianeta entra nella costellazione altrui, nell'altra dimensione. Sebbene sia un adulto spesso, si comporta da bambino ma \u00e8 molto saggio e responsabile. Divertente e scherzoso \u00e8 per\u00f2 anche calmo e riflessivo soprattutto con l'arrivo di suo zio Felipe di cui diventa migliore amico e maggior confidente. \u00c8 vissuto molti anni nella giungla, dove ha incontrato Eusebio, che si \u00e8 finto suo amico solo, per impossessarsi di un tesoro nascosto da Felipe. Ad un certo punto viene mandato nell'altra dimensione, insieme a Caterina, Abril, Luz, Mart\u00edn e Alessandro, da Rita, per ordine di Eusebio, per usare il segno sulla sua nuca, insieme agli altri, per aprire la cripta per il tesoro; ma, a causa del fatto che c'\u00e8 un altro discendente di Felipe, che si scoprir\u00e0 essere Ger\u00f3nimo, Eusebio non riesce ad aprire la cripta, credendo che ci sia una mancanza di coordinate. Successivamente viene liberato da Felipe insieme agli altri ragazzi, durante il quale quest'ultimo riusc\u00ec a riportarli nella dimensione reale, ma non ricord\u00f2 niente di ci\u00f2 che ha vissuto l\u00ec, fino a quando Felipe non glielo disse, rimanendo cos\u00ec stupito, insieme agli altri, del fatto che Felipe ricordasse tutto ci\u00f2 che ha vissuto, a causa del fatto che \u00e8 un mago e uno stregone e che ha vissuto per secoli dall'altra parte. Successivamente, s'innamorer\u00e0 di Lucilla e sar\u00e0 il rivale di Felipe, ma non sa che quello di Lucilla \u00e8 un piano per fare ingelosire Felipe. Per un periodo litigheranno proprio per lei ma alla fine faranno pace. In seguito comincer\u00e0 a provare dei sentimenti per Rita, dei quali lui stesso si vergogna, e alla fine si fidanzer\u00e0 con lei. Insieme a Felipe, Luz, Mart\u00edn e Alessandro, contribuir\u00e0, alla fine della stagione, alla cattura di Renata. In seguito, diverr\u00e0 il cognato di Hernan \"Aldo\" Marcial, se Diego e Rita si sposeranno.\nFelipe Segundo De La Fuente.\nFelipe \u00e8 interpretato da Fabio Di Tomaso e doppiato da Massimiliano Manfredi. Ha 1.000 anni, cronologicamente, e biologicamente 33 anni. \u00c8 il capostipite dei De La Fuente, viene dall'altra dimensione ed ha dei poteri spirituali molto potenti. I suoi discendenti hanno tutti il suo stesso segno dietro la schiena. \u00c8 il fondatore della Mastery School, creato nel 1916, e con il suo tesoro, che ha accumulato e conservato per molti secoli, vuole aprire tante Mastery School in tutto il mondo, cio\u00e8 una in ogni capitale. Felipe \u00e8 un uomo buono, altruista e molto saggio. Sempre calmo e pacato perde per\u00f2 tutta la sua enorme pazienza quando fanno del male alle persone a cui tiene. Nel passato era innamorato di una donna di nome Eugenia con cui stava per sposarsi, cosa poi non fatta, perch\u00e9 Eusebio ha spedito anonimamente un biglietto che diceva che il loro matrimonio aveva come prezzo la vita di Eugenia. Felipe aveva ignorato gli avvertimenti di Eusebio, ma la situazione era diventata pi\u00f9 complicata con le minacce, ma \u00e8 riuscito coraggiosamente a sposarla, perch\u00e9 si erano giurati amore eterno ma, dopo che lui ha detto \"Si, lo voglio\", \u00e8 finito nell'altra dimensione per via del suo mentore, di cui si \u00e9 rivelato che l'ha fatto per salvare la vita a lui e a Eugenia. Quest'ultima, non conoscendo la verit\u00e0 sul perch\u00e9 il suo amato era sparito, pens\u00f2 che l'avesse abbandonata per sempre, cos\u00ec, anni dopo, spos\u00f2 un altro. Eugenia si scoprir\u00e0 essere Luna in una vita passata e sar\u00e0 cos\u00ec ossessionato da lei cercando in ogni modo di farle ricordare chi era e com\u2019era forte il loro amore, ma lei rester\u00e0 sempre innamorata di Alessio, con cui anche nella sua vita passata si era alla fine sposata dato che \u00e8 lui il vero amore della sua vita. Quando Felipe ha finalmente capito che Luna non \u00e8 Eugenia, decise di sacrificarsi per salvare i suoi discendenti, come fece in passato: Decise di andare nell'altra dimensione per dissotterrare il tesoro dal suo luogo segreto e poi liberare i suoi nipoti; ma, per poter portare il tesoro nella dimensione reale, si doveva attraversare un campo magnetico molto forte, al quale porta delle irreparabili conseguenze. Felipe riusc\u00ec a portare a termine questo piano, perdendo la vista nel processo, che gli verr\u00e0 poi restituita da Eusebio. \u00c8 rivale di quest'ultimo da quasi 1000 anni. Quando Lucilla decise di andarsene dal collegio, perch\u00e9 non voleva far parte della Commedia Musicale, Felipe la convince a rimanere, perch\u00e9 stava cercando una segretaria con cui realizzare il suo sogno per il tesoro, al quale accetta con gioia. Una sera le mostr\u00f2 il tesoro, al quale Lucilla non credeva di avere cos\u00ec tanti lingotti d'oro per aprire tanti collegi; ma non si erano accorti che Eusebio li stava spiando, il quale vide dov'era nascosto il tesoro, che venne rubato il giorno dopo proprio da lui, invecchiando cos\u00ec nuovamente. Felipe incolp\u00f2 Lucilla di questo, ma quando scopr\u00ec che il vero responsabile era Eusebio, e che era seriamente pentito di quello che aveva fatto, grazie a Rita, che gli fece capire gli errori che stava facendo, si scus\u00f2 con Lucilla per aver dubitato di lei, ma decise di andarsene dal collegio per sempre, decisione che non si \u00e8 mai avverata, perch\u00e9 venne convinta prima da Rita, che non ha funzionato, poi dallo stesso Felipe, il quale si scus\u00f2 per averla messa in mezzo con la storia del furto del tesoro, cos\u00ec decise di rimanere, pur entrando piano piano in un rapporto molto intimo con lui. Quando Miranda viene rapita, offrir\u00e0 il suo tesoro per pagare il riscatto ma non servir\u00e0 perch\u00e9 la polizia arriva in tempo. Col tempo diventa molto amico di Lucilla di cui piano piano s\u2019innamora, e la ragazza lo ricambier\u00e0 ma, pensando che lui sia ancora innamorato di Luna, decider\u00e0 di farlo ingelosire con Diego (cosa che riuscir\u00e0) ma tutto si complicher\u00e0 perch\u00e9 lui s\u2019innamorer\u00e0 davvero della ragazza che non riuscir\u00e0 a confessargli di essere innamorata di Felipe. Felipe finir\u00e0 allora per litigare con lui ma alla fine faranno pace e si chiarir\u00e0 anche con Lucilla con la quale si fidanza, riuscendo finalmente a essere felice dopo secoli e riuscendo cos\u00ec a dimenticare Luna definitivamente, cosa che ci riuscir\u00e0 anche se non con poche difficolt\u00e0, rimanendo comunque un suo caro amico. Inizialmente odia Alessio per via dei forti sentimenti che entrambi provano per Luna, ma alla fine diventeranno buoni amici, dopo che Alessio gli dar\u00e0 eterna gratitudine per aver salvato Miranda e di come \u00e8 stato vicino alla sua famiglia in un momento tanto difficile. Quando Renata, a fine serie, riuscir\u00e0 a scappare nuovamente dall'ospedale psichiatrico per portarsi via Alessio e sposarlo per sempre e liberarsi di Luna definitivamente, Felipe, con l'aiuto di Diego, Luz, Mart\u00edn e Alessandro escogiter\u00e0 un piano per liberare Alessio e Luna dalle grinfie di Renata, facendola cos\u00ec arrestare; ma, in realt\u00e0, lo fece perch\u00e9 voleva far rimanere Lucilla alla Mastery, dopo che seppe da quest'ultima che sarebbe andata via, a causa di sua sorella, e perch\u00e9 aveva capito che Lucilla \u00e8 il vero amore che stava cercando dopo molti secoli. In questo modo Luna e Alessio potranno tranquillamente sposarsi, vivendo cos\u00ec una vita felice e contenta. \u00c8 anche amico di Ag\u00e1pito Miraflores, fantasma del primo direttore della Mastery School e antenato del nipote di Felipe, Diego Miraflores.\nEugenia.\nEugenia \u00e8 la moglie di Felipe e suo antico amore. Quest'ultima, non conoscendo la verit\u00e0 sul perch\u00e9 il suo amato era sparito, pens\u00f2 che l'avesse abbandonata per sempre, cos\u00ec, anni dopo, spos\u00f2 un altro.\nMentore di Felipe.\n Il Mentore di Felipe \u00e8 il maestro che vive con lui nell'altra dimensione. Il secolo scorso trasfer\u00ec il suo allievo nell'altra dimensione per salvargli la vita, quando seppe che Eusebio avrebbe reso la vita impossibile a Felipe ed Eugenia. Rimase con lui per molti anni, aiutandolo a prepararsi per la battaglia successiva con Eusebio, nel caso si dovessero incontrare in futuro. Quando Felipe venne a sapere che Eusebio fece prigionieri tutti i suoi discendenti, e per poco non ci riusc\u00ec con Diego, il suo maestro lo allen\u00f2 duramente per fargli mantenere mente, corpo e spirito attivi e per prepararlo per affrontare il viaggio verso l'ignoto, il quale Felipe disse che per lui era molto divertente attraversare lo spazio e il tempo e ricominciare tutto dal principio. Il suo maestro gli chiese di non perdere mai di vista l'obiettivo e facendo in modo che le sue emozioni non interferiscano mai con quello che \u00e8 il suo compito. Ma quando Luna ritorn\u00f2 dall'altra dimensione, Felipe ne rimase fanaticamente e ossessivamente innamorato che perse di vista l'obiettivo principale, cos\u00ec chiese aiuto al suo mentore, il quale gli disse che se si ostina a stare con Luna, potrebbe soffrire molto e nemmeno il suo stesso maestro non potrebbe fare niente per aiutarlo. Lui disse anche a Felipe di guardare in faccia la realt\u00e0 che ha davanti, cio\u00e8 che Luna ha trovato la felicit\u00e0 non con Lui, ma con Alessio. Ricompare ancora quando Felipe si \u00e8 fermato in due lati: Da uno sa che ama Luna e dall'altro rischia di esporsi alla malvagit\u00e0, non riuscendo cos\u00ec a trovare il suo vero obiettivo. Il mentore gli consigli\u00f2 di prendere le distanze e trovare il suo centro e di ascoltare il suo cuore, che la vita continua e che poi sarebbe arrivato tutto il resto. Ritorna per l'ultima volta, quando Felipe decise di andare nell'altra dimensione per salvare i suoi nipoti, quindi lo ha convocato per un'ultima conversazione con lui prima di affrontare quello che stava per fare: Riportare il tesoro nella dimensione reale sfidando il campo magnetico e le conseguenze che potrebbe avere, al quale Felipe gli confess\u00f2 di avere molta paura. Il maestro gli disse che non sarebbe stato da solo in questa situazione, che lui c'\u00e8 sempre, quando Felipe lo richiede; cos\u00ec Felipe e il suo maestro si salutarono, il quale quest'ultimo gli incita di seguire il suo cammino.\nIvo (L\u00f3pez P\u00e9rez Beltr\u00e1n).\nIvo \u00e8 interpretato da Andr\u00e9s Gil e doppiato da Flavio Aquilone. Ha 18 anni ed \u00e8 amico di Luna, Paul e Ulisse, con i quali ha formato un gruppo musicale del quale \u00e8 il tastierista e cantante. \u00c8 bello e affascinante, il ragazzo che tutte le ragazze desiderano, coraggioso, sfrontato, istintivo, egoista, sarcastico, un leader per natura, non sa mantenere un segreto, non ha paura di nulla, non si cura delle conseguenze delle sue azioni e ovunque vada fa s\u00ec che tutte le ragazze si innamorano di lui: al suo arrivo in collegio infatti tutte inizialmente perderanno la testa per lui. Decide di seguire Luna alla Mastery School per il bene del gruppo. Qui, nel collegio, si trova anche la sua sorellastra Valentina, andata via di casa proprio perch\u00e9 segretamente innamorata di lui. Inizialmente Ivo non sa dei sentimenti della ragazza e non capisce perch\u00e9 lei lo tratti cos\u00ec male dato che lui le vuole veramente bene come ad una sorella. Per far dispetto alla sorellastra che lo maltratta, bacia la sua amica Emma, con la quale avr\u00e0 poi una relazione. Questo gli causer\u00e0 l'inimicizia di Tom, ex fidanzato di Emma, e di Ra\u00fal, amico del cuore di Tom, che tenteranno di farlo cacciare dal collegio, accusandolo di aver rubato i soldi delle rette. \nL'unica a credere alla sua innocenza sar\u00e0 proprio Valentina e questo porter\u00e0 i due a riavvicinarsi molto. Emma gelosa allora arriver\u00e0 ad accusare Valentina, Ivo inizialmente le creder\u00e0 allontanandosi di nuovo dalla ragazza ma capir\u00e0 poi di essere innamorato della sorellastra. La ragazza per\u00f2 ha iniziato una storia con il migliore amico del ragazzo, Ulisse, proprio per dimenticarlo. Quando Ivo le si dichiarer\u00e0 per\u00f2 i due, per quanto ci provino non riescono a stare lontani ed iniziano una relazione segreta alle spalle del ragazzo che poi Valentina lascer\u00e0. Quando Ulisse scopre la relazione fra i due litigher\u00e0 furiosamente con l'amico ma poi faranno pace e Ivo e Valentina potranno finalmente stare insieme. Il fidanzamento con Valentina, per\u00f2, \u00e8 burrascoso, infatti, i due si lasciano e si prendono continuamente e litigano in continuazione. All'interno del collegio fa subito amicizia con Aldo che gli affida la sua canzone \"Quiero Abrir Tu Coraz\u00f3n\". Proprio durante un concerto, conosce Gaia, figlia del proprietario del locale: Ivo consiglia proprio a lui di portare la figlia alla Mastery. Gaia inizia perci\u00f2 a odiarlo, ma dietro la sua rabbia si cela, in realt\u00e0, il suo amore per lui. Nonostante i tentativi di conquista della ragazza, Ivo continua ad amare Valentina. Durante il viaggio nell'altra dimensione, tuttavia, Eusebio confida a Ivo che la donna della sua vita \u00e8 in realt\u00e0 Gaia e non Valentina. Ivo scrive cos\u00ec il messaggio su un bigliettino, che, una volta tornato nella dimensione reale, viene trovato dalla stessa Gaia, che per\u00f2 decide di nascondere la verit\u00e0 a Valentina. Quando Valentina scopre la verit\u00e0, Ivo rompe la sua relazione con lei, poich\u00e9 la considera troppo gelosa, ma, dopo vari \"tira e molla\", i due tornano di nuovo insieme consci di amarsi moltissimo e da quel momento, nonostante le liti, non si lasceranno pi\u00f9. Con l'arrivo dei nuovi ragazzi dell'altra dimensione, Ivo stringe una forte amicizia con Mart\u00edn, aiutandolo a realizzare il suo sogno nel mondo del calcio, ma, in seguito, diverr\u00e0 anche molto amico di Alessandro.\nPaul.\nPaul \u00e8 interpretato da Christian Puebla e doppiato da Manuel Meli. Ha 17 anni ed \u00e8 amico di Luna, Ivo e Ulisse, con i quali ha formato una band musicale della quale \u00e8 il batterista. Molto romantico, pacato e gentile, e da sempre \u00e8 innamorato di Luna, la quale \u00e8 all'oscuro di tutto, e che comunque non contraccambia. Insieme agli altri ragazzi decide di seguire la ragazza nel collegio per il bene del loro gruppo. Qui s\u2019innamora di Gaia, che si contende con Raul, e per lei litiga anche con Ulisse, preferito di Gaia. Quando per\u00f2 si accorge che Gaia sta in realt\u00e0 giocando con entrambi, lascer\u00e0 stare. Insieme a Ivo verr\u00e0 portato nell'altra dimensione, ma al ritorno non ricorder\u00e0 nulla. Durante i provini per la commedia teatrale, sar\u00e0 scelto come protagonista del musical, scatenando l'ira di Alessio, geloso che lui debba baciare Luna della quale \u00e8 sempre stato segretamente innamorato.\nUlisse.\nUlisse \u00e8 interpretato da Valentino Giovannetti e doppiato da Jacopo Castagna. Ha 17 anni, amico di Luna, Ivo e Paul, con i quali ha formato una band musicale, della quale \u00e8 il bassista. Insieme agli altri ragazzi decide di seguire Luna nel collegio per il bene del loro gruppo. Qui s\u2019innamora perdutamente di Valentina, con cui avr\u00e0 storia, conquistando l'inimicizia d'Ivo, fratellastro della ragazza e vero amore di lei. \u00c8 un vero preciso con le parole, usa sapientemente termini complessi, genio dell'informatica, ma molto spesso si mostra saccente e litigioso. Adora suo nonno, dal quale ha preso l'intelligenza, e sottovaluta i suoi genitori. Si arrabbia con Ivo quando questo decide di allontanarsi dalla band per aiutare Mart\u00edn a sfondare nel mondo del calcio. Durante la preparazione della commedia del collegio, si offre come sostituto di Paul per cercare di conquistare Luz, che bacer\u00e0, scatenando cos\u00ec la gelosia di Mart\u00edn, arrivando, ad un certo punto, quasi a menarlo. Per un breve periodo litigheranno pesantemente, ma alla fine, dopo pochi episodi, si riconciliano. Luz, tuttavia, confess\u00f2 di continuare ad amare Mart\u00edn.\nTom Gonz\u00e1les Crespo.\nTom \u00e8 interpretato da Lucas Verstraeten e doppiato da Fabrizio De Flaviis. Ha 19 anni, viziato e materialista, nonch\u00e9 abituato a vivere nel lusso: nato in una famiglia di nuovi ricchi borghesi, i suoi genitori acconsentono a comprargli tutto quel che desidera. Proprio per i soldi della sua famiglia, crede di poter fare il macho, proprio come suo padre, che, invece di rimproverarlo lo incoraggia. In realt\u00e0 \u00e8 un buon amico e col tempo si mostrer\u00e0 generoso, altruista e di buon cuore. Fa continui discorsi da esperto di finanza, di auto, di cose di cui non sa niente, progettando il suo futuro sui soldi. \u00c8 fidanzato con Emma, che, annoiata da questi suoi comportamenti, lo tradisce con Ivo, causando l'inimicizia tra i due. Proprio per questo motivo, con l'aiuto dell'amico Raul, cercher\u00e0 di mettere \"fuori gioco\" Ivo, facendolo accusare del furto dei soldi delle rette. Riuscir\u00e0 a fidanzarsi di nuovo con Emma della quale era ancora molto innamorato, ma verranno di nuovo separati da Celeste, innamorata di lui. L'amore tra Tom ed Emma, tuttavia, trionfa e torneranno insieme, lottando contro tutti, compreso il padre del ragazzo che vuole separarli, a causa delle umili origini di Emma, che inizialmente mente sul lavoro dei genitori. Proprio per suo padre che vuole dividerli per un periodo, penseranno di scappare ma poi cambieranno idea. Il suo migliore amico \u00e8 Ra\u00fal, ma alla fine lega anche con Ivo, Paul, Ulisse, Mart\u00edn e Alessandro.\nRa\u00fal Molina.\nRa\u00fal \u00e8 interpretato da Ramiro L\u00f3pez Silveyra. Ha 17 anni ed \u00e8 il migliore amico di Tom, che aiuter\u00e0 nel tentativo di far cacciare Ivo. Al collegio s\u2019innamora di Gaia, che si contender\u00e0 con Paul, e per lei litigher\u00e0 con Ulisse, preferito di Gaia. Quando per\u00f2 si accorge che Gaia sta in realt\u00e0 giocando con entrambi, lascer\u00e0 stare. All'inizio ha un forte contrasto con i ragazzi dell'altra dimensione, ma poi diventeranno amici.\nMart\u00edn De La Fuente.\nMart\u00edn \u00e8 interpretato da Thiago Batistuta. \u00c8 un ragazzo dell'altra dimensione, discendente di Felipe, proveniente dagli anni ottanta. \u00c8 il quarto nipote di Felipe a essere rapito da Eusebio, che user\u00e0 il sigillo impresso sulla sua nuca per aprire il tesoro. Gli piace molto il calcio e nella sua epoca stava per giocare in una squadra professionista. Molto dolce e romantico \u00e8 un buon amico sempre pronto a tutto, \u00e8 socievole e carismatico e sebbene abbia molti buoni propositi spesso, si ritrova ad avere dei progetti individualisti. Quando arriva in collegio, nonostante un inizio burrascoso, non avr\u00e0 molti problemi ad adattarsi a differenza degli altri ragazzi che vengono con lui dall'altra dimensione. \u00c8 da sempre follemente innamorato di Luz, che inizialmente lo rifiuter\u00e0 per la loro discendenza comune e perch\u00e9 il fidanzamento li distrarrebbe dalla loro missione di rendere il mondo migliore. Ci\u00f2 nonostante lui non si arrender\u00e0 e far\u00e0 di tutto per farle capire quanto la ama e che anche lei prova lo stesso. Infatti, dopo molti tentativi, riuscir\u00e0 a conquistarla e si fidanzer\u00e0 con lei. Tiene molto ai compagni dell'altra dimensione ma per lui la persona pi\u00f9 importante \u00e8 Luz, infatti decide di lasciare il gruppo quando non gli permettono di fidanzarsi con lei per le regole precedentemente imposte. \u00c8 molto geloso di Luz e questo causer\u00e0 alcuni problemi nel loro rapporto. Quando Ulisse s\u2019interesser\u00e0 a Luz lui diventa fin troppo geloso e spesso litiga pesantemente col ragazzo per lei che per un periodo si sente a sua volta attratta dal nuovo spasimante arrivando a lasciarsi col ragazzo per l'eccessiva gelosia di lui \u00e8 l'indecisione di lei, arrivando quasi a menarlo, ma poi Luz capir\u00e0 di amare solo Mart\u00edn e si rimetteranno insieme. Quando arriva al collegio, entra nella band dei ragazzi e diventa subito amico di Ivo che lo aiuter\u00e0 a sfondare nel mondo del calcio, che per\u00f2 lascer\u00e0 per amore di Luz che non vuole che lui abbia progetti individualisti che compromettono il gruppo; ma, dopo che Eusebio \u00e9 ringiovanito e non commise pi\u00f9 cattive azioni, Luz gli permette di continuare il suo sogno di diventare un calciatore professionista, scusandosi per averlo obbligato a scegliere. Quando Renata, alla fine della stagione, riesce a scappare nuovamente dall'ospedale psichiatrico e a rapire Alessio, tenendolo prigioniero nello scantinato, Mart\u00edn, insieme a Luz, decise di andare nell'epoca di quest'ultima, per non lasciarla sola, visto che Victoria decise di chiudere il collegio, per\u00f2, insieme a Felipe, Diego, Luz e Alessandro contribuir\u00e0 alla cattura di Renata, facendole quindi cambiare idea.\nAlessandro De La Fuente.\nAlessandro \u00e8 interpretato da Jaime Dom\u00ednguez e doppiato da Simone Crisari. \u00c8 un ragazzo dell'altra dimensione, discendente di Felipe, proveniente dagli anni novanta. \u00c8 il quinto nipote di Felipe a essere rapito da Eusebio, che user\u00e0 il sigillo impresso sulla sua nuca per aprire il tesoro. \u00c8 un ragazzo romantico e molto buono ma che non permette a nessuno di mettergli i piedi in testa. Onesto e leale non mentirebbe ne tradirebbe mai qualcuno. Ha un carattere molto forte ma \u00e8 un buon amico. Al collegio, s\u2019innamorer\u00e0 dapprima di Miranda, che tuttavia lascer\u00e0 perdere presto per il suo carattere da viziata. Trover\u00e0 poi il vero amore in Gaia, con la quale si fidanza, nonostante all\u2019inizio continuasse a litigarci e affermasse di non sopportarla. Per via dei caratteri orgogliosi di entrambi litigheranno comunque spesso ma faranno sempre pace. Quando Renata, alla fine della stagione, riuscir\u00e0 a scappare nuovamente dall'ospedale psichiatrico e a rapire Alessio, tenendolo prigioniero nello scantinato, sent\u00ec che Victoria voleva chiudere la Mastery School, ma non si aspettava che Luz e Mart\u00edn tornassero nell'epoca di Luz per sempre, quindi si oppone fermamente a questa decisione, nonostante Luz cercasse di fargli capire che cosa sta provando in quel momento, cos\u00ec decise di rassegnarsi, ma grazie a Felipe, Diego, e, soprattutto, Luz e Mart\u00edn, contribuir\u00e0 alla cattura di Renata, facendo quindi cambiare idea a Luz.\nValentina (Luca L\u00f3pez P\u00e9rez Beltr\u00e1n).\nValentina \u00e8 interpretata da Micaela Riera e doppiata da Valentina Favazza. Ha 18 anni ed \u00e8 una ragazza molto bella, decisa, intelligente, furba e pragmatica, una leader nata. \u00c8 una ragazza d'oro, ma quando si arrabbia, diventa un po' nevrotica ed \u00e8 parecchio irascibile e anche un po' scontrosa. All'arrivo di Luna al collegio, per difendere i bambini della Mastery School, decide di accusare la ragazza di aver rovinato la festa di Miranda. \u00c8 la sorellastra d'Ivo di cui \u00e8 segretamente innamorata, ed entra nel collegio proprio per scappare da quest\u2019amore, considerato inizialmente impossibile. Quando il fratellastro arriva anche lui al collegio, tra di loro inizia un rapporto burrascoso, ma alla fine Valentina gli confessa piangendo i suoi veri sentimenti sapendo per\u00f2 di non essere ricambiata. Nel frattempo, per dimenticarsi d'Ivo, inizier\u00e0 una relazione con Ulisse, ma quando Ivo, col passare del tempo, capisce di amarla, inizia una relazione con lui. Il fidanzamento, per\u00f2, \u00e8 burrascoso, infatti, i due si lasciano e si prendono di continuo. Quando Ivo si reca nell'altra dimensione, lei decider\u00e0 di seguirlo per salvarlo, e qui scoprir\u00e0 da Eusebio che il vero amore d'Ivo \u00e8 in realt\u00e0 Gaia. Tornata nella dimensione reale, per\u00f2, Valentina ha dimenticato tutto, ma Gaia, che invece sa tutto, le nasconder\u00e0 la verit\u00e0 poich\u00e9 ha capito che l'amore della ragazza con Ivo \u00e8 pi\u00f9 forte di tutto il resto. Quando scopre la previsione di Eusebio, ha un attacco di gelosia che porta alla rottura del fidanzamento con Ivo, ma dopo vari \"tira e molla\", i due tornano di nuovo insieme. Dopo una prima inimicizia, lega molto sia con Luna sia con Gaia e con l'arrivo dei ragazzi dell'altra dimensione anche di Luz, ma \u00e8 da sempre amica anche di Emma (sua migliore amica), Federica e delle bambine del collegio. All'interno della Mastery ha anche un altro piccolo ammiratore, Benji, che nonostante la sua tenera et\u00e0 \u00e8 follemente innamorato di lei, rifiutando tutte le altre bambine del collegio.\nEmma G\u00f3mez.\nEmma \u00e8 interpretata da Lola Mor\u00e1n e doppiata da Lucrezia Marricchi. Ha 17 anni, \u00e8 molto dolce e bella. Sicura di se e ottimista \u00e8 molto buona ma non esita a tirar fuori le unghie per difendersi. Balla molto bene e lo sa, difatti \u00e8 un po' vanitosa. Inizialmente \u00e8 la fidanzata di Tom e i due stanno insieme da anni. All'interno del collegio nasconde a tutti le sue vere origini: i genitori, infatti, sono due fruttivendoli, ma temendo di non essere accettata dagli altri, specie da Tom, a causa delle sue umili origini, decide di mentire su di loro. Quando Luna arriva con i ragazzi della band alla Mastery School, cede alle attenzioni di Ivo, con cui ha una breve relazione: si sente, infatti, oppressa dai progetti di Tom, e vede nel nuovo ragazzo una via di fuga. Entra cos\u00ec in competizione con Valentina, accusandola del furto dei soldi delle rette per farle un dispetto e metterla fuori gioco. Nonostante lei stia con Ivo, Tom, per\u00f2 non si perde d'animo e continua a corteggiarla, finch\u00e9 Emma non ritorna con lui. Per colpa di Celeste, innamorata di Tom, viene tuttavia smascherata la sua vera identit\u00e0 e il ragazzo, sentendosi ferito la lascia di nuovo, anche se alla fine la perdona perch\u00e9 la ama molto e tornano insieme. I due ragazzi, infatti, sono la coppia storica del collegio, anche contro il volere di Rita, che rifiuta i contatti tra gli alunni, e dei genitori di Tom, che rifiutano invece le umili origini della ragazza. Alla fine i due riusciranno a ribellarsi anche ai genitori di lui nonostante non accetteranno mai la coppia e resteranno insieme minacciando anche di fuggire se non gli lasceranno vivere la loro storia. Emma, inoltre, nonostante l'attrito causato dal comune amore per Ivo, \u00e8 molto amica di Valentina, ma anche di Federica, Gaia e Luna, mentre detesta Celeste nonostante inizialmente fossero grandi amiche.\nFederica.\nFederica \u00e8 interpretata da Delfina Capalbo e doppiata da Giulia Catania. Ha 17 anni, \u00e8 una ragazza bella e simpatica, ma incapace di mantenere i segreti. \u00c8 da tutti considerata un po' stupida per la sua ingenuit\u00e0 e per la sua effettiva poca intelligenza, anche se \u00e8 molto buona con tutti. Soffre l'assenza della madre, che, a causa del suo lavoro in TV, non ha mai il tempo di ascoltarla. Il padre invece lo ha perso quando era piccola, ed \u00e8 sempre cresciuta tra tate e autisti che la scarrozzavano in giro. All'interno del collegio \u00e8 molto amica di tutti, specie di Valentina e di Emma, mentre Celeste tenta spesso di raggirarla per raggiungere i suoi scopi.\nCeleste Regeivo.\nCeleste \u00e8 interpretata da Antonella Sabatini e doppiata da Joy Saltarelli. Ha 17 anni ed \u00e8 una ragazza molto invidiosa di tutto e tutti, cosa che la mette in cattiva luce con gli altri alunni della Mastery. All'interno del collegio s\u2019innamora di Tom e far\u00e0 di tutto per compromettere la sua relazione con Emma, mostrando al ragazzo una foto che ritrae i genitori della ragazza nella loro frutteria propriet\u00e0, smascherando cos\u00ec le sue bugie. Sfrutter\u00e0 l'occasione per invitare Tom nella casa delle vacanze per una gita in piscina, ma i suoi tentativi saranno vani, poich\u00e9 il ragazzo \u00e8 ancora innamorato di Emma. Alla fine rimarr\u00e0 senza amiche. Ad un certo punto se ne va (dopo l\u2019arrivo dei ragazzi dell'altra dimensione).\nGaia Cortese.\nGaia \u00e8 interpretata da Eva De Dominici e doppiata da Veronica Puccio. Ha 16 anni, \u00e8 all'inizio viziata e ribelle, con un orgoglio smisurato e che non permette a nessuno di darle ordini. Col tempo diventa pi\u00f9 dolce, solare e simpatica. Ama la musica e cantare, nonostante non sia talentuosa e nonostante il padre si opponga a questa sua passione. Entra nel collegio \"a causa\" d'Ivo e per questo motivo finge di odiare il ragazzo, anche se dietro questo rancore si cela in realt\u00e0 l'amore per il giovane. Al collegio verr\u00e0 corteggiata contemporaneamente da Paul e Ra\u00fal, che per\u00f2 prender\u00e0 in giro, iniziando invece una breve relazione con Ulisse, causando scompiglio tra i ragazzi. Per quanto venga spesso disprezzata all'inizio, ha un gran cuore ed \u00e8 pronta a tutto per le persone alle quali vuole bene. S\u2019innamora d'Ivo, ma nonostante scopra la predizione di Eusebio, capisce di non aver speranza con lui. Nonostante le prime inimicizie stringe amicizia con Valentina, Luz, ma anche con Luna. Quando arrivano i ragazzi dell'altra dimensione comincia un rapporto di continui litigi con Alessandro ma col tempo diventeranno amici. Gaia capir\u00e0, per\u00f2, di essere innamorata di lui ma piuttosto che dichiararsi, preferisce farsi desiderare come ha sempre fatto, ma purtroppo il ragazzo rimarr\u00e0 deluso dal suo comportamento (dato che aveva cominciato anche lui a provare dei sentimenti per lei). Quando Alessandro verr\u00e0 di nuovo rapito da Eusebio insieme agli altri ragazzi dell'altra dimensione, Gaia soffrir\u00e0 moltissimo sentendosi in colpa e avendo capito di aver finalmente trovato un ragazzo che ama davvero. Quando poi Alessandro torner\u00e0, finalmente i due si chiariranno e inizieranno una storia, la prima vera storia della ragazza che fino ad allora aveva avuto nella sua vita solo relazioni che considerava quasi un gioco. Difatti la ragazza ha detto a Valentina (mentre piangeva per il rapimento dei ragazzi) \"Prima giocavo con l'amore, scherzavo con l'amore... e non mi sono accorta che l'amore vero era arrivato con Alessandro\". Spesso per via del loro orgoglio si troveranno a discutere ma faranno sempre pace.\nLuz De La Fuente.\nLuz \u00e8 interpretata da Thelma Fardin e doppiata da Alessia Amendola. \u00c8 una ragazza dell'altra dimensione, discendente di Felipe, proveniente dagli anni settanta. \u00c8 la terza nipote di Felipe a essere rapita da Eusebio, che user\u00e0 il sigillo impresso sulla sua nuca per aprire il tesoro. Sensibile, sognatrice e romantica Luz pensa sempre agli altri prima di se stessa ed \u00e8 piena d'ideali positivi ma \u00e8 schietta e dice le cose in faccia anche a costo di ferire, ed \u00e8 molto orgogliosa e nonostante la sua gentilezza, la sua bont\u00e0 e la sua timidezza si mostra spesso anche forte e impulsiva ed \u00e8 molto testarda. Ama fare beneficenza e pensa sempre a come poter aiutare il prossimo o a come rendere il mondo un posto migliore. Quando arriva al collegio, Mart\u00edn le confida di essere innamorato di lei, ma Luz lo rifiuta poich\u00e9 sono parenti e il loro amore li allontanerebbe dalla loro missione (nonostante anche lei provi qualcosa per il ragazzo). Il segreto di Luz, tuttavia \u00e8 un altro: nella sua epoca era fidanzata con un ragazzo, che ha dovuto abbandonare a causa di Eusebio. Con l'aiuto di Emma cercher\u00e0 di rintracciarlo, scoprendo per\u00f2 che \u00e8 morto. Allora Luz, inizialmente decider\u00e0 di dare un taglio netto all\u2019amore ma poi comprender\u00e0 di amare molto Mart\u00edn e accetter\u00e0 di fidanzarsi con lui costringendolo per\u00f2 a lasciare il calcio per farlo smettere con i suoi progetti individualisti e per farlo concentrare solo sul gruppo, che per lei \u00e8 la cosa pi\u00f9 importante (soffrir\u00e0 moltissimo quando Caterina e Abril lasceranno il collegio), ma, dopo che Eusebio ringiovanisce, giurando che non commetter\u00e0 pi\u00f9 cattive azioni, Luz ci ripensa, dicendo a Mart\u00edn che non aveva il diritto d'intromettersi costringendolo a scegliere tra il calcio e lei stessa, cos\u00ec lascia che Mart\u00edn insegua il suo sogno di diventare calciatore professionista, dicendogli anche che si vuole offrire per fare la Cheerleader, ruolo che nella sua epoca non andava molto di moda, ma Mart\u00edn, essendo geloso, rifiuta questa idea. L'amore con il ragazzo sar\u00e0 infatti messo in discussione dall'eccessiva gelosia di lui. Durante la preparazione della commedia musicale, Ulisse, innamorato segretamente di lei, la bacia, confondendole le idee, e per questo motivo, non capendo chi dei due in realt\u00e0 le piaccia, abbandoner\u00e0 entrambi. In seguito capir\u00e0 che l'unico ragazzo che ama \u00e8 Mart\u00edn e si rimetteranno insieme. \u00c8 quella che soffre di pi\u00f9 per essere stata allontanata dalla famiglia, dagli amici e dalla sua vita e pi\u00f9 di una volta penser\u00e0 di chiedere a Felipe di rimandarla indietro ma poi cambia sempre idea grazie all\u2019amicizia dei ragazzi del collegio e all'amore per Mart\u00edn. All'interno del collegio \u00e8 molto amica di tutte, in particolar modo di Luna e Gaia. Quando Renata riesce a scappare dall'ospedale psichiatrico e a rapire Alessio, tenendolo prigioniero nello scantinato, prese la sofferta decisione che ha sempre sognato: tornare nella sua epoca insieme a Mart\u00edn, che ha scelto di seguirla per non lasciarla sola, visto che Victoria voleva chiudere il collegio, ma, insieme a Felipe, Diego, Mart\u00edn e Alessandro contribuir\u00e0 alla cattura di Renata, facendole quindi cambiare idea, restando alla Mastery School.\nCaterina De La Fuente.\nCaterina \u00e8 interpretata da Florencia Gallo. \u00c8 una ragazza dell'altra dimensione, discendente di Felipe, proveniente dagli anni cinquanta. \u00c8 la prima nipote di Felipe a essere rapita da Eusebio, che user\u00e0 il sigillo impresso sulla sua nuca per aprire il tesoro. Far\u00e0 molta fatica ad adattarsi ed ha una mentalit\u00e0 molto legata alla sua epoca. Buona e altruista \u00e8 una brava ragazza ma vede ingiustizie ovunque e spesso per evitare che siano compiute ne combina a sua volta. Permette a Mart\u00edn e Luz di fidanzarsi ma non approver\u00e0 mai il loro rapporto perch\u00e9 convinta che divida il loro gruppo. Per un periodo mostra attrazione per Ivo ma non sar\u00e0 mai una vera e propria cotta. Dopo un po' che si trova al collegio, decider\u00e0 di andare via con Abril poich\u00e9 ritiene che alla Mastery siano compiute delle ingiustizie (malgrado ci\u00f2 non sia vero) e perch\u00e9 non si adatter\u00e0 mai pienamente.\nAbr\u00edl De La Fuente.\nAbr\u00ecl \u00e8 interpretata da Jesica Buss. \u00c8 una ragazza dell'altra dimensione, discendente di Felipe, proveniente dagli anni sessanta. \u00c8 la seconda nipote di Felipe a essere rapita da Eusebio, che user\u00e0 il sigillo impresso sulla sua nuca per aprire il tesoro. Abril \u00e8 una ragazza molto buona che cerca sempre di rendersi utile, ma \u00e8 un po' egoista e vanitosa. Comunque la cosa pi\u00f9 importante per lei \u00e8 il gruppo e quando vede che comincia a sciogliersi poich\u00e9 tre di loro si sono fidanzati e passano molto pi\u00f9 tempo con le loro met\u00e0 piuttosto che con il gruppo si arrabbier\u00e0 molto (unito tutto ci\u00f2 anche alla sua gelosia poich\u00e9 non ha un ragazzo). Tra le ragazze dell'altra dimensione \u00e8 quella che si adatter\u00e0 di pi\u00f9, infatti, quando la Mastery organizza una sfilata, sar\u00e0 una delle prime a offrirsi come modella a differenza di Caterina e Luz che non vorrebbero partecipare perch\u00e9 va contro i loro ideali. Quando incontra Ivo nell'altra dimensione, essendoci stato portato accidentalmente, s\u2019innamora di quest'ultimo, anche se non \u00e8 contraccambiata e in seguito lo lascer\u00e0 perdere, anche se per un periodo star\u00e0 molto male poich\u00e9 non la ricambia. Dopo un po' che \u00e8 al collegio, decider\u00e0 di andare via con Caterina poich\u00e9 ritiene che alla Mastery siano compiute delle ingiustizie (malgrado ci\u00f2 non sia vero).\nSerena.\nSerena \u00e8 interpretata da Agustina Garc\u00eda Tedesco e doppiata da Rachele Vagnarelli. Ha 15 anni ed \u00e8 figlia di un'amica di Victoria, che l'ha mandata in collegio perch\u00e9 ha il brutto difetto di dire sempre la verit\u00e0. \u00c8 una ragazza dolce, buona e tranquilla. \u00c8 la migliore amica di Miranda. S\u2019innamora di Toto, con cui si fidanzer\u00e0 per un periodo. Tuttavia, quando Toto e Miranda riusciranno finalmente a mettersi insieme, lei dopo aver creato involontariamente (e spinta un po' da Giulietta) dei problemi alla coppia, decider\u00e0 di andare via dalla Mastery School per non intralciare il loro rapporto e per non soffrire. Quando Miranda viene rapita, torna al collegio per consolare Toto in veste di amica, anche se viene fraintesa, ma alla fine tutto si chiarisce.\nGiulietta.\nGiulietta \u00e8 interpretata da Agustina Palma e doppiata da Agnese Marteddu. Ha 15 anni, \u00e8 una ragazza, insopportabile, e critica tutto quello che le viene detto in un modo tale da apparire persino maleducata. Ama in segreto Giuliano e far\u00e0 di tutto per conquistarlo, compromettendo anche l'amicizia con Miranda sua grande amica, nonostante il ragazzo sia il fidanzato della sua amica, infatti, lei lo bacia lo stesso. Una volta raggiunto il suo obiettivo, mette da parte Giuliano e punta tutto su Toto (anche se solo per divertimento), che per\u00f2 ama Miranda e nutre un grande affetto per Serena, in realt\u00e0 innamorata di lui. Per questo motivo far\u00e0 di tutto per fargli litigare e per tenersi Toto ma non ci riuscir\u00e0. Quando Miranda viene rapita da Pedro, fotografa Serena che abbraccia Toto per consolarlo, e mostra poi la foto a Miranda che si arrabbia con entrambi; in questo modo Miranda fraintendendo capisce che c'\u00e8 qualcos'altro fra i due, ma fanno pace quasi subito e Giulietta smette cos\u00ec di creare problemi.\nGiuliano.\nGiuliano \u00e8 interpretato da Iv\u00e1n Paz e doppiato da Mirko Cannella. Ha 15 anni ed \u00e8 il figlio di allevatori. All'inizio della storia \u00e8 fidanzato con Miranda. Sa attrarre chi lo circonda risultando spesso insopportabile, ma quando gli conviene, \u00e8 capace di farsi amare. Ama osservare gli altri e trovarne i punti deboli da poter colpire quando gli serve. Tutto quello che vuole, deve ottenerlo, non sopporta essere nervoso o frustrato, ha bisogno di essere sempre al centro dell'attenzione, ama andare alle feste per farsi guardare. Guarda tutti dall'alto verso il basso e si crede superiore alla massa. \u00c8 il migliore amico di Dino. Anche se si \u00e8 separato da Miranda, lei gli piace ancora e per questo vuole rendere la vita impossibile a Toto. A un certo punto se ne va (prima del arrivo dei ragazzi dell'altra dimensione) (Nella realt\u00e0 \u00e8 il fratello di Macarena Paz: Renata/Lucilla).\nGer\u00f3nimo De La Fuente.\nGer\u00f3nimo \u00e8 interpretato da Nazareno Ant\u00f3n e doppiato da Andrea Di Maggio. Ha 10 anni ed \u00e8 molto indipendente e spiritoso odia quando i ragazzi grandi non considerano i bambini. I suoi migliori amici sono Benjamin e Mathias, ha una sorellina di nome Lila. \u00c8 innamorato di Clara, con la quale si fidanzer\u00e0, ma come dice lei, la loro storia \u00e8 impossibile, come quella tra Romeo e Giulietta, infatti, le loro famiglie sono nemiche da anni. Prima del ballo della Mastery School, Ger\u00f3nimo, insieme a Benji, sente la conversazione di Rita con l'Ispettore Rossetti, del quale parlano di chiudere il collegio cos\u00ec, lo riferiranno a Tobia e Augusto, ma Rita ascolter\u00e0 inaspettatamente la loro conversazione e, quando stanno per andare ad avvisare Alessio nello scantinato, Rita li legher\u00e0 nella cucina della Mastery School, ma verranno liberati da Renata e Max, al quale Ger\u00f3nimo e Benji riferiscono l'accaduto. \u00c8 rivale di Tobia, Augusto (ma alla fine diventeranno amici) e i loro \"scagnozzi\", Nico e Rodrigo. Anche se \u00e8 fidanzato con Clara, Olivia s\u2019intromette sempre nella loro storia, ma alla fine lo lascer\u00e0 perdere. \u00c8 il settimo e penultimo nipote di Felipe, infatti, poi si accorger\u00e0 di essere un De La Fuente e di avere anche lui il segno che hanno gli altri nipoti di Felipe.\nBenji.\nBenjamin \"Benji\" \u00e8 interpretato da Tom\u00e1s Ross e doppiato da Riccardo Su\u00e1rez. Ha 10 anni, \u00e8 il migliore amico di Ger\u00f3nimo che segue in tutto e che appoggia sempre. Anche se \u00e8 un bambino, \u00e8 un donnaiolo ed \u00e8 convinto di piacere a tutte le ragazze. Si crede il pi\u00f9 bello della scuola e cerca di tenere testa ai grandi risultando spesso molto comico. Ci prova con tutte le bambine che incontra, ma \u00e8 da sempre molto innamorato di Valentina per cui non riuscir\u00e0 mai a smettere di provare dei sentimenti. Non si accorge dei sentimenti che Candy prova per lui, ma col tempo comincia a provare qualcosa nei confronti della ragazza fino a innamorarsene e si fidanza con la bambina Candy. Prima del ballo della Mastery School, Benji, insieme a Ger\u00f3nimo, sente la conversazione di Rita con l'Ispettore Rossetti, del quale parlano di chiudere il collegio, cos\u00ec, lo riferiranno a Tobia e Augusto, ma Rita ascolter\u00e0 inaspettatamente la loro conversazione e, quando stanno per andare ad avvisare Alessio nello scantinato, Rita li legher\u00e0 nella cucina della Mastery School, ma verranno liberati da Renata e Max, al quale Benji e Ger\u00f3nimo riferiscono l'accaduto. Ad un certo punto, Benji venne portato nell'altra dimensione grazie a Olivia, ma, una volta tornato nella dimensione reale, non ricord\u00f2 niente di ci\u00f2 che \u00e8 successo, cos\u00ec decise di raccontare la sua \"storia \" in stile Le Cronache Di Narnia. Per un breve periodo non lo perdoneranno, quando, grazie a Candy, scoprono la verit\u00e0, ma poi decisero di farlo. Inizialmente \u00e8 nemico di Augusto, di cui all'inizio storpia sempre il suo nome in \"Arbusto\", ma poi diventeranno amici.\nClara Garcia Sierra.\nClara \u00e8 interpretata da Juana Barros e doppiata da Emanuela Ionica. Ha 10 anni. La sua migliore amica \u00e8 Candy. \u00c8 innamorata di Ger\u00f3nimo con il quale si fidanza, ma il loro rapporto \u00e8 ostacolato dalle loro famiglie che sono rivali da molto tempo e per questo lei definisce la loro storia come quella di \"Romeo e Giulietta\". \u00c8 molto brava a cantare e a ballare. Clara \u00e8 spesso vanitosa ed egoista ma \u00e8 buona e gentile e si preoccupa molto per i suoi amici. Assieme a Ger\u00f3nimo, Benji e Candy vuole fuggire dal collegio ma Tobia non glielo permette. A causa di Olivia verr\u00e0 portata via dal collegio da suo padre ma, torner\u00e0 dopo pochi episodi e far\u00e0 amicizia con la bambina prima sua acerrima nemica.\nCandy.\nCandy \u00e8 interpretata da Lourdes Mansilla. Ha 10 anni. Graziosa e intelligente, \u00e8 la migliore amica di Clara. Finge di non sopportare Benji, ma in realt\u00e0 ne \u00e8 innamorata. Il ragazzo pare all'inizio non accorgersene, ma alla fine lo scopre e se ne innamora a sua volta. Il suo idolo \u00e8 Marilyn Monroe e spera di diventare, un giorno, esattamente come lei. Ha debuttato, da piccola, in televisione e recitato in molti spot pubblicitari. Tra le bambine del collegio, Candy \u00e8 la classica ragazzina bella e ammirata dalle sue numerose fan. \u00c8 un po' fanatica e voleva partecipare come attrice nel romanzo, ma i due a essere scelti furono Olivia e Ger\u00f3nimo. (Nella realt\u00e0 \u00e8 la sorella di Marcio Mansilla (Augusto)).\nOlivia.\nOlivia \u00e8 interpretata da Julieta Poggio. Ha 7 anni ed \u00e8 la pi\u00f9 piccola del collegio, \u00e8 una bambina carina e dolce ma un po' egoista disposta a tutto per raggiungere i suoi scopi. Olivia \u00e8 molto brava a cantare e a ballare. Ha dei poteri magici(di cui non conosce le origini ): i bambini del collegio l\u2019hanno scoperto guardando per caso il TG. All'inizio \u00e8 nemica di Clara perch\u00e9 e innamorata di Ger\u00f3nimo, arrivando ad un certo punto a renderle la vita impossibile anche usando i suoi poteri e a mandarla via dal collegio grazie all'aiuto di Rita, ma poi diventeranno amiche. All'inizio tutti useranno i suoi poteri. \nAppena arriva Olivia, i bambini le chiedono di liberarsi dalle punizioni di Rita ma per sbaglio la trasforma in un coniglio, quando Rita torner\u00e0 umana si ricorder\u00e0 tutto \u00e8 chieder\u00e0 Olivia per punizione di trasformarla nella donna pi\u00f9 bella del mondo, Olivia disperata chiede aiuto ai bambini e chiedendo aiuto a Guglielmo facendo cambiare idea a Rita. Olivia non sopporta il fatto di essere chiamata \"Strega\", a causa del fatto che lei e Clara erano nemiche per l'amore di Ger\u00f3nimo. Quando Felipe venne presentato alla Mastery School, quest'ultimo, essendo un vero mago e stregone, vide le potenzialit\u00e0 di Olivia, anche se quest'ultima non ha usato i suoi poteri, e vide anche che aveva una visione molto particolare delle cose, che Olivia conferm\u00f2 e gli chiese come facesse a saperlo. Felipe le disse che erano i suoi occhi che glielo dicevano e le disse anche che sarebbe stata il suo braccio destro, che Olivia accett\u00f2 con gioia. Olivia per un periodo si innamora di Mart\u00edn, sebbene questi sia molto pi\u00f9 grande di Lei.\nMiranda e toto e gli altri ragazzi del collegio chiederanno a Olivia di ridare a Lucilla il suo aspetto umano che era diventata una gatta a causa di un incantesimo di Eusebio, all'inizio non se la sentiva perch\u00e9 diceva che non aveva i poteri di Eusebio ma alla fine ce la fece e ridiede a Lucilla l'aspetto umano.\nTob\u00eda Garc\u00eda Sierra.\nTob\u00eda \u00e8 interpretato da Tupac Inti Larriera e doppiato da Ruggero Valli. Ha 11 anni. \u00c8 il fratello di Clara ed \u00e8 molto geloso di lei. \u00c8 vendicativo, ma \u00e8 anche un gran fifone: ha il terrore dei fantasmi. Accusa sempre Ger\u00f3nimo, molto spesso a sproposito. \u00c8 rivale di Ger\u00f3nimo e Benji, ma alla fine, quando Ger\u00f3nimo se ne va dal collegio, Tobia sar\u00e0 uno dei tanti che insister\u00e0 per il suo ritorno, inoltre si riveler\u00e0 leale anche con Benji. \u00c8 molto geloso e protettivo nei confronti della sorella. I suoi migliori amici sono Augusto, Nico e Rodrigo ed \u00e8 segretamente innamorato di Perla.\nAugusto.\nAugusto, Soprannominato \"Arbusto\" da Benji, \u00e8 interpretato da Marcio Mansilla e doppiato da Arturo Valli. Ha 11 anni. Il suo migliore amico \u00e8 Tob\u00eda, ma \u00e8 amico anche di Nico e Rodrigo; si vanta di aver vissuto negli USA. Ama il baseball e per questo viene preso in giro dagli amici. Proprio come il suo amico Tob\u00eda \u00e8 nemico di Ger\u00f3nimo. Anche a lui piace molto Clara ma lei lo rifiuta. Spesso \u00e8 lui la vera mente dei piani di Tobia e sebbene sia il suo braccio destro, \u00e8 molto pi\u00f9 intelligente e meno fifone di lui. \u00c8 il manager dei modelli della campagna di moda che ha contattato Miranda. Augusto decide di mettersi a dieta e costringe alla dieta anche i modelli. Imita Tamara, la compagna e fidanzata del padre del suo migliore amico (Nella realt\u00e0 \u00e8 il fratello di Lourdes Mansilla (Candy))\nMathias.\nMathias \u00e8 interpretato da Luciano Mart\u00ednez Motta e doppiato da Tito Marteddu. Ha 10 anni. \u00c8 il braccio sinistro di Ger\u00f3nimo: lui ordina e Mathias esegue. Pensa di essere forte e muscoloso, in realt\u00e0 non \u00e8 cos\u00ec e finisce per rompere sempre tutto. I suoi migliori amici sono Ger\u00f3nimo e Benji. \u00c8 rivale di Nico e Rodrigo.\nNico.\nNico \u00e8 interpretato da Franco Gil Franchina e doppiato da Leonardo Caneva. Ha 10 anni. \u00c8 tv-dipendente, guarda un sacco di programmi e ha partecipato a moltissimi concorsi. Gli piace Perla e prova a conquistarla parlando di ci\u00f2 che vede in tv. Alla fine \u00e8 ingenuo e un po' troppo saputello, ama i paroloni ma non ottiene l'effetto sperato. \u00c8 rivale di Mathias. I suoi migliori amici sono Tobia, Augusto e Rodrigo. A un certo punto se ne va (prima dell\u2019arrivo dei ragazzi dell'altra dimensione).\nRodrigo.\nRodrigo \u00e8 interpretato da Brian Sichel. Ha 10 anni, \u00e8 il timido del gruppo, parla sempre a bassa voce, non vuole farsi notare, tanto che spesso se entra o esce da una stanza nessuno lo vede. A parte questo \u00e8 la spalla di Tobia, lo supporta quando gli vengono dei dubbi, ed \u00e8 anche colui che fa abbassare la cresta ad Augusto quando esagera. Ha un serio problema con la sua immagine, tanto da chiedere sempre consigli di \"look\" agli amici. I suoi migliori amici sono Tobia, Augusto e Nico. \u00c8 rivale di Mathias. A un certo punto della serie se ne va (prima dell\u2019arrivo dei ragazzi dell'altra dimensione).\nDino.\nDino \u00e8 interpretato da Luciano Papasidero. Ha 13 anni e, nonostante sia ancora giovane, Dino ha un caratteraccio, nervoso, irascibile e soprattutto vendicativo. Con i pochi amici che ha, \u00e8 fedele, soprattutto con Giuliano che \u00e8 il suo migliore amico. Gli piace Serena. Non \u00e8 quasi mai presente nella serie e a un certo punto se ne va dal collegio (prima dell\u2019arrivo dei ragazzi dell'altra dimensione).\nPerla.\nPerla \u00e8 interpretata da Maya Schojet e doppiata da Maja Lionello. Ha 10 anni, \u00e8 la migliore amica di Olivia e insieme a lei sono le pi\u00f9 brave del collegio. \u00c8 molto bella, graziosa e intelligente. Quando gli altri litigano, se ne sta sempre in disparte e non esprime quasi mai la sua opinione. Le piace ballare e cantare. Perla non \u00e8 tanto presente nelle puntate degli Incorreggibili e non ha un ruolo importante e a un certo punto se ne va (prima dell\u2019arrivo dei ragazzi dell'altra dimensione). Tobia \u00e8 segretamente innamorato di lei.\nLila De La Fuente.\nLila \u00e8 interpretata da Chiara Francia e doppiata da Vittoria Bartolomei. Ha 5 anni. \u00c8 la sorella minore di Ger\u00f3nimo, che adora e va a trovare tutte le volte che pu\u00f2, dato che non frequenta la Mastery School. Spera che quando sar\u00e0 pi\u00f9 grande entrer\u00e0 anche lei nello stesso collegio del fratello. A un certo punto della serie parte per un altro collegio in Inghilterra e non si vede pi\u00f9. Fa danza classica e vive nel lusso, tra autisti, cameriere e maggiordomi. \u00c8 l'ottava e ultima nipote di Felipe Segundo de la Fuente. Le piace molto Benji. Le sue migliori amiche sono Clara e Candy.\nEusebio.\nEusebio \u00e8 interpretato da Rodolfo Sams\u00f3 e doppiato da Roberto Pedicini. Ha 10.000 anni, cronologicamente e biologicamente 56 anni. \u00c8 un uomo proveniente dall'altra dimensione. Per quasi 50 anni, a partire dagli anni cinquanta, con l'aiuto dei suoi guardiani, trova e rapisce tutti i discendenti di Felipe Segundo De La Fuente, portandoli nell'altra dimensione per impedire loro d'invecchiare, dato che quella dimensione \u00e8 senza tempo, per comporre il sigillo segreto che lo pu\u00f2 portare dritto al tesoro di quest'ultimo. Ai giorni nostri, conoscer\u00e0 Diego nella giungla e si finger\u00e0 suo amico per impossessarsi del tesoro nascosto da Felipe. \u00c8 molto cattivo e, per un periodo, avr\u00e0 Rita come serva la quale per\u00f2, dopo due mesi di alleanza, si pentir\u00e0 di averlo aiutato. In seguito sar\u00e0 Renata ad allearsi con lui poich\u00e9 tramite delle gocce magiche sar\u00e0 aiutata da Eusebio a ingannare Alessio affinch\u00e9 si sposi con lei. In un episodio, Eusebio far\u00e0 venire un attacco cardiaco a Miranda, che, in seguito, verr\u00e0 salvata dalla magia di Felipe. Visto che fare cose buone lo fa ringiovanire, per un certo periodo si redime, ma poi Eusebio invecchi\u00f2 nuovamente, perch\u00e9 prese il tesoro di Felipe e decise di scappare in macchina con Rita. Quest'ultima lo far\u00e0 ragionare, lui consegner\u00e0 il tesoro a Felipe, ringiovanendo nuovamente, e da quel momento non compir\u00e0 mai pi\u00f9 cattive azioni.\nGuardiani di Eusebio.\n I Guardiani di Eusebio sono i guardiani che Eusebio ha ingaggiato per aiutarlo a raggiungere il suo scopo, e cio\u00e8 conquistare il tesoro di Felipe Segundo De La Fuente. Hanno un occhio bianco: L'uomo ce l'ha nel destro e la donna ce l'ha nel sinistro. Sono estremamente crudeli nei confronti di quelli che considerano i loro nemici, ma sanno essere divertenti e comici, ma soprattutto sono fedeli e devoti al loro maestro Eusebio, al quale lui ricambiava la loro fedelt\u00e0, tranne il loro modo di fare e la loro comicit\u00e0. Si sono visti la prima volta quando incontrarono Ivo e Paul, quando verificarono se avevano il segno dei De La Fuente, il quale nessuno dei due ce l'aveva, quindi li legarono e riferirono l'accaduto a Eusebio. Su ordine di quest'ultimo, riportarono i due ragazzi nella loro dimensione, ma presero solo Paul, perch\u00e9 Abril e Luz presero Ivo e scapparono. Il giorno dopo riuscirono a prendere Ivo, ma vennero a sapere che c'era anche Valentina. Cos\u00ec spedirono Ivo nella dimensione reale, ma tennero Valentina come esca per Diego per farlo passare nell'altra dimensione. Ma Diego, su ordine di Felipe, non poteva passare, perch\u00e9 gli disse che sarebbe caduto in una trappola, cos\u00ec mandarono Alessio, insieme a Luna. Quando i Guardiani li videro nella direzione, spedirono i Nipoti di Felipe nel XXI secolo e tennero prigionieri Alessio, Luna, Valentina e Benji. Per un breve periodo vennero trasformati in pietra dai quattro, dal quale risorsero e si ripresero, tramite magia nera, grazie all'aiuto di Eusebio, quando ritorn\u00f2 nell'altra dimensione. Dopo la loro risurrezione, avevano il compito di cercare il tesoro in tutta quella dimensione con un metal detector, ma non lo trovarono, cos\u00ec cercarono di riferirlo al loro maestro, ma trovarono Alessio, Luna e Miranda e li portarono al cospetto di Eusebio, il quale li spedisce nella dimensione reale. Vennero chiamati un'altra volta, quando Eusebio venne sconfitto da Felipe in un combattimento. Lui ordin\u00f2 loro di fermarlo, ma Felipe blocc\u00f2 la porta della direzione e aiut\u00f2 i suoi nipoti a scappare. Lo riferirono a Eusebio, ma era molto arrabbiato a tal punto che dice alla guardiana di scappare altrimenti l'avrebbe ridotta in poltiglia. Il restante guardiano gli disse che non avevano trovato nessuna traccia di metallo in tutta la loro dimensione. Questo significava che il tesoro non era l\u00ec, ma Eusebio gli diede la colpa di non averlo cercato bene, e gli ordin\u00f2 di uscire. Diversi giorni dopo, ritorn\u00f2 nell'altra dimensione, dove incontr\u00f2 i guardiani, che gli fecero un massaggio per guarire dal dolore alla schiena. Eusebio stava pensando a tutti i cambiamenti della personalit\u00e0 che lo hanno coinvolto nel corso dei mesi, quindi uno dei guardiani gli chiese se provava qualcosa per Rita, a cui Eusebio, violentemente, gli disse di non dirlo pi\u00f9. Poi, la guardiana, mentre Eusebio stava spiando Felipe dalla sala di comando, gli port\u00f2 la colazione, al quale Eusebio gli confid\u00f2 il piano che aveva in mente, ma, per attuarlo, doveva ritornare alla dimensione terrestre. Compaiono ancora una volta quando Eusebio torn\u00f2 nell'altra dimensione con i nipoti di Felipe, per ricattarlo e dargli il tesoro. Eusebio aveva in mente di rapire anche Luna, ma non sapeva dov'era finita, anche se non sapeva che era stata rapita da Renata. L'importante \u00e8 che non sarebbe stata liberata, cos\u00ec Felipe avrebbe pensato che fosse con loro. Quest'ultimo confess\u00f2 dov'\u00e8 il tesoro e assicur\u00f2 che gli avrebbe spedito Diego e Ger\u00f3nimo, che si scopre essere il settimo segno che cercavano. Il piano funzion\u00f2, ma Alessio venne in direzione, dicendo che era una trappola, con Luna al suo fianco, la quale era riuscita a scappare dalle grinfie di Renata. Quindi il piano di Eusebio era andato in frantumi e quest'ultimo ordin\u00f2 ai guardiani di imprigionare i nipoti di Felipe in direzione, ma li riportarono nello studio di Eusebio su ordine di quest'ultimo perch\u00e9 i ragazzi avevano delle novit\u00e0 che potessero scagionarli: gli dissero che il tesoro era stato veramente portato nell'altra dimensione. Quindi Eusebio intuisce che, se ha veramente portato il tesoro nella dimensione reale, doveva attraversare un campo magnetico forte che poteva portare a delle gravi conseguenze, cosa che nessuno ha osato fare, e solo i pochi che lo attraversarono, sopravvissero pagandone tutte le conseguenze. Infatti, mentre Eusebio pensava a un nuovo piano, uno dei guardiani gli disse che era suonato un allarme di un radar che controllava il campo magnetico; Questo significava che c'era un'intromissione: Felipe era riuscito a portare il tesoro nella dimensione reale, perdendo la vista, confermando, per\u00f2, che i suoi nipoti avevano ragione. Quando vide il tesoro dall'altra parte, si imbestialisce, perch\u00e9 questo significava che tornando un'altra volta nella dimensione reale, sarebbe invecchiato di circa 100 anni, e quindi non avrebbe avuto la forza di combattere, cos\u00ec chiese ai guardiani di farli ritornare alla Mastery School, ma fecero qualche errore di calcolo, che li sped\u00ec inavvertitamente in qualche punto dello spazio e del tempo. Infatti Eusebio, preoccupatissimo, li chiam\u00f2 per sapere se erano arrivati, al quale glielo giuravano e confermarono, dato che era sinceramente preoccupato che non arrivarono. Vennero menzionati un'ultima volta quando Eusebio disse che nemmeno i guardiani sanno dove sono finiti i nipoti di Felipe, da quando sono scomparsi.\nGianni Moreno.\nGianni Moreno \u00e8 interpretato da Daniel Di Biase Ha 42 anni. Padre biologico di Miranda e Luna. Con la moglie Silvia \u00e8 costretto ad affidare le figlie a un orfanotrofio e scappare in Brasile: Gianni e sua moglie, infatti, sono ingiustamente accusati di un reato e ricercati dalla polizia. Si fingono morti in un incidente e fuggirono dall'Argentina. Quando le figlie sono ormai grandi, assume una persona, Pedro, grazie al quale riesce a rientrare in Argentina per cercarle. Grazie al suo complice, Gianni entra in collegio, dove si finger\u00e0 un giardiniere, per stare vicino alle due ragazze e scoprire qualcosa su di loro. Miranda lo trova nella sua camera, dove lui sta cercando informazioni, ma riesce a convincere la ragazzina che si \u00e8 perso mentre cercava degli attrezzi. Le continue domande poste alle figlie spingono Victoria a cacciare sia lui sia Pedro dal collegio, ma nel frattempo Luna e Miranda, sospettose, grazie all'aiuto di Toto scoprono che lui \u00e8 Gianni Moreno, ovvero il loro padre biologico. Finalmente riesce dunque a riabbracciare le figlie, ma il suo complice, viste le condizioni agiate di Miranda, la rapisce con l'inganno. Quando l'uomo chiede il riscatto e Alessio, si sta dirigendo insieme a Felipe per consegnare il tesoro, Gianni chiama anonimamente la polizia, facendo arrestare in questo modo Pedro. Risolta la situazione, decide di tornare in brasile ma data la tristezza di Miranda e Luna, Felipe, insieme a Victoria, propone a Gianni di restare alla Mastery School per lavorare a suo fianco nella fondazione. Tuttavia, nel momento in cui accetta, viene arrestato dalla polizia. Torner\u00e0 poi in Brasile, dove verr\u00e0 finalmente considerato innocente.\nSilvia S\u00e1nchez Moreno.\nSilvia \u00e8 la madre biologica di Miranda e Luna e moglie di Gianni Moreno, si finse morta assieme a suo marito poich\u00e9 ricercati dalla polizia per un crimine ingiusto. Abbandona le figlie lasciandole alle suore, ma dopo un po' di anni muore veramente lasciando Gianni da solo.\nPedro Alonso.\nPedro \u00e8 interpretato da Julio Viera. Detective, aiuta Gianni a entrare in collegio. Rapir\u00e0 Miranda e chieder\u00e0 come riscatto 1 milione di dollari, ma poi verr\u00e0 arrestato da Gianni, cos\u00ec Miranda torner\u00e0 a casa sua sana e salva.\nMax Castro.\nMax \u00e8 interpretato da Tom\u00e1s de las Heras. Ha 26 anni. E' l'Ex fidanzato di Luna, la quale lo ha lasciato per amore di Alessio. Tornato dalla Spagna, creder\u00e0 di essere ancora il ragazzo di Luna, credenza che gli causer\u00e0 molti scontri con Alessio per amor di Luna.\nBeto.\nBeto \u00e8 un complice che Renata ha ingaggiato per essere la sua guardia del corpo e per aiutare a rapire Luna e portarla nel loro covo segreto. \u00c8 un uomo piuttosto crudele, nei confronti di quelli che considera i suoi nemici, ma \u00e8 completamente fedele e devoto a Renata. Mentre Luna prov\u00f2 a scappare furtivamente, Beto se ne accorse e la blocc\u00f2. Quando Renata voleva decidere di sbarazzarsi di Luna, Beto le disse che lei si trova di fronte ad uno specialista (Beto stesso) che si occupa di queste cose. Renata, allora, gli disse di portarla all'estero, cos\u00ec non si dovrebbe vedere mai pi\u00f9 in giro, ma, prima di riuscire ad attuare questo piano, Luna riusc\u00ec a scappare. Beto e Renata provano ad inseguirla per tutta la baracca, ma Luna riusc\u00ec a seminarli facendo perdere le sue tracce e ritorn\u00f2 in collegio; Allora Renata, per paura di essere scoperta, decise di scappare di nuovo, dando a Beto quello che gli spetta e gli chiese di sparire. Fu proprio quella, l'ultima volta che lo vide.\nGioacchino.\nGioacchino, futuro complice di Renata, lo aiuter\u00e0 a separare Luna da Alessio per farsi sposare occupandosi della manutenzione, ma verranno entrambi arrestati, cos\u00ec Luna e Alessio potranno tranquillamente sposarsi.\nAg\u00e1pito Miraflores.\nAg\u00e1pito \u00e8 il fantasma del primo direttore della Mastery School e antenato di Diego Miraflores. Migliore amico di Felipe Segundo De La Fuente. Il secolo scorso, aiut\u00f2 Felipe, per ordine del suo Maestro, a passare nell'altra dimensione, dopo che quest'ultimo scopr\u00ec che se Felipe sposava Eugenia, l'avrebbe messa ancor pi\u00f9 in pericolo, per colpa di Eusebio. Appare nell'episodio 30, ai giorni nostri, dove i bambini, nel suo baule magico, presero dei lenzuoli per fare i fantasmi, per spaventare Tob\u00eda e Augusto. Quando se ne stavano per andare via dallo scantinato, a loro insaputa, Ag\u00e1pito risorse dall'oltretomba e inizi\u00f2, con il suo lenzuolo personale, a spaventare i bambini. Prima spavent\u00f2 Augusto e Tob\u00eda, il quale loro credevano che Ger\u00f3nimo e Benji gli stessero tendendo un tranello, ma poi si resero conto che Ag\u00e1pito era un vero fantasma, poich\u00e9 si erano accorti che era freddo come il ghiaccio e appiccicoso, come una gomma da masticare. Poi, una sera, entr\u00f2 nella camera delle bambine e inizi\u00f2 a parlare con Clara con voce profonda, la quale credeva che fosse Ger\u00f3nimo o Benji, che volevano giocare, ma, quando si svegli\u00f2, si rese conto che stava parlando con un vero fantasma e si spavent\u00f2 di brutto, svegliando le altre bambine, il quale anche loro si presero uno spavento. Il giorno dopo, con l'aiuto di Olivia, i bambini tentarono di combatterlo e di cacciarlo via, ma si resero conto che Ag\u00e1pito era pi\u00f9 furbo di loro e anche lui li spavent\u00f2 ancora di pi\u00f9, terrorizzandoli. Allora hanno pensato che, per riuscire a sconfiggere il fantasma, si devono sbarazzare del baule magico. Quindi presero il baule e lo lasciarono vicino ai bidoni della spazzatura, venendo intravisti da Valentina, il quale per\u00f2 non ci crede ai fantasmi, come, del resto, anche la maggior parte dei ragazzi pi\u00f9 grandi. Augusto sostiene, per\u00f2, che il fantasma possa essere tornato a casa, cio\u00e8 la cantina, quindi i bambini vanno a vedere se lui \u00e8 tornato nel baule in cantina, ma di lui non c'\u00e8 nessuna traccia. Per cui, i bambini pensano che abbiano fatto bene a sbarazzarsi del fantasma. A loro insaputa, per\u00f2, il fantasma disse: \"Questo \u00e8 quello che pensate voi!\". Questo dimostra che era veramente tornato a casa. Infatti, il baule compare nella camera dei bambini e ci fu un'enorme luce. I bambini pensano che ci pu\u00f2 essere lo zampino di Ag\u00e1pito, che li perseguita per averlo lasciato per strada. Allora raccontarono tutto l'accaduto ad Aldo, il quale non crede ai fantasmi e i bambini insistono che glielo vogliono mostrare, insieme al baule, che per\u00f2, quando arrivarono, era sparito. Quindi Aldo crede che i bambini abbiano sognato e che hanno molta immaginazione, quindi consigli\u00f2 ai bambini di vedere meno televisione e studiare. I bambini, per\u00f2, erano perfettamente sicuri di quello che avevano visto. Infatti, il fantasma cominci\u00f2 a ridere follemente, tanto da mettere paura ai bambini. Allora lo chiamarono tutti, ma pensano che si sia ammutolito, per\u00f2 compare su un letto e disse che se lo vogliono acchiappare dovrebbero prima trovarlo e poi scompare. Ger\u00f3nimo, quindi, intuisce che Ag\u00e1pito voglia giocare con loro, a nascondino. Allora i bambini si divisero e si misero a cercarlo per tutto il collegio, ma non lo trovarono da nessuna parte. Visto che non riescono ad acchiapparlo facilmente, Ger\u00f3nimo ha avuto un'idea di come liberarsi del fantasma, una volta per tutte: Con un trucco che Ger\u00f3nimo ha visto in un film, cio\u00e8 con un secchio d'acqua e un cerchio attorno al secchio, i bambini pronunciarono un incantesimo che possa scacciare il fantasma dal collegio, il quale, secondo Ger\u00f3nimo \u00e8 un metodo parascientifico per liberarsi di quello spirito. Per\u00f2 alcuni bambini si tirarono inizialmente indietro perch\u00e9 fa un po' pena liberarsi di un fantasma che voleva giocare, ma tutti dissero che si era dimostrato malvagio, anche perch\u00e9 volevano la sua amicizia e a loro gliel'ha negata. Benji, per\u00f2, non era sicuro che sul fondo ci siano i resti del fantasma, ma Ger\u00f3nimo disse che questo trucco ha funzionato, ma insiste di fare un'altra cosa per stare pi\u00f9 tranquilli: controllare che non ci sia traccia del fantasma in cantina. Quindi andarono nello scantinato a vedere se il baule portava segni di magia. Vedendo il baule decisero di aprirlo ed era come sospettava Ger\u00f3nimo, che si congratulava per aver sconfitto il fantasma ma, mentre salivano per raccontarlo agli altri, Ag\u00e1pito li rinchiuse dentro, per tutto quello che gli hanno fatto e quello che gli hanno fatto passare. I bambini pregarono il fantasma di lasciarli andare, ma non voleva accettare di liberarli. Loro dissero che i loro amici si preoccuperanno, ma non gliene fregava niente di quello che dicevano e disse loro di alzare su le mani. Ger\u00f3nimo gli chiese se era un fantasma di qualunque cosa, ma Ag\u00e1pito disse che non glielo direbbe mai e disse loro di non farlo arrabbiare, e che se non vogliono che si arrabbi, devono fare quello che dice lui. Ger\u00f3nimo e Benji gli chiesero perch\u00e9 vuole che stiano chiusi l\u00ec dentro, ma il fantasma disse che lo sapranno molto presto. Gli chiesero anche che, se li lasciasse andare, avrebbero portato qualsiasi cosa lui avrebbe chiesto, ma lui rifiut\u00f2, dicendo che non gliene interessa, che si sono comportati molto male con lui e che ne avrebbero pagato tutte le conseguenze. Loro provano a negarlo, dicendo che non ce l'hanno avuta con lui, che volevano giocare ad essere suoi amici e gli chiesero se si ricordava cosa avevano fatto per lui. Ma Ag\u00e1pito dimostr\u00f2 la verit\u00e0 che non era quello che dicevano loro, ed elenc\u00f2 tutte le malefatte che i bambini avevano fatto contro di lui e disse loro di prepararsi al peggio, perch\u00e9 l'avrebbero pagata molto cara. Nel frattempo i bambini chiesero aiuto a qualcuno e Olivia, che li aveva visti nella sua mente, insieme a Clara e Candy, andarono subito a liberarli. Quando furono liberati, confessarono tutto l'accaduto, il quale, poi, lo riferirono a Tob\u00eda e Augusto. Cos\u00ec Ger\u00f3nimo consigli\u00f2 a tutti di stare uniti, nel tentativo di sconfiggerlo e dice a loro che il fantasma \u00e8 ancora fra di noi ed \u00e8 sempre pi\u00f9 arrabbiato e peggio sar\u00e0 quando scoprir\u00e0 che sono scappati, quindi saranno in guai serissimi. Nel frattempo, Tob\u00eda e Augusto vogliono tirarsi fuori da questa storia, che sappia che i suoi nemici sono Ger\u00f3nimo e Benji, che loro (Tob\u00eda e Augusto) non c'entrano niente. Quindi, a loro venne un'idea di spedire loro un messaggio nel suo baule; Cos\u00ec Augusto, con l'aiuto di Olivia, lasci\u00f2 il messaggio nel baule e se ne andarono via. Gli altri bambini, grazie al loro sollievo, pensano che il fantasma non \u00e8 riapparso, perch\u00e9 sono convinti che con lui non si scherza, che ci sia un po' di tregua e che li lascia in pace. Per\u00f2 i bambini non sono affatto convinti di dormire con la luce spenta, ma Clara afferma che dormir\u00e0 come un ghiro. Ma compare Tob\u00eda, che afferma che non \u00e8 andato via per Ger\u00f3nimo e Benji, che lo ha convinto Augusto a farlo sparire, con quella faccia brutta che ha e che \u00e8 un genio ancor di pi\u00f9 di Ger\u00f3nimo, nel capire come si fa a sconfiggere un fantasma: Gli ha detto che ha un'ora per sloggiare dal collegio, ma, prima di andarsene, scrisse che un giorno sarebbe tornato a vendicarsi; Questo significa che il metodo di Augusto ha funzionato alla perfezione. Ger\u00f3nimo disse, purtroppo, che sarebbe tornato, come dissero le scritture del fantasma, ma Augusto era orgoglioso di quello che aveva fatto e ne era talmente pieno che ha detto che, se sarebbe tornato, lo avrebbero ricacciato via. Questo significa che si possono riposare, ma non devono mai abbassare la guardia e di stare uniti l'uno con l'altro, perch\u00e9 i ragazzi grandi non ci credono proprio, quindi non li possono aiutare. Per fare in modo che conquistasse Ger\u00f3nimo, Olivia gli spedisce dei biglietti segreti, fingendosi un'ammiratrice segreta, il quale Ger\u00f3nimo crede che sia Clara, all'inizio, ma Olivia, fingendosi il fantasma, grazie ai suoi poteri, disse che \u00e8 la fidanzata o la sorella di Ag\u00e1pito. Benji pens\u00f2 che, se questo fosse vero, il fantasma dovrebbe sapere che, in qualche modo, la sua fidanzata stia comunicando con lui, perch\u00e9 se fosse geloso, sarebbero in guai serissimi. Ger\u00f3nimo non sa come ha fatto un fantasma-donna a innamorarsi di lui. Lui disse che forse, se la sua mamma lo ha reso cos\u00ec bello, ci sia una ragione. Benji, allora, gli consigli\u00f2 che, se vuole liberarsi da questo maleficio d'amore, deve accettare l'aiuto di Olivia. Qualche tempo dopo, Olivia usa i suoi poteri per far fare brutta figura a Ger\u00f3nimo e Benji durante i provini dello spettacolo musicale dei grandi e loro pensano che dietro ci sia il fantasma, il quale pensano che sia tornato per far ridicolizzare Olivia. Ricompare alcuni mesi dopo, mentre Tob\u00eda e Augusto stavano cercando il tesoro, e trovarono un suo ritratto, cos\u00ec scoprirono che lui viveva nello scantinato; ma, in quel momento una luce di una lanterna si accese da sola, terrorizzando i bambini, i quali sospettavano che fosse lui il guardiano del tesoro. cos\u00ec decisero di escogitare un piano per prendere il tesoro senza che lui se ne accorga, ma prima di farlo, devono parlare con Diego, se vogliono risolvere questo mistero una volta per tutte. Il giorno dopo, andarono da Diego a dirgli tutto, ma non riusc\u00ec a capire niente, parlando tutti insieme. Quando la situazione si fu placata, Ger\u00f3nimo raccont\u00f2 che dove sta il tesoro vive anche il fantasma, al quale Diego, come tutti, non credette che questo fantasma esiste, ma i bambini gli dissero che lo conoscevano da tempo, che era reale e che lo avevano visto in un quadro. Diego chiese come si chiamava, ma i bambini non lo sapevano; allora disse che questa situazione era pi\u00f9 complicata di quello che sembrava e promise che cominceranno ad indagare, il giorno dopo. Approfittando del fatto che Victoria gli chiese il permesso di organizzare una festa di bentornato per Toto, Diego gli chiese se c'era un libro o un documento che gli poteva raccontare la storia del collegio, cos\u00ec Victoria gli disse che Rita si occupa della biblioteca e di chiederlo a lei, quando si tratta di lettura. Diego le disse che lo avrebbe fatto senz'altro. Cos\u00ec una sera, Rita gli diede il libro dove avrebbe letto tutta la storia della Mastery School fino ai giorni nostri. Diego le chiese com'era arrivata a questo libro e Rita le rispose che lo aveva gi\u00e0 letto tutto per scoprire anche la storia di qualche suo antenato che lavorava l\u00ec, cos\u00ec gli raccont\u00f2 un pizzico di storia della sua vita passata, prima di essere una bella donna. Rita, poi, disse a Diego che, al di l\u00e0 della storia del collegio, se era arrivata alla Mastery School non era per Victoria, ma perch\u00e9 glielo aveva consigliato un prozio di suo nonno, un parente alla lontana. Quando Rita ebbe finito di parlare, Diego le chiese se aveva sentito parlare del cosiddetto fantasma. Rita gli rispose che ne aveva sentito parlare dai bambini, anche se pensa che lo dicevano per spaventarla; ma Diego disse che se i bambini avevano visto veramente questo fantasma, allora deve essere nascosto da qualche parte del collegio; ma Rita gli domand\u00f2 come possa essere possibile che si aggiri un essere dell'oltretomba, come lo chiama lei. Allora Diego le disse che nella Mastery School potrebbe accadere di tutto.\nJos\u00e9 Idalgo Palma.\nJos\u00e9, dice di essere il padre adottivo di Toto. Lo aveva adottato ma lo maltrattava, e cos\u00ec Toto all'et\u00e0 di sette anni era fuggito assieme al suo amico Weso, che lo aveva portato alla Mastery School. Un giorno per\u00f2, Victoria aveva chiamato un'impresa per la disinfestazione, ed \u00e8 arrivato lui. Toto lo vede e cerca di nascondersi per non farsi trovare, ma alla fine lo trova e lo minaccia dicendogli che sarebbe dovuto tornare a casa con lui, ma Guglielmo chiede l'affidamento di Toto e assieme a Victoria escogitano un piano per farlo portare via dalla polizia. Alla fine Jos\u00e9 viene arrestato dalla polizia per aver lucrato sulla vita di Toto.\nWeso.\nRam\u00f3n Donato, soprannominato da Toto Weso, perch\u00e9 gli ricordano i cavalli. Ha 18 anni. Amico di Toto da quando era piccolissimo l\u2019ha aiutato a scappare quando aveva 7 anni, perch\u00e9 il padre adottivo lo maltrattava e lo sfruttava in lavori pesanti. Vedendolo cos\u00ec disperato prende la decisione di scappare con lui, anche se in realt\u00e0 Toto aveva molta paura di quello che gli potrebbe aver fatto il padre. Appare in pochi episodi. Ha un solo ruolo importante dove avvia una causa per l'affidamento di Toto e arrestare Jos\u00e9.\nL'Avvocato Rucci.\nRucci \u00e8 l'avvocato di Victoria, la quale l'aveva aiutata sia nell'incidente con Guglielmo, che nel momento in cui Jos\u00e9 Idalgo Palma voleva portarsi via a tutti i costi Toto (Fu proprio l'avvocato Rucci ad arrestare Jos\u00e9 per aver rovinato la vita di Toto).\nL'Ispettore Rossetti.\nRossetti \u00e8 l'ispettore che ha chiamato Rita per far chiudere la Mastery School per via di un ballo, organizzato da Alessio, in qualit\u00e0 di nuovo direttore che sostituisce temporaneamente Victoria, ma in realt\u00e0 l'ha fatto anche per vendicarsi di non essere stata nominata direttrice subito, cosa che riuscir\u00e0 ad ottenere tramite quest'ultimo, a cui non piace le misure che Alessio aveva attuato, cosa che poi si scoprir\u00e0 essere giusta, perch\u00e9 voleva aiutare il collegio e, allo stesso tempo, i ragazzi, ad avere un futuro migliore e farli uscire dalla rigidit\u00e0 a cui il collegio \u00e8 stato esposto fin dall'inizio. Ritorner\u00e0 poi al collegio perch\u00e9 Alessio lo aveva chiamato per delle informazioni che aveva bisogno per il futuro del collegio, cio\u00e8 sostituire alcuni articoli rigidi e aggiungerne di nuovi e di lasciarne alcuni ancora fondamentali. L'ispettore Rossetti accett\u00f2 di dare una settimana di tempo per pensare a quali articoli pensava di mettere, per poi chiedergli di mostrarli al Ministero di Buenos Aires."}
{"id": "3514591", "revid": "22356", "url": "https://it.wikipedia.org/wiki?curid=3514591", "title": "Lanthanolania", "text": ""}
{"id": "3514593", "revid": "767487", "url": "https://it.wikipedia.org/wiki?curid=3514593", "title": "Zop\u00e1r slov", "text": "Zop\u00e1r slov \u00e8 una canzone della cantante pop rock slovacca Katar\u00edna Knechtov\u00e1, pubblicata come singolo il 30 maggio 2011 ed estratta come secondo singolo dal suo secondo album \"Tajomstv\u00e1\"."}
{"id": "3514594", "revid": "767487", "url": "https://it.wikipedia.org/wiki?curid=3514594", "title": "Sedmerovec", "text": "Sedmerovec (in ungherese \"Szedmer\u0151c\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514598", "revid": "287204", "url": "https://it.wikipedia.org/wiki?curid=3514598", "title": "Slavnica", "text": "Slavnica (\"Szalonca\" in ungherese) \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514601", "revid": "767487", "url": "https://it.wikipedia.org/wiki?curid=3514601", "title": "Tuchy\u0148a", "text": "Tuchy\u0148a (in ungherese \"Toh\u00e1ny\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514603", "revid": "287204", "url": "https://it.wikipedia.org/wiki?curid=3514603", "title": "Tuchyna", "text": ""}
{"id": "3514606", "revid": "86599", "url": "https://it.wikipedia.org/wiki?curid=3514606", "title": "C/1942 C1 Whipple-Bernasconi-Kulin", "text": "La Cometa Whipple-Bernasconi-Kulin, formalmente C/1942 C1 (Whipple-Bernasconi-Kulin), \u00e8 una cometa con orbita iperbolica, di conseguenza \u00e8 classificata come cometa non periodica. La cometa \u00e8 stata scoperta indipendentemente dagli astronomi Fred Lawrence Whipple e Gy\u00f6rgy Kulin e dall'astrofilo italiano Giovanni Bernasconi.\nLa scoperta avvenne il 25 gennaio 1942, in seguito si scoprirono immagini di prescoperta risalenti fino al 28 dicembre 1941.\nUnica particolarit\u00e0 di questa cometa \u00e8 di avere una MOID particolarmente stretta col pianeta Marte."}
{"id": "3514610", "revid": "767487", "url": "https://it.wikipedia.org/wiki?curid=3514610", "title": "Vr\u0161atsk\u00e9 Podhradie", "text": "Vr\u0161atsk\u00e9 Podhradie (in ungherese \"Oroszl\u00e1nk\u0151\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514611", "revid": "287204", "url": "https://it.wikipedia.org/wiki?curid=3514611", "title": "Vrsatske Podhradie", "text": ""}
{"id": "3514614", "revid": "640469", "url": "https://it.wikipedia.org/wiki?curid=3514614", "title": "Collegio universitario Fondazione Comunit\u00e0 Domenico Tardini", "text": "Il collegio universitario Fondazione Comunit\u00e0 Domenico Tardini in Villa Nazareth \u00e8 un collegio universitario con sede a Roma. Dal 1986 il collegio \u00e8 gestito dalla \"Fondazione Comunit\u00e0 Domenico Tardini ONLUS\". Il motto \u00e8 \"Ut sint unum\". Ospita circa 70 studenti.\nStoria.\nIl collegio discende dall'istituzione culturale Villa Nazareth, fondata nel 1946 dal cardinale Domenico Tardini per l'assistenza a bambini indigenti ed orfani di guerra.\nDopo la morte di Tardini, avvenuta nel 1961, Villa Nazareth fu affidata all'arcivescovo Antonio Samor\u00e8 divenendo una residenza per studenti liceali e universitari. Con chirografo del 13 gennaio 1963 Giovanni XXIII eresse la Fondazione Sacra Famiglia di Nazareth, l'istituzione vaticana che regge il collegio universitario sotto la vigilanza della Segreteria di Stato.\nNel 1968 il collegio attravers\u00f2 un momento di crisi e interruppe la propria attivit\u00e0. Tuttavia, Achille Silvestrini trasfer\u00ec gli studenti in vari appartamenti della capitale, consentendo la continuazione delle attivit\u00e0 del collegio.\nNel 1983 si riapriva la residenza, che a partire dal 1992 veniva destinata ai soli universitari e universitarie, queste ultime ammesse per la prima volta, cos\u00ec come gli studenti di universit\u00e0 non romane. \nNel 1986 si costitu\u00ec la Fondazione Comunit\u00e0 Domenico Tardini, alla quale fu affidata la gestione del collegio.\nNel 1987 fu riconosciuto come collegio universitario d'eccellenza dal MIUR. Nel 1997 il collegio \u00e8 entrato a far parte della Conferenza dei Collegi Universitari di Merito legalmente riconosciuti dal MIUR (CCUM), e nel 2008 \u00e8 stato incluso nell'Associazione Europea dei Collegi Universitari (EUCA) in qualit\u00e0 di membro fondatore.\nL'istituzione \u00e8 stata pi\u00f9 volte apprezzata pubblicamente da papa Bergoglio.\nIl collegio.\nLa comunit\u00e0 studentesca \u00e8 raccolta nel complesso \"Villa Nazareth\" a Roma. L'ammissione al collegio avviene per concorso; ai vincitori, che godono della permanenza a titolo gratuito in residenza, la Fondazione chiede l'impegno per un \"rigoroso percorso formativo personale\", assiduit\u00e0 nel seguire i corsi universitari, la partecipazione alle iniziative culturali e la \"disponibilit\u00e0 a farsi carico della conduzione della vita comunitaria\". Il collegio promuove scambi culturali e formativi con universit\u00e0 straniere.\nFinanziatori.\nLe borse di studio per gli studenti meno abbienti sono finanziate da un gruppo di filantropi o ex allievi, che include il banchiere Giovanni Bazoli e il manager Ferrari Marco Piccinini."}
{"id": "3514615", "revid": "731511", "url": "https://it.wikipedia.org/wiki?curid=3514615", "title": "Velio Carratoni", "text": "Biografia.\nNel 1962, incomincia la sua attivit\u00e0 di critico, collaborando a quotidiani e settimanali.\nTra questi \"La Fiera Letteraria\", diretta da Diego Fabbri, con recensioni, interviste, inchieste di critica musicale. Questi alcuni titoli: \"La riforma di Gluck e gli esteti del Settecento musicale\", \"Puccini e il suo ambiente artistico\", \"Wagner il dominatore\", \"Tra Simbolismo e impressionismo \u2013 Debussy\", \"Dal Neoclassicismo alla Nuova Musica\" ecc.\nAutori intervistati: Roman Vlad, Vieri Tosatti, Franco Mannino, Virgilio Mortari, Renzo Rossellini, Franco Capuana, Pietro Argento, Massimo Freccia, Carlo Marinelli, Severino Gazzelloni, Bruna Rizzoli ecc.\nMolti degli interventi trattati sono stati raccolti in volume.\nNel 1963 viene iscritto all'Albo dei Giornalisti, elenco pubblicisti.\nSi laurea in Lettere Moderne presso l'Universit\u00e0 degli studi di Roma \"La Sapienza\" con una tesi sulla \"Critica letteraria e la terza pagina negli anni Trenta\" (relatore Mario Costanzo Beccaria).\nAttivit\u00e0 pubblicistica.\nNel 1968 Velio Carratoni collabora al \"Pensiero Nazionale\", rivista diretta da Stanis Ruinas. Si occupa di argomenti di attualit\u00e0 e di televisione: programmi e realizzazioni. Nelle sue cronache si parla di politica, di attori come Tot\u00f2, Sophia Loren, Aldo Fabrizi, di pornografia, tribuna politica, di Herbert Marcuse, Caryl Chessman, Giulia Lazzarini, Raffaele Pisu, canzoni, Ercole Patti, Paolo VI, Flora Volpini, \"Napoli Milionaria!\", di alcuni mali della scuola, dell'infanzia abbandonata, \"Il processo di Verona\", \"Basta con gli ospiti d'onore\", \"Di altri mali della scuola\", \"Alla radice dei mali della scuola\", \"Di Pio XII\", \"Di Noschese Millevoci\", \"Di Fatti di estrema gravit\u00e0 da chiarire\", \"Di Giovani allo sbaraglio a causa di certa scuola privata\", \"Di Piaghe della scuola privata\", \"Di Franco Mannino: \u201cSono pi\u00f9 attaccato alle mie composizioni meno riuscite\u201d\", \"Basta con le repliche\", \"Anna dei miracoli\", \"Di Capziosit\u00e0 e ambiguit\u00e0 della scuola privata\", \"De Le iniziative di Sullo e i mali della scuola\", \"Di Progresso e regresso nel Sud\", \"Di tipici esempi di monopolisti della scuola privata\", \"Di monopolisti affaristi e uomini di scuola\", \"Doppifondi di certe scuole private\", \"Di Amedeo Nazzari\".\nNel 1971 fonda la rivista \"Fermenti\", con annessa casa editrice, di cui \u00e8 anche direttore responsabile.\nLa rivista ha come scopo il dibattere problematiche contemporanee, dando risalto alla critica del costume e della cultura. Un'attenzione particolare viene attribuita alle arti figurative, visive e allo spettacolo.\nAlcuni degli articoli pubblicati su \"Fermenti\": \"Suicidio della bellezza\",\"Ecocidio\", \"Critica letteraria/terza pagina, anni Trenta\", \"De profundis per la \"Fiera\"\", \"Poeta dissanguato\", \"Su Emanuele Pandolfini\"\",\"Moana: prostituta dell'immagine\", \"Il tempo dei buoni amici e altro\", \"Santa subito (Ma almeno Wanna Marchi aveva comunicativa)\".\nAlcuni fra i personaggi della cultura intervistati per la rivista: Ercole Patti, Gino Raya, Dario Bellezza, Adele Cambria e Gabriella Parca, Dacia Maraini, Ugo Moretti, Enzo Brunori, Alberto Frattini.\nNel 2011 da animatore culturale celebra il quarantennale della nascita della testata. Tra i suoi collaboratori nomi significativi del mondo delle lettere e della scrittura.\nOpere.\nVolumi di cui ha curato la pubblicazione:\nAttivit\u00e0 editoriale.\nCome editore pubblica nelle collane della Fermenti Editrice insigni diversi autori di narrativa, poesia, saggistica tra cui Mario Verdone, Mario Lunetta, Giovanni Fontana, , Stefano Lanuzza, Lamberto Pignotti, Mariella Bettarini, Cristanziano Serricchio, Dario Bellezza, Renzo Paris, Marcello Landi, Franco Cavallo, Giuseppe Favati, Francesco Muzzioli, Marino Piazzolla, Gualberto Alvino.\nAttivit\u00e0 nell'ambito della Fondazione Marino Piazzolla.\nNel 1985, per volont\u00e0 testamentaria del Fondatore, viene inserito nel consiglio della Fondazione Marino Piazzolla.\nNel 2000 viene eletto Presidente della stessa.\nVarie sono le iniziative che promuove e progetta, come l'assegnazione di borse di studio, premi per opere prime a promettenti giovani autori. Organizza, coadiuvato dal Consiglio di Amministrazione, incontri dal vivo con autori su esponenti della poesia e della cultura.\nNel 2010, centenario della nascita del poeta Marino Piazzolla,ha fatto parte, assieme a Gualtiero De Santi, Giorgio B\u00e0rberi Squarotti e Gemma Forti del comitato scientifico che si \u00e8 occupato di organizzare le celebrazioni, tenutesi presso l'Universit\u00e0 degli Studi di Urbino \"Carlo Bo\" (Convegno tenutosi il 20-21 aprile 2010) e la Biblioteca Nazionale Centrale di Roma (Giornata di studi tenutasi il 12 maggio 2010).\nHa effettuato ricerche per riproporre testimonianze sulla filosofa Mar\u00eda Zambrano, dopo cinquant'anni dalla sua permanenza a Roma.\nHa inoltre organizzato e istruito gli addetti per il recupero presso Radio France, la Radio Nazionale Francese, delle interviste rilasciate da Marino Piazzolla e trasmesse nei giorni 2-5 maggio 1978 e 26-30 giugno 1978, nel programma \"Les chemins de la connaissance\" (a cura di Olivier Germain-Thomas, Estelle Schlegel) sul canale \"France Culture\", con il titolo \"La marche \u00e0 l'etoile: le monde du po\u00e8te Marino Piazzolla\".\nCome Presidente della Fondazione Marino Piazzolla, dal 2000 al 2008 ha collaborato per la sezione ingiustamente dimenticati con il Premio Feronia-Citt\u00e0 di Fiano.\nHa contribuito all'assegnazione biennale di tesi di laurea e di dottorato con il Centro Nazionale di Studi Leopardiani, in collaborazione con l'Universit\u00e0 degli Studi di Macerata e i comuni di Recanati e San Severo e la Fondazione Marino Piazzolla.\nPer conto della Fondazione ha istituito e promosso archivio audio e video delle iniziative promosse dalla Fondazione stessa.\nVelio Carratoni in qualit\u00e0 di direttore responsabile della rivista \"Fermenti\" ha incrementato un'attiva collaborazione con la Fondazione Piazzolla, citando e trattando iniziative, avvenimenti e altro, previsti dallo statuto.\nGrazie alla collaborazione promossa e incrementata tra la Biblioteca Nazionale Centrale di Roma e la Fondazione, Velio Carratoni ha determinato e istituito la costituzione del Fondo Piazzolla relativo alle carte, ai libri e ad altro lasciato dal poeta."}
{"id": "3514617", "revid": "729019", "url": "https://it.wikipedia.org/wiki?curid=3514617", "title": "Abd al-Muhsin al-Sa'dun", "text": "Biografia.\n\u02bfAbd al-Mu\u1e25sin al-Sa\u02bfd\u016bn, Cavalier onorario dell'ordine di San Michele e San Giorgio (KSMG) () \u00e8 stato un politico iracheno che ricopr\u00ec quattro volte la carica di Primo ministro dell'Iraq tra il 1922 e il 1929.\nMembro di un rilevante clan dell'enorme confederazione tribale degli al-Muntafiq, al-Sa\u02bfd\u016bn serv\u00ec come ufficiale nell'esercito imperiale ottomano e fu aiutante di campo del Sultano ottomano Abdul Hamid II prima di riguadagnare il proprio paese dopo la disfatta e iniziare la sua carriera politica. \nDopo la Prima guerra mondiale fu un oppositore del Regno Unito che, con le sue mene, riusc\u00ec a farsi attribuire dalla Societ\u00e0 delle Nazioni il Mandato sul neocostituito Regno hascemita d'Iraq, alla cui testa Londra pose Faysal, il comandante della Rivolta araba contro i Turchi ottomani.\nDurante il suo terzo mandato di Premier, al-Sa\u02bfd\u016bn negozi\u00f2 due importanti trattati: il Trattato anglo-iracheno del 1926, che assicur\u00f2 la citt\u00e0 di Mosul al Regno - malgrado la netta prevalenza dell'elemento etnico curdo (cui furono pieni diritti di cittadinanza e una piccola autonomia locale) - e il Trattato turco-iracheno con cui l'Iraq prometteva di pagare alla Turchia kemalista il 10% delle sue entrate dei campi petroliferi di Mosul in cambio del riconoscimento turco della sovranit\u00e0 irachena sull'area.\nMorte.\nNel corso del suo quarto mandato al-Sa\u02bfd\u016bn mor\u00ec. Voci non convalidate da adeguate prove, ipotizzarono che si fosse suicidato."}
{"id": "3514618", "revid": "767487", "url": "https://it.wikipedia.org/wiki?curid=3514618", "title": "Farewell to Thee", "text": "Farewell to Thee \u00e8 un cortometraggio muto del 1915. Il nome del regista non viene riportato nei titoli. Tra gli interpreti, Erich von Stroheim al suo quinto film da attore.\nProduzione.\nIl film fu prodotto dalla Reliance Film Company.\nDistribuzione.\nDistribuito dalla Mutual Film, il film - un cortometraggio in una bobina - usc\u00ec nelle sale cinematografiche USA il 23 agosto 1915."}
{"id": "3514619", "revid": "76963", "url": "https://it.wikipedia.org/wiki?curid=3514619", "title": "Kevin J. O'Connor", "text": "Ha debuttato al cinema con Francis Ford Coppola in \"Peggy Sue si \u00e8 sposata\" (1986).\nHa recitato in \"Deep Rising - Presenze dal profondo\" (1998), \"La mummia\" (1999), \"Van Helsing\" (2004), \"Il petroliere\" (2007) e \"G.I. Joe - La nascita dei Cobra\" (2009).\n\u00c8 tra gli interpreti preferiti del regista Stephen Sommers, che lo sceglie spesso per i suoi film."}
{"id": "3514621", "revid": "1573940", "url": "https://it.wikipedia.org/wiki?curid=3514621", "title": "MediaCorp Channel 5", "text": "MediaCorp Channel 5 o Channel 5 (Cinese: \u4e94\u9891\u9053, prima del 1\u00ba gennaio 2005: \u7b2c\u4e94\u6ce2\u9053) \u00e8 una rete televisiva di Singapore in lingua inglese.\nLe trasmissioni di Channel 5 normalmente includono drama in lingua inglese (sia di importazione straniere sia realizzati in loco), film, sport, reality show, variet\u00e0, notiziari, e giochi televisivi.\nSono inoltre prodotti edizioni locali di format di oltremare come \"Singapore Idol\", \"Chi vuol essere milionario?\" e \"Affari tuoi\"."}
{"id": "3514630", "revid": "729019", "url": "https://it.wikipedia.org/wiki?curid=3514630", "title": "Freccia Orobica", "text": "La Freccia Orobica \u00e8 un servizio ferroviario estivo espletato da Trenitalia Tper sulla relazione Bergamo \u2013 Pesaro. \u00c8 dedicato al turismo balneare tra la citt\u00e0 orobica e le localit\u00e0 della riviera Marchigiana.\nA partire dal 2011, la categoria di servizio assegnata \u00e8 quella di treno regionale.\nStoria.\nIl servizio fu istituito dalla societ\u00e0 della Ferrovia Suzzara-Ferrara (FSF) nel 1970. Esso rafforz\u00f2 le due relazioni tra la Lombardia e la costa adriatica gi\u00e0 esistenti ed esercite dalla FSF: Cremona \u2013 Pesaro e Brescia \u2013 Pesaro.\nDall'inizio furono impiegate le ALn 668 FSF \"di secondo tipo\", che per questo motivo furono soprannominate \"Orobiche\": la 11, gi\u00e0 FIAT ALn 668.1999, e la 12. Fu impiegato anche materiale noleggiato dalle FS alla FSF, soprattutto nei periodi di forte frequentazione. In seguito, con l'acquisto delle ALn 668 FSF di terzo tipo, queste ultime sostituirono le prime, le quali furono relegate alla relazione Brescia \u2013 Verona \u2013 Pesaro. A partire dalla fine degli anni ottanta a queste si affiancarono le ALn 663 acquisite dalla FSF in quel periodo.\nNel 2002, con la confluenza della FSF nella Ferrovie Emilia Romagna (FER), quest'ultima societ\u00e0 ha rilevato l'esercizio di tutte le relazioni estive a lunga percorrenza della prima, tra cui la \"Freccia Orobica\".\nA partire dal 2009, con l'elettrificazione della linea Poggio Rusco-Ferrara, la relazione si svolge su un percorso interamente dotato di trazione elettrica; da allora il servizio viene effettuato con convogli di carrozze Vivalto e locomotive E.464. Due anni dopo la categoria di servizio da interregionale \u00e8 stata tramutata in regionale.\nNel 2012, il servizio \u00e8 passato in gestione a TPER.\nDal 2020, con l'unione tra la divisione ferroviaria di TPER e la divisione regionale dell'Emilia-Romagna di Trenitalia a formare Trenitalia Tper, societ\u00e0 concessionaria di tutti i servizi ferroviari regionali in Emilia-Romagna, anche la Freccia Orobica \u00e8 passata sotto la gestione della nuova compagnia.\nServizio.\nIl servizio \u00e8 attivo tutti i giorni a partire da giugno fino all'inizio di settembre, in concomitanza con la sospensione estiva dell'attivit\u00e0 scolastica, e consiste in una coppia di corse giornaliere, con partenza da Bergamo in prima mattina ed arrivo a Pesaro a met\u00e0 giornata. Il viaggio di ritorno inizia a Pesaro nel tardo pomeriggio per terminare a Bergamo alla sera. Il tempo di percorrenza totale \u00e8 di 5 ore e 48 minuti nel viaggio verso Pesaro e di 5 ore e 58 minuti in quello verso Bergamo.\nLa relazione utilizza sia linee ferroviarie statali gestite da Rete Ferroviaria Italiana (RFI), come la Lecco-Brescia, la Brescia-Verona, la Verona-Poggio Rusco, la Ferrara-Rimini e la Rimini-Pesaro, sia la linea Suzzara-Ferrara, gestita da FER. Data la particolarit\u00e0 del servizio, esso serve quasi tutte le localit\u00e0 della linea Bergamo-Brescia, poi Nogara, Ostiglia, Poggio Rusco, Sermide (unica fermata sulla tratta FER) e Ferrara ed infine la maggior parte delle localit\u00e0 della riviera romagnola da Ravenna fino a Pesaro."}
{"id": "3514633", "revid": "287204", "url": "https://it.wikipedia.org/wiki?curid=3514633", "title": "Abijah", "text": "Era figlia di uno Zaccaria, di cui non abbiamo riferimenti storici, forse si tratta di Zaccaria, figlio di Ieberechia.\nAlcuni autori ritengono che Abijah \u00e8 la \"almah\" o \"giovane fanciulla\" (al momento della profezia) della profezia di Emmanuele in , e che il bambino che sar\u00e0 un infante quando Resin e Pekah saranno sconfitti da Tiglatpileser III potrebbe essere il futuro erede al trono, Ezechia."}
{"id": "3514634", "revid": "1543377", "url": "https://it.wikipedia.org/wiki?curid=3514634", "title": "Jennifer Palm Lundberg", "text": " In realt\u00e0 la Lundberg psi era piazzata al quarto posto nel concorso, ma aveva rilevato il titolo quando la vincitrice originale, Amanda Ulfdotter, era stata licenziata e la seconda e la terza classificata avevano declinato la possibilit\u00e0 di ottenere il titolo per alcune incomprensioni relative al contratto di vittoria.\nIn qualit\u00e0 di vincitrice di tale titolo, ha ottenuto la possibilit\u00e0 di rappresentare la Svezia a Miss Mondo 2008 a Johannesburg, in Sudafrica il 13 dicembre 2008.\nDurante l'anno di regno, la Lundberg ha collaborato con numerose organizzazioni umanitarie, ed in particolar modo con quelle che si occupano di anoressia nervosa e bulimia, e con altre che si occupano dei diritti degli animali."}
{"id": "3514637", "revid": "729019", "url": "https://it.wikipedia.org/wiki?curid=3514637", "title": "La vita \u00e8 qui", "text": "La vita \u00e8 qui \u00e8 il singolo promo radio di Patty Pravo, pubblicato il 13 maggio 2011 dalla casa discografica Carosello.\nIl brano.\nLa vita \u00e8 qui \u00e8 una canzone scritta da Luca Rustici e Philippe Leon per la musica e da Ania per il testo nel 2010.\nIl brano, terzo estratto del nuovo album, \u00e8 inserito nell'album di Patty Pravo intitolato \"Nella terra dei pinguini\", pubblicato il 16 febbraio 2010, nell'immediato dopo il Festival di Sanremo 2011 a cui la cantante partecipa con \"Il vento e le rose\". Inizialmente la stessa Pravo avrebbe voluto presentare questo brano per il Festival di Sanremo, ma venne ritenuto non adatto e infine venne scartata tale possibilit\u00e0."}
{"id": "3514642", "revid": "287204", "url": "https://it.wikipedia.org/wiki?curid=3514642", "title": "Ja'far al-'Askari", "text": "Giovent\u00f9 e carriera nell'esercito imperiale ottomano.\nJa\u02bffar Pasci\u00e0 al-\u02bfAskar\u012b nacque il 15 settembre 1885 a Baghdad, quando la citt\u00e0 e la regione irachena (pi\u00f9 spesso chiamata all'epoca in Europa \"Mesopotamia\") faceva parte integrante dell'Impero ottomano. Quarto di cinque fratelli, cui si aggiungeva una sorella, egli era figlio di Mu\u1e63\u1e6daf\u0101 \u02bfAbd al-Ra\u1e25m\u0101n al-Mudarris, colonnello dell'esercito imperiale ottomano. Ja\u02bffar segu\u00ec le orme paterne ed entr\u00f2 presto all'accademia militare di Baghdad prima di proseguire nel 1901 l'addestramento all'accademia militare ottomana a Istanbul, dove consegu\u00ec il grado di sottotenente nel 1904. Fu inviato alla sesta armata imperiale, di stanza a Baghdad. Ja\u02bffar si rec\u00f2 in seguito a Berlino (Germania), dove rimase tra il 1910 e il 1912 per perfezionare la sua preparazione e per studiare le possibili riforme da apportare alle forze armate ottomane, da lungo tempo in crisi. Al-\u02bfAskar\u012b ricevette l'ordine di rientrare in Iraq per prender parte ai combattimenti che, prima dello scoppio della prima guerra mondiale, portarono l'impero a scontrarsi col nemico nei Balcani.\nDopo che si concluse nel 1913 la guerra nei Balcani, Ja\u02bffar divenne istruttore nell'accademia di addestramento per gli ufficiali di Aleppo, ma otto mesi pi\u00f9 tardi super\u00f2 le selezioni per accedere all'accademia di guerra di Istanbul.\nLa prima guerra mondiale e la rivolta araba.\nQuando scoppi\u00f2 il primo conflitto mondiale, Ja\u02bffar combatt\u00e9 dapprima in Libia nei ranghi dell'esercito ottomano, che faceva parte della Triplice alleanza. La partecipazione per lui alla campagna militare avvenne per\u00f2 sui Dardanelli, dove si guadagn\u00f2 la Croce di ferro germanica e dove fu rapidamente promosso generale. Solo dopo questa promozione fu destinato al fronte libico per assumere il comando delle forze senussite. Nella battaglia di Agagiya Ja\u02bffar fu preso prigioniero dai britannici e imprigionato nella cittadella del Cairo con il suo amico e futuro cognato N\u016br\u012b al-Sa\u02bf\u012bd. Ja\u02bffar mise un atto un tentativo di evasione, legando insieme delle lenzuola per tentare di calarsi dalle mura della cittadella. Durante questo tentativo, un lenzuolo si ruppe (Ja\u02bffar non era di poco peso, infatti), provocando la sua caduta che gli provoc\u00f2 la frattura dell'anca, s\u00ec da consentire alle guardie di catturarlo nuovamente. In base al necrologio che di lui si fece al momento della morte, Ja\u02bffar si offr\u00ec di pagare il lenzuolo rotto, visto che era in buone relazioni con i suoi stessi carcerieri.\nQualche tempo dopo la sua fallita evasione (o mentre era ricoverato sulla sua parola d'onore), Ja\u02bffar venne a sapere della rivolta araba con cui i nazionalisti intendevano scrollarsi dal dominio ottomano e che alla guida aveva il leader della famiglia hascemita in Hijaz, al-\u1e24usayn ibn \u02bfAl\u012b, sceriffo della Mecca. La rivolta era appoggiata dal Regno Unito e dall\"'Entente cordiale\", per creare ulteriori difficolt\u00e0 all'Impero ottomano, distogliendo parte delle sue forze da altri teatri operativi. In cambio i britannici promisero (corrispondenza Husayn-McMahon) di creare una nazione araba indipendente, guidata dallo \"shar\u012bf\", mentre segretamente tradivano tale impegno concordando con la Francia la spartizione a loro vantaggio dell'Impero ottomano una volta che questo fosse stato sconfitto (accordi Sykes-Picot). Dopo aver letto della rivolta araba e della crescente intromissione ottomana negli affari arabi (il suo amico S\u0101lim al-Jaz\u0101\u02beir\u012b fu giustiziato con altri importanti arabi per le loro attivit\u00e0 nazionalistiche dal generale ottomano Jam\u0101l Pasci\u00e0), Ja\u02bffar decise che era rispondente ai suoi ideali schierarsi con la rivolta, unitamente al cognato N\u016br\u012b al-Sa\u02bf\u012bd. Da principio lo \"shar\u012bf\" al-Husayn fu titubante ad accogliere Ja\u02bffar, gi\u00e0 generale delle forze armate ottomane, ma infine si convinse e Ja\u02bffar fu invitato da suo figlio, l'emiro Faysal a unirsi allo schieramento arabo impegnato a combattere l'Impero ottomano. Ja\u02bffar combatt\u00e9 sotto il comando di Faysal per tutto il periodo che si concluse con la sconfitta dell'impero, compreso il riuscito attacco contro Damasco del 1918.\nGovernatore di Aleppo.\nDopo la prima guerra mondiale e il collasso dell'Impero ottomano, l'emiro Zayd - un altro dei figli dello shar\u012bf di Mecca, al-Husayn b. 'Ali - a nome dell'emiro Faysal, chiese a Ja\u02bffar di diventare ispettore generale del suo esercito del recentemente istituito Regno di Siria, ed egli accett\u00f2. Poco dopo Ja\u02bffar fu nominato governatore militare del vilayet di Aleppo, in Siria. Durante il suo mandato egli interrog\u00f2 numerosi iracheni circa lo stato della loro comune patria e il ruolo svolto dal Regno Unito. Ja\u02bffar cominci\u00f2 a pensare che gli Iracheni dovessero far conto solo sulle loro forze e che lo avrebbero senz'altro fatto meglio dei britannici che al momento controllavano il terreno. Al-'Askari era favorevole a una guida hascemita, con gli inevitabili legami con la Gran Bretagna. Si un\u00ec al cognato e amico Nuri al-Sa'id per entrare a far parte della societ\u00e0 segreta \"al-\u02bfAhd al-\u02bfIr\u0101q\u012b\", che era favorevole a mantenere buone relazioni con Londra.\nIstituzione del Regno d'Iraq e carriera politica.\nNel 1921 il Regno Unito decise che sarebbe stato maggiormente rispondente ai suoi interessi economici e strategici creare una monarchia in Iraq e insediarvi l'amica famiglia hascemita che era stata determinante per staccare i nazionalisti arabi dall'Impero ottomano. Scelsero Faysa ibn al-Husayn, figlio dello Shar\u012bf di Mecca, al-Husayn ibn 'Ali. Questo risolveva due problemi: il primo quello di compensare il responsabile della rivolta araba per i suoi sforzi in favore degli Alleati; il secondo quello di indennizzare in qualche modo il mondo nazionalista arabo e lo stesso emiro hascemita, costretto ad abbandonare dopo un'impari battaglia il trono siriano dall'esercito francese, a ci\u00f2 autorizzato dagli accordi Sykes-Picot con cui Francia e Regno Unito si erano divise anzitempo le spoglie dell'Impero ottomano: accordo tenuto accuratamente segreto per non rischiare la fine prematura dell'alleanza da parte degli arabi, e rivelato solo dai bolscevichi una volta giunti al potere.\nFaysal non conosceva peraltro l'Iraq (nel quale non era mai stato) e pertanto prescelse per il suo compito di governo una serie di persone di origine irachena, che gli garantivano fedelt\u00e0 e competenza. Tra costoro vi era, per l'appunto, Ja\u02bffar Pasci\u00e0 al-\u02bfAskar\u012b, che fu nominato ministro della Difesa irachena. Durante quel periodo una delle principali realizzazioni del nuovo ministro fu quella di organizzare il rientro di 600 militari ottomani oriundi dell'Iraq, per formare in tal modo un corpo adeguato di ufficiali per le nuove forze armate irachene. Suo cognato N\u016br\u012b al-Sa\u02bf\u012bd divenne capo di stato maggiore dell'esercito nel febbraio 1921.\nNel novembre del 1923, il re Faysal nomin\u00f2 al-\u02bfAskar\u012b primo ministro d'Iraq. Il sovrano cercava un forte e convinto sostegno per il suo primo ministro, in un momento-chiave in cui l'Assemblea costituente irachena avesse aperto i suoi previsti lavori nel marzo del 1924. Il tema dominante durante i lavori dell'assemblea fu il trattato anglo-iracheno che i britannici volevano a tutti i costi per legittimare il loro mandato, assegnato loro dalla Societ\u00e0 delle Nazioni. Numerosi iracheni si opponevano a un trattato che considerava l'Iraq come \"non preparato\" a un'ordinata vita \"democratica\" e intendevano opporsi a quel testo con ogni forza. Quando per\u00f2 l'alto commissario britannico, Sir Percy Cox, minacci\u00f2 di realizzare comunque il mandato, a condizioni anche peggiori di quelle su cui si discuteva, il re e l'opposizione dovettero rassegnarsi a questa moderna forma di neocolonialismo da parte di una potenza vincitrice nel primo conflitto mondiale.\nDopo che fu approvato quell'umiliante trattato da parte dell'Assemblea costituente, Ja\u02bffar al-\u02bfAskar\u012b rassegn\u00f2 immediatamente le proprie dimissioni.\nNel novembre del 1926, Faysal nomin\u00f2 ancora una volta primo ministro Ja\u02bffar al-\u02bfAskar\u012b (che all'epoca era ambasciatore a Londra). Due fondamentali compiti dominavano la sua scaletta politica: la coscrizione militare e lo scontento della maggioranza sciita nel Paese. La coscrizione obbligatoria era un argomento complesso: da un lato la volont\u00e0 di gettare solide fondamenta alla costruzione dello Stato moderno dell'Iraq, considerato un sacro dovere per chi fosse stato chiamato sotto le armi, ma un intollerabile violazione delle proprie libert\u00e0 individuali e dell'autonomia delle trib\u00f9 per gli sciiti, riottosi ad assoggettarsi a quello che si prefigurava come uno Stato a decisa maggioranza sciita, assoggettato per\u00f2 a un'\u00e9lite sunnita spesso prepotente. Inoltre sembrava abbastanza chiaro che l'esercito era supervisionato con decisa iattanza dalle autorit\u00e0 mandatarie, viste con crescente insofferenza dagli spiriti liberi iracheni, irritati tra l'altro dal procrastinarsi delle ingerenze britanniche, denunciate dal mancato ingresso dell'Iraq nella Societ\u00e0 delle Nazioni, inizialmente previsto nel 1928 e rinviato da Londra al 1932.\nJa\u02bffar al-\u02bfAskar\u012b si dimise ancora una volta nel dicembre del 1927, come conseguenza della freddezza con cui era stato accolta dall'opinione pubblica la bozza del nuovo trattato con il Regno Unito.\nOltre ai suoi importanti incarichi di primo ministro, al-\u02bfAskar\u012b era stato anche ministro degli Esteri, ambasciatore iracheno a Londra pi\u00f9 volte e ministro della Difesa per quattro volte.\nAssassinio e conseguenze.\nDurante il \"putsch\" militare del 1936, condotto dal generale curdo Bakr \u1e62idq\u012b contro il governo di Y\u0101s\u012bn al-H\u0101shim\u012b, Ja\u02bffar, che era ministro della Difesa, fu inviato a colloquio con Bakr \u1e62idq\u012b, nel tentativo di metter fine alle violenze e informare \u1e62idq\u012b della disponibilit\u00e0 ad apportare mutamenti nella compagine ministeriale, che cio\u00e8 al-H\u0101shim\u012b si sarebbe dimesso in favore di Hikmet Suleyman (che \u1e62idq\u012b sosteneva). \u1e62idq\u012b era sospettoso di quella manovra e ordin\u00f2 ai suoi uomini d'intercettare e uccidere al-\u02bfAskar\u012b. Il suo cadavere fu frettolosamente inumato lungo la stessa strada che egli aveva percorso e i sostenitori del generale golpista entrarono trionfalmente a Baghdad, portando a completo compimento il colpo di Stato anti-governativo.\nTuttavia l'omicidio di al-\u02bfAskar\u012b divent\u00f2 un elemento assai negativo per \u1e62idq\u012b. Molti dei suoi sostenitori nell'esercito si disgustarono per i metodi violenti messi in atto contro un loro esponente, che aveva combattuto nei momenti in cui il regno s'era formato, senza dimenticare che molti s'erano formati sotto di lui e ne conservavano un ottimo ricordo.\nIl nuovo governo sopravvisse per solo dieci mesi prima che anche \u1e62idq\u012b cadesse assassinato da un complotto ordito tra ufficiali delle forze armate irachene. Il governo di Suleyman non pot\u00e9 pi\u00f9 restare al potere e il cognato di al-\u02bfAskar\u012b non si accontent\u00f2 della morte di \u1e62idq\u012b, provando a coinvolgere anche il Primo ministro nell'accusa di aver complottato per assassinare il re Ghazi. Il tutto era platealmente falso ma ci\u00f2 non serv\u00ec a Suleyman a sfuggire alla condanna a morte: pena poi commutata nell'ergastolo."}
{"id": "3514648", "revid": "1543377", "url": "https://it.wikipedia.org/wiki?curid=3514648", "title": "Gilda Jovine", "text": " Nata e cresciuta a Santo Domingo, la nonna di Gilda Jovine fu una delle prime sarte di Oscar de la Renta. La Jovine inizia la sua carriera di modella all'et\u00e0 di quindici anni, partecipando a varie sfilate nella Repubblica Dominicana, a New York ed a Porto Rico. \u00c8 inoltre comparsa in riviste, pubblicit\u00e0 e cataloghi.\nNel 1999, la Jovine partecipa e vince il concorso di bellezza Miss Latina International, che si tiene a New York. L'anno successivo, viene eletta Miss Repubblica Dominicana 2000 in rappresentanza della municipalit\u00e0 di Constanza. Nel corso dello stesso anno, rappresenta la propria nazione a Miss Universo 2000, che si tiene a Cipro ed a Miss Mondo 2000 a Londra.\nGilda Jovine si \u00e8 diplomata presso la Barbizon School a New York, ed in seguito ha frequentato la Universidad Iberoamericana di Santo Domingo, laureandosi in relazioni pubbliche. Nel 2003 la modella ha sposato un collega, al quale ha dato due figli, un maschio ed una femmina."}
{"id": "3514649", "revid": "1568601", "url": "https://it.wikipedia.org/wiki?curid=3514649", "title": "San Martino del Carso (letteratura)", "text": "San Martino del Carso (1916) \u00e8 una delle poesie liriche di Giuseppe Ungaretti che fanno parte de \"Il Porto Sepolto\", la sua prima raccolta di poesie. Prende il nome dall'omonima localit\u00e0 situata nel comune di Sagrado (GO). \u00c8 stata composta il 27 agosto 1916 al \"Valloncello dell'Albero Isolato\" sul Monte San Michele.\nIl commento.\nDi fronte a un villaggio semidistrutto dalla guerra, il poeta richiama alla memoria le figure dei compagni morti combattendo: nessuno manca all'appello del cuore straziato, che appare come il \u201cpaese\u201d pi\u00f9 distrutto a causa della guerra.\nLe parole di cui la lirica \u00e8 costituita appartengono al linguaggio comune, ma la loro essenzialit\u00e0 \u00e8 tale da produrre un effetto di poesia totale, addirittura rarefatta.\nEdizioni.\nLa poesia \u00e8 inclusa nelle seguenti pubblicazioni:"}
{"id": "3514650", "revid": "223320", "url": "https://it.wikipedia.org/wiki?curid=3514650", "title": "MediaCorp TV Channel 5", "text": ""}
{"id": "3514654", "revid": "1613185", "url": "https://it.wikipedia.org/wiki?curid=3514654", "title": "George Minne", "text": "Biografia.\nMinne nacque a Gand, dove ricevette la sua prima formazione artistica presso l'Accademia Reale di Belle Arti. Negli anni Novanta dell'Ottocento si trasfer\u00ec a Bruxelles, dove complet\u00f2 i suoi studi in disegno, pittura e scultura nella Acad\u00e9mie Royale des Beaux-Arts dal 1895 al 1899, e nel 1891 fu eletto membro del gruppo di artisti \"Les XX\".\nFece illustrazioni per libri, espose con il gruppo Les XX a Bruxelles e con i simbolisti a Parigi, Berlino, e Venezia. \nDal 1898 entr\u00f2 nella comunit\u00e0 di artisti del villaggio di Laethem-Saint-Martin, presso Grand, dove trascorse la sua vita, ad accezione della partenza verso il Galles allo scoppiare della prima guerra mondiale. Le sue opere assunsero connotazioni espressionistiche dal carattere mistico.\nPer i suoi successi il 25 aprile 1931 \u00e8 stato insignito del titolo di barone.\nOpere.\nMinne si rese noto al pubblico per le sue raffigurazioni idealizzate di conflitti spirituali dell'interiore umano. Minne attinge il suo stile ai suoi pi\u00f9 famosi colleghi contemporanei: Gustav Klimt e Egon Schiele, padri dell'Art Nouveau.\nLe sue opere pi\u00f9 famose sono la serie di sculture \"Giovent\u00f9 in ginocchio\", tra le quali possiamo ricordare \"La Fontana degli inginocchiati\", una fontana in bronzo fuso che realizz\u00f2 per sua citt\u00e0 natale, tuttavia, gli originali in marmo sono al Museum Folkwang di Essen, come altre sculture pi\u00f9 piccole custodite in alcuni musei, tra queste si ricorda: \"Giovani in ginocchio\" (Neue Galerie di New York).\nCitando le opere famose realizzate da Minne non possiamo dimenticare la scultura presente nell'altare del Sacro Cuore presso la Basilica di Koekelberg. Per la medesima basilica Minne ha realizzato altre numerose sculture poste all'esterno."}
{"id": "3514663", "revid": "767487", "url": "https://it.wikipedia.org/wiki?curid=3514663", "title": "Gama TV", "text": "Gama TV (precedentemente conosciuta come Gamavisi\u00f3n) \u00e8 una rete televisiva ecuadoriana affiliata con la messicana Televisa. Fa parte del gruppo finanziario Isa\u00edas ed \u00e8 gestita dall'azienda Teledos SA Pacific TV nelle citt\u00e0 di Quito e Guayaquil. Ha iniziato le sue trasmissioni il 18 aprile 1977, ed \u00e8 uno dei pi\u00f9 importanti network dell'Ecuador."}
{"id": "3514664", "revid": "466539", "url": "https://it.wikipedia.org/wiki?curid=3514664", "title": "Leigh Hunt", "text": "Biografia.\nGiovinezza.\nLeigh Hunt nacque a Southgate (Londra), dove i suoi genitori si erano stabiliti dopo aver lasciato gli Stati Uniti. Suo padre Isaac, un avvocato di Filadelfia, e sua madre, Mary Shewell, figlia di un mercante e devota quacchera, erano stati costretti a venire in Gran Bretagna a causa delle loro simpatie lealiste durante la Guerra d'indipendenza americana. Il padre di Hunt prese gli ordini sacri e divenne un popolare predicatore, ma non riusc\u00ec a ottenere una fonte di reddito permanente. Il padre di Hunt fu poi occupato da James Brydges, III duca di Chandos come tutore di suo nipote, James Henry Leigh (padre di Chandos Leigh), dal quale prese nome il ragazzo.\nIstruzione.\nLeigh Hunt studi\u00f2 a Christ's Hospital dal 1791 al 1799, un periodo che \u00e8 raccontato in dettaglio nella sua autobiografia. Entr\u00f2 nella scuola poco dopo che Samuel Taylor Coleridge e Charles Lamb erano entrambi andati via; Thomas Barnes (in seguito famoso giornalista e direttore del \"Times\"), tuttavia, fu un suo compagno di scuola. Uno degli attuali pensionati a Christ's Hospital prende nome da lui. Da ragazzo, fu un ardente ammiratore di Thomas Gray e William Collins, scrivendo molti versi a loro imitazione. Un impedimento della parola, poi curato, gli imped\u00ec di andare all'universit\u00e0. \"Per qualche tempo dopo che lasciai la scuola,\" dice, \"Non feci nient'altro che visitare i miei compagni di scuola, frequentare le bancarelle di libri e scrivere versi.\" Le sue poesie furono pubblicate nel 1801 sotto il titolo di \"Juvenilia\", e lo introdussero nella societ\u00e0 letteraria e teatrale. Cominci\u00f2 a scrivere per i giornali, e pubblic\u00f2 nel 1807 un volume di critica teatrale e una serie di \"Classic Tales\" (\"Racconti classici\") con saggi critici sugli autori.\nI primi saggi di Hunt furono pubblicati da Edward Quin, direttore e proprietario di \"The Traveller\".\nGiornali.\n\"The Examiner\".\nNel 1808 lasci\u00f2 l'Ufficio della Guerra, dove aveva lavorato come impiegato, per diventare direttore dell\"'Examiner\", un giornale fondato da suo fratello, John. Anche l'altro suo fratello Robert, tra gli altri, scrisse per le sue colonne; la sua critica gli fece guadagnare l'inimicizia di William Blake, che descrisse l'ufficio del giornale a Beaufort Buildings come contenente un \"nido di criminali\". La risposta di Blake includeva Leigh Hunt, che oltre a pubblicare le recensioni al vetriolo del 1808 e del 1809 aveva aggiunto il nome di Blake in una lista di \"ciarlatani\".\nQuesto giornale acquis\u00ec subito una reputazione di insolita indipendenza politica; soleva attaccare qualsiasi degno bersaglio, \"da un principio di gusto\", come lo espresse John Keats. Nel 1813, un attacco al Principe Reggente, in base alla verit\u00e0 sostanziale, ebbe come risultato un'accusa e una condanna a due anni di reclusione per ciascuno dei due fratelli \u2014 Leigh Hunt scont\u00f2 il suo periodo presso la prigione di Horsemonger Lane. Tra i visitatori di Leigh Hunt in prigione vi furono Lord Byron, Thomas Moore, Lord Brougham, Charles Lamb e altri, la cui conoscenza influenz\u00f2 la sua successiva carriera. Lo stoicismo con il quale Leigh Hunt sopport\u00f2 la sua reclusione attrasse l'attenzione e la solidariet\u00e0 generale. La reclusione gli consentiva molti lussi e l'accesso ad amici e familiari, Lamb descrisse le decorazioni della sua cella come qualcosa che non si trovava fuori da una fiaba. Quando Jeremy Bentham gli fece visita, fu trovato mentre giocava a battledore (una specie di antico badminton).\nNumerosi saggi in \"The Examiner\" scritti da Hunt e William Hazlitt tra il 1814 e il 1817 sotto il titolo della serie \"The Round Table\" (\"La Tavola Rotonda\") furono raccolti in un libro intitolato anch'esso \"The Round Table\", pubblicato in due volumi nel 1817. Dodici dei cinquantadue saggi furono scritti da Hunt, il resto da Hazlitt.\n\"The Reflector\".\nNel 1810-1811 Hunt diresse una rivista trimestrale, il \"Reflector\", per suo fratello John. Scrisse per questa \"The Feast of the Poets\" (\"La festa dei poeti\"), una satira, che offese molti poeti contemporanei, in particolare William Gifford del \"Quarterly\".\nPoesia.\nNel 1816 lasci\u00f2 un segno nella letteratura inglese con la pubblicazione di \"Story of Rimini\" (\"Storia di Rimini\"). La preferenza di Hunt era decisamente per lo stile dei versi di Chaucer, come adattato all'inglese moderno da John Dryden, in opposizione al distico epigrammatico di Alexander Pope che lo aveva soppiantato. La poesia \u00e8 una narrazione ottimistica che scorre in direzione contraria alla natura tragica del suo soggetto. La frivolezza e la familiarit\u00e0 di Hunt, che spesso degenerava nel comico, lo rese in seguito un bersaglio per il ridicolo e la parodia.\nNel 1818 apparve una raccolta di poesie intitolata \"Foliage\" (\"Fogliame\"), seguita nel 1819 da \"Hero and Leander\" (\"Ero e Leandro\") e da \"Bacchies and Ariadne\" (\"Bacco e Arianna\"). Nello stesso anno ristamp\u00f2 queste due opere con \"The Story of Rimini\" e \"The Descent of Liberty\" (\"La discesa della libert\u00e0\") con il titolo di \"Poetical Works\" (\"Opere poetiche\"), e inizi\u00f2 l'\"Indicator\", in cui apparvero alcuni dei suoi migliori lavori. Sia Keats che Shelley appartenevano alla cerchia radunata intorno a lui ad Hampstead, che comprendeva anche William Hazlitt, Charles Lamb, Bryan Procter, Benjamin Haydon, Charles Cowden Clarke, C.W. Dilke, Walter Coulson e John Hamilton Reynolds.\nAmici: Keats e Shelley.\nDa alcuni anni era sposato con Marianne Kent. I suoi affari erano nel caos, e solo la generosit\u00e0 di Shelley lo salv\u00f2 dalla rovina. In cambio egli mostr\u00f2 solidariet\u00e0 a Shelley durante le angosce domestiche di quest'ultimo, e lo difese nell'\"Examiner\". Present\u00f2 Keats a Shelley e scrisse un apprezzamento molto generoso di lui nell'\"Indicator\". Sembra, tuttavia, che Keats abbia successivamente ritenuto che l'esempio di Hunt come poeta fosse stato sotto alcuni aspetti per lui pregiudizievole.\nDopo la partenza di Shelley per l'Italia nel 1818, Leigh Hunt divenne ancora pi\u00f9 povero e con prospettive di riforma politica sempre meno soddisfacenti. Sia la sua salute che quella di sua moglie peggiorarono, e fu obbligato a interrompere l'\"Indicator\" (1819\u20131821), essendo, disse, \"quasi morto sugli ultimi numeri\". Shelley sugger\u00ec che Hunt andasse in Italia con lui e Byron per fondare una rivista trimestrale in cui le opinioni liberali potessero essere difese con pi\u00f9 libert\u00e0 di quanta fosse possibile in patria. Un suggerimento sconsiderato, che nel migliore dei casi avrebbe fatto poco per Hunt o per la causa liberale e sarebbe dipeso interamente dalla cooperazione con il capriccioso, parsimonioso Byron. La motivazione principale di Byron per accettare pare fosse stata l'aspettativa di acquisire influenza sull'\"Examiner\", e fu quindi mortificato di scoprire che Hunt non era pi\u00f9 interessato a quel giornale. Leigh Hunt lasci\u00f2 l'Inghilterra per l'Italia nel novembre 1821, ma la tempesta, la malattia e la sventura ritardarono il suo arrivo fino al 1\u00ba luglio 1822, una velocit\u00e0 di viaggio che Thomas Love Peacock paragona appropriatamente alla navigazione di \"Ulisse\".\nLa morte di Shelley, poche settimane dopo, distrusse ogni prospettiva di successo per il \"Liberal\". Hunt era ora virtualmente dipendente da Byron, che non era entusiasta all'idea di dover mantenere la grande e fastidiosa famiglia di Hunt. Anche gli amici di Byron disprezzavano Hunt. Il \"Liberal\" dur\u00f2 per quattro numeri trimestrali, che contenevano contributi non meno memorabili di \"The Vision of Judgment\" (\"La visione del giudizio\") di Byron e delle traduzioni di Shelley dal \"Faust\"; ma nel 1823 Byron part\u00ec per la Grecia, lasciando Hunt a Genova ad arrangiarsi. Il clima e le usanze italiane, tuttavia, andavano completamente a genio a Hunt, ed egli protrasse la sua residenza fino al 1825, producendo nel frattempo \"Ultra-Crepidarius: a Satire on William Gifford\" (\"Ultra-Crepidario: una satira su William Gifford\", 1823) e la sua impareggiabile traduzione (1825) del \"Bacco in Toscana\" di Francesco Redi.\nNel 1825 una lite con suo fratello lo riport\u00f2 in Inghilterra, e nel 1828 pubblic\u00f2 \"Lord Byron and some of his Contemporaries\" (\"Lord Byron e alcuni dei suoi contemporanei\", un correttivo ai ritratti idealizzati di Byron. Il pubblico fu scioccato che Hunt, che doveva cos\u00ec tanto a Byron, \"mordesse la mano che lo nutriva\" in questo modo. Hunt si sent\u00ec ferito specialmente dalla satira sferzante di Moore. Per molti anni dopo, la storia della vita di Hunt \u00e8 una lotta con la povert\u00e0 e la malattia. Lavorava incessantemente, ma uno sforzo dopo l'altro fall\u00ec. Due imprese giornalistiche, il \"Tatler\" (1830\u20131832), un quotidiano dedito alla critica letteraria e drammatica, e il \"London Journal\" di Leigh Hunt (1834\u20131835), furono sospese per mancanza di abbonati, sebbene il secondo contenesse alcuni dei suoi migliori scritti. Anche la sua direzione (1837\u20131838) del \"Monthly Repository\", in cui successe a William Johnson Fox, non ebbe fortuna. Le circostanze occasionali che avevano consentito all'\"Examiner\" di avere successo non esistevano pi\u00f9, e la personalit\u00e0 di Hunt era inadatta alla generalit\u00e0 dei lettori.\nNel 1832 un'edizione raccolta delle sue poesie fu pubblicata per mezzo di una sottoscrizione, la lista dei sottoscrittori includendo molti dei suoi avversari. Nello stesso anno fu stampato per una circolazione privata \"Christianism\" (\"Cristianesimo\"), l'opera in seguito pubblicata (1853) come \"The Religion of the Heart\" (\"La religione del cuore\"). Una copia inviata a Thomas Carlyle gli assicur\u00f2 la sua amicizia, e Hunt and\u00f2 a vivere accanto a lui a Cheyne Row nel 1833. \"Sir Ralph Esher\", una storia d'amore del periodo di Carlo II, ebbe successo e \"Captain Sword and Captain Pen\" (\"Capitan Spada e Capitan Penna\", 1835), un vivace contrasto tra le vittorie della pace e le vittorie della guerra, merita di essere annoverato tra le sue migliori poesie. Nel 1840 le sue condizioni furono migliorate dalla fortunata rappresentazione a Covent Garden del suo dramma \"Legend of Florence\" (\"Leggenda di Firenze\"). \"Lover's Amazements\" (\"Le meraviglie dell'amante\"), una commedia, fu rappresentata parecchi anni dopo, e fu stampata nel \"Journal\" di Leigh Hunt (1850\u20131851); altre opere rimasero nei manoscritti. Nel 1840 scrisse recensioni introduttive all'opera di Sheridan e all'edizione di Edward Moxon delle opere di William Wycherley, William Congreve, John Vanbrugh e George Farquhar, un'opera che forn\u00ec l'occasione per il saggio di Macaulay sui drammaturghi della Restaurazione. Il poema narrativo \"The Palfrey\" (\"Il palafreno\") fu pubblicato nel 1842.\nAltre difficolt\u00e0 finanziarie.\nIl periodo delle maggiori difficolt\u00e0 finanziarie di Hunt fu tra il 1834 e il 1840. Fu a volte in condizioni di assoluta povert\u00e0 e la sua indigenza fu aggravata da complicazioni domestiche. Con la raccomandazione di Macaulay cominci\u00f2 a scrivere per l'\"Edinburgh Review\". Nel 1844 Mary Shelley e suo figlio, nell'ereditare le propriet\u00e0 di famiglia, stabilirono un vitalizio di 120 sterline a favore di Hunt (Rossetti 1890); e nel 1847 Lord John Russell gli procur\u00f2 una pensione di 200 sterline. Vivendo ora con maggior agio, Hunt pubblic\u00f2 i manuali, \"Imagination and Fancy\" (\"Immaginazione e fantasia\", 1844) e \"Wit and Humour\" (\"Arguzia e umorismo\", 1846), due volumi di selezioni dei poeti inglesi, che mostravano i suoi raffinati, sottili gusti critici. Il suo libro sulla poesia pastorale di Sicilia, \"A Jar of Honey from Mount Hybla\" (\"Un vaso di miele dal Monte Ibla\", 1848), \u00e8 altrettanto delizioso. \"The Town\" (\"La citt\u00e0\", 2 voll., 1848) e \"Men, Women and Books\" (\"Uomini, donne e libri\", 2 voll., 1847) sono in parte costituiti da materiale precedente. \"The Old Court Suburb\" (\"Il sobborgo di Old Court\", 2 voll., 1855; cur. A. Dobson, 2002) \u00e8 un abbozzo di Kensington, dove risiedette a lungo. Nel 1850 pubblic\u00f2 la sua \"Autobiography\" (\"Autobiografia\", 3 voll.), un ingenuo e affettuoso, ma accurato, autoritratto. \"A Book for a Corner\" (\"Un libro per un angolo\", 2 voll.) fu pubblicato nel 1849, e il suo \"Table Talk\" (\"Conversazioni a tavola\") apparve nel 1851. Nel 1855 i suoi poemi narrativi, originali e tradotti, furono raccolti sotto il titolo \"Stories in Verse\" (\"Storie in versi\"). Mor\u00ec a Putney (Londra) il 28 agosto 1859, ed \u00e8 sepolto nel Kensal Green Cemetery. Nel settembre 1966 il Christ's Hospital diede il suo nome a uno dei propri pensionati in sua memoria.\nLeigh Hunt era l'originale del personaggio di Harold Skimpole in \"Casa Desolata\". \"Dickens scrisse in una lettera del 25 settembre 1853, 'Suppongo che sia il ritratto pi\u00f9 esatto che sia mai stato dipinto con parole! ... \u00c8 un'assoluta riproduzione di un uomo reale'; e un critico contemporaneo comment\u00f2: 'Ho riconosciuto Skimpole istantaneamente; ... e anche ogni persona con la quale ne ho parlato che avesse mai avuto conoscenza di Leigh Hunt.'\" G. K. Chesterton sugger\u00ec che Dickens \"non avrebbe potuto avere neanche per una volta ilo sgradevole pensiero: 'Supponiamo che Hunt si comportasse come un mascalzone!'; avrebbe potuto avere soltanto ilo stravagante pensiero: 'Supponiamo che un mascalzone si comportasse come Hunt!'\" (Chesterton 1906).\nOpere.\nLe sue \"Poetical Works\" (\"Opere poetiche\", 2 voll.), riviste da lui stesso e curate da Lee, furono stampate a Boston nel 1857, e un'edizione (Londra e New York) a cura di suo figlio, Thornton Hunt, apparve nel 1860. Tra i volumi di selezione vi sono: \"Essays\" (\"Saggi\", 1887), cur. A. Symons; \"Leigh Hunt as Poet and Essayist\" (\"Leigh Hunt come poeta e saggista\", 1889), cur. C Kent; \"Essays and Poems\" (\"Saggi e poemi\", 1891), cur. R. B. Johnson per la \"Temple Library\".\nLa sua \"Autobiografia\" fu rivista poco prima della sua morte e curata (1859) da suo figlio Thornton Hunt, che ordin\u00f2 anche la sua \"Correspondence\" (\"Corrispondenza\", 2 voll., 1862). Lettere aggiuntive furono stampate dai critici Charles e Mary Cowden Clarkes nei loro \"Recollections of Writers\" (\"Ricordi di scrittori\", 1878). l'\"Autobiografia\" fu curata (2 voll., 1903) con una nota bibliografica completa da Roger Ingpen. Una bibliografia delle sue opere fu compilata da Alexander Ireland (\"List of the Writings of William Hazlitt and Leigh Hunt\" [\"Lista degli scritti di William Hazlitt and Leigh Hunt\"], 1868). Ci sono brevi biografie di Hunt scritte da W. Cosmo Monkhouse (\"Great Writers\" [\"Grandi scrittori\"], 1893) e da R. B. Johnson (1896). \"Oxford Dictionary of National Biography\", Volume 28 (2004)."}
{"id": "3514668", "revid": "767487", "url": "https://it.wikipedia.org/wiki?curid=3514668", "title": "Daphne e i pirati", "text": "Daphne e i pirati o Dafne ed i pirati (\"Daphne and the Pirate\") \u00e8 un film muto del 1916 diretto da Christy Cabanne (con il nome William Christy Cabanne).\nProduzione.\nIl film fu prodotto dalla Fine Arts Film Company e venne girato nel novembre e nel dicembre 1915.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 5 marzo 1916. Venne riedito nel 1924 con didascalie nuove dalla Tri-Stone Pictures, Incorporated."}
{"id": "3514672", "revid": "1318658", "url": "https://it.wikipedia.org/wiki?curid=3514672", "title": "Frederick Hamilton-Temple-Blackwood", "text": "Biografia.\nLa famiglia.\nI Blackwood discendevano da un'antica famiglia nobile scozzese stabilitasi in Irlanda, nella contea di Down nel XVII secolo; gli avi di Frederick furono grandi proprietari terriere e nel 1763 vennero affrancati anche alla nobilt\u00e0 irlandese (possedevano dal XV secolo patenti nobiliari scozzesi e inglesi) come baronetti e nel 1800 divennero Baroni di Dufferin. La famiglia ebbe inoltre una certa influenza sul parlamento, controllando gran parte delle terre del borough di Killyleagh; i matrimoni dei Blackwood ampliarono le loro acquisizioni territoriali e, da rozzi ma antichi e ricchi latifondisti, li introdussero nell'alta societ\u00e0 inglese. Il padre di Frederick, il capitano di marina Price Blackwood, considerato il \"ribelle della famiglia\" spos\u00f2 invece Helen Selina Sheridan, figlia del poeta Richard Sheridan: rischi\u00f2 di essere diseredato ma venne introdotto negli aperti circoli letterari inglesi, dove crebbe anche il giovane Frederick.\nFrederick studi\u00f2 ad Eton e al Christ Church's College di Oxford e divenne presidente della Oxford Union College; nel 1841 successe a suo padre come V Barone di Dufferin e Cleneboye nel Par\u00eda d'Irlanda e fu nominato \"Lord-in-Waiting\" della regina Vittoria nel 1849; l'anno successivo divenne Barone Claneboye di Claneboye nella Contea di Down, entrando a far parte della prestigiosa Par\u00eda del Regno Unito.\nNel 1856 Lord Dufferin intraprese a bordo del suo schooner \"Foam\" un viaggio nel nord Atlantico. La sua prima tappa fu l'Islanda: ivi visit\u00f2 Reykjav\u00edk e Geysir; di ritorno dall'Islanda il Foam incroci\u00f2 un'altra imbarcazione, la \"Reine Hortense\", che il principe francese Napoleone Giuseppe Carlo Paolo Bonaparte aveva noleggiato con lo stesso scopo di Lord Dufferin; i due furono legati da una duratura amicizia. Successivamente il Foam tocc\u00f2 l'Isola di Jan Mayen, e successivamente navig\u00f2 lungo le coste norvegesi, fermandosi ad Hammerfest per poi ripartire per le Spitzsbergen. Al suo ritorno Lord Dufferin pubblic\u00f2 un appassionante racconto dei suo viaggi e peregrinazioni: \"Letters From High Latitudes\" che ottenne un immenso successo presso il pubblico europeo dell'epoca e venne tradotto in francese e in tedesco. Lord Dufferin fu sempre un buono scrittore e soprattutto scrisse delle lettere molto interessanti sia dal punto di vista stilistico che psicologico: infatti le lettere di Lord Dufferin furono per l'80% rivolte alla madre e incominciarono dall'epoca in cui persero rispettivamente padre e marito, quando Lord Dufferin aveva quindici anni.\nLa carriera diplomatica.\nDopo il grande successo di \"Letters From High Latitudes\", Dufferin decise di non continuare la sua carriera di scrittore e invece si indirizz\u00f2, come molti giovani nobili di buona famiglia, verso la carriera diplomatica, intraprendendola dal 1860. Il suo primo incarico fu in Siria, dove dovette investigare sulle cause della guerra civile avvenuta pochi anni prima: la popolazione cristiana maronita fu massacrata dai gruppi musulmani e drusi. Lavorando con i rappresentanti francesi, russi, prussiani e turchi della commissione internazionale, Dufferin diede l'inizio alla politica britannica in medio oriente, salvaguardando anche gli interessi turchi nell'area e contribu\u00ec alla creazione dello Stato clientelare francese del Libano per farsi s\u00ec che i francesi ritirassero le proprie truppe dalla Siria; difese anche gli interessi della comunit\u00e0 drusa, con la quale la Gran Bretagna aveva un longevo legame, e nel contempo quelli della comunit\u00e0 cristiana, la quale aveva subito maggiormente gli orrori della guerra civile. Quindi Dufferin fece in modo che la regione del Libano venisse staccata dalla Siria musulmana sotto la protezione francese.\nDopo il successo diplomatico in Siria, nel 1864 divenne sottosegretario di stato per l'India, nel 1866 sottosegretario della guerra e dal 1868 cancelliere del ducato di Lancaster nel governo del primo ministro Gladstone. Nel 1871 fu elevato a Conte di Dufferin, nella Contea di Down, e Visconte Clendeboye di Clandeboye nella Contea di Down.\nGovernatore Generale del Canada.\nDopo la morte della madre, la carriera di lord Dufferin avanz\u00f2 rapidamente. Egli divenne governatore generale del Canada nel 1872 e i suoi successivi sei anni di governo furono per il Canada un momento di notevole fermento. Durante questo periodo, infatti, l'Isola del Principe Edoardo venne annessa alla confederazione canadese e vennero fondate molte importanti istituzioni come la Supreme Court of Canada, il Royal Military College of Canada e l'Intercolonial Railway.\nSecondo lord Dufferin, i suoi due predecessori a quella carica non avevano dato una posizione prominente al paese. Egli decise pertanto di assumere un ruolo maggiormente attivo, and to get to know ordinary Canadians as much as possible. Egli era in grado di parlare perfettamente sia l'inglese che il francese e divenne noto in particolare per il suo charm e la sua ospitalit\u00e0, coinvolgendosi personalmente nel voler riagganciare maggiormente il Canada al Regno Unito. Egli si rec\u00f2 in visita ad ogni singola provincia canadese e fu il primo Governatore Generale a visitare Manitoba.\nLord Dufferin si coinvolse il pi\u00f9 possibile anche nella politica del Canada al punto da arrivare a chiedere ad alcuni ministri di dimettersi per abbandonare le disastrose politiche intraprese contro il bene del paese. Egli era solito seguire le sedute parlamentari inglesi con interesse anche se come rappresentante del monarca gli era interdetto l'ingresso alla Camera dei Comuni. Egli fu il primo governatore del Canada a richiedere un proprio ufficio nel palazzo parlamentare di Londra e durante i suoi numerosi dibattiti si avvalse della collaborazione e del sostegno della moglie. Nel 1873, lo scandalo del Pacifico sorse quando il governo conservatore di John A. Macdonald venne accusato dall'opposizione liberale di falso in bilancio in relazione alla costruzione della Canadian Pacific Railway. Dufferin in persona si occup\u00f2 di sottoporre la questione in parlamento e come risultato Macdonald perse le elezioni.\nNel 1873 lord Dufferin fond\u00f2 la Governor General's Academic Medals per premiare gli studenti accademici canadesi meritevoli. Attualmente tale onorificenza \u00e8 una tra le pi\u00f9 prestigiose a livello accademico in Canada ed in oltre un secolo e mezzo di storia ne sono state distribuite 50.000 esemplari.\nLord Dufferin si occup\u00f2 anche di ingrandire e migliorare Rideau Hall, la residenza canadese del Governatore Generale dello Stato, facendovi aggiungere nel 1873 una sala da ballo oltre ad una serie di altre stanze di servizio. Egli fece inoltre costruire nel parco annesso una pista per il pattinaggio sul ghiaccio aperta al pubblico attirandosi le simpatie dei canadesi, in particolar modo dopo aver contribuito con 1.624,95 dollari canadesi a proprie spese per la realizzazione dell'opera, denaro che per\u00f2 si fece in seguito rimborsare dal governo.\nLord Dufferins e sua moglie erano soliti usare la Cittadella di Quebec come una seconda residenza viceregale. Quando il comune di Qu\u00e9bec inizi\u00f2 la demolizione delle vecchie mura cittadine, Dufferin venne interpellato il prima persona per fermare tale demolizione e riparare quanto era gi\u00e0 stato smantellato per preservare un bene artistico, storico e culturale (dal 1980 l'UNESCO ha riconosciuto il sito come patrimonio dell'umanit\u00e0). L'ultima apparizione pubblica di lord Dufferin come Governatore Generale del Canada fu infine nella citt\u00e0 di Qu\u00e9bec per porre la prima pietra della fondazione del Dufferin Terrace, un lungofiume presso il Saint Lawrence River, costruita su suoi disegni.\nVisitando Manitoba nel settembre del 1877, Lord e Lady Dufferin attuarono sempre una politica di forte immagine ben recepita dalla popolazione al punto che la prima ferrovia venne proprio battezzata \"Lady Dufferin\". Durante quel periodo in Canada, inoltre, lady Dufferin era solita scrivere delle lettere alla propria madre in Irlanda che successivamente vennero raccolte e pubblicate nell'opera dal titolo \"My Canadian Journal\".\nLa popolarit\u00e0 e l'influenza che Dufferin ebbe in Canada si riferiva al gran numero di scuole, strade e edifici pubblici che ancora oggi in Canada portano il suo nome e a Manitoba gli \u00e8 dedicata una statua.\nRussia e Turchia.\nDopo aver lasciato Ottawa nel 1878 al termine del proprio incarico di Governatore Generale, lord Dufferin fece ritorno in Gran Bretagna per continuare la propria carriera diplomatica. Egli prest\u00f2 dunque servizio come ambasciatore nell'Impero russo dal 1879 al 1881 e poi presso l'Impero ottomano dal 1881 al 1884. Pur avendo prestato servizio nel governo dei liberali, Dufferin inizi\u00f2 ad essere via via allontanato dal movimento da William Ewart Gladstone, in particolare per la politica adottata in Irlanda ove lord Dufferin aveva numerosi terreni e propriet\u00e0. Egli accett\u00f2 la nomina ad ambasciatore in Russia propostagli dal conservatore Benjamin Disraeli quando questi scalz\u00f2 i liberali.\nIl periodo di lord Dufferin in Russia fu calmo sotto l'aspetto politico e diplomatico, e la sua corrispondenza era unicamente vertente la sua vita sociale, mentre invece la madrepatria gi\u00e0 gli preparava il non facile incarico presso la corte di Costantinopoli.\nIl suo ruolo come ambasciatore nell'Impero ottomano fu un preludi\u00f2 all'occupazione britannica dell'Egitto (tecnicamente parte dell'Impero turco), sotto il pretesto di \"riportare l'ordine e la legge\" dopo le rivolte scoppiate ad Alessandria che portarono alla morte di 50 inglesi. Lord Dufferin venne largamente coinvolto nelle operazioni di occupazione militare ed egli stesso fece di tutto perch\u00e9 l'Impero ottomano cercasse di disinteressarsi dell'Egitto, placando la popolazione egiziana nel contempo prevenendo l'esecuzione di Orabi Pasha, il quale aveva preso il controllo dell'esercito turco. Orabi aveva guidato la resistenza contro gli inglesi e dopo l'occupazione molti membri del Gabinetto di governo volevano vederlo impiccato. Dufferin, invece, credendo giustamente che un tale atto avrebbe potuto portare a futuri atti sovversivi, ottenne che egli venisse esiliato a Ceylon.\nNel 1882 lord Dufferin si rec\u00f2 personalmente in Egitto come commissario britannico per cercare dei metodi di riogranizzazione del paese. Egli scrisse un rapporto giornaliero dettagliato circa l'occupazione dell'Egitto con i piani per lo sviluppo progressivi al fine di ricoinvolgere gli egiziani nel governo del paese e anche nel periodo successivo le riforme procedettero sulle basi da lui dettate.\nVicer\u00e9 d'India.\nLe sue esperienze in Russia e nell'Impero ottomano aumentarono notevolmente l'influenza di Dufferin negli affari dell'Impero britannico, giungendo nel 1884 a raggiungere la sua pi\u00f9 alta ambizione diplomatica, la nomina a Vicer\u00e9 d'India.\nAncora quando si trovava in Canada aveva dato delle idee per l'amministrazione dell'India. Il suo predecessore alla carica di vicer\u00e9, George Robinson, I marchese di Ripon, molto popolare presso gli indiani, fu invece molto impopolare con gli anglo-indiani, i quali a pi\u00f9 riprese criticarono le sue riforme troppo estensive. Per governare con successo, dunque, lord Dufferin cap\u00ec che era necessario garantirsi il pieno supporto di entrambe le comunit\u00e0, cosa che gli riusc\u00ec nel giro di breve tempo, portando avanti la causa nazionalista indiana senza per\u00f2 entrare in contrasto con gli europei. Nel 1885, egli fond\u00f2 anche l'Indian National Congress che port\u00f2 poi alla fondazione dell'attuale esercito indiano con lo stabilirsi di un Imperial Service Corps, ove gli ufficiali erano per la prima volta indiani.\nEgli fu coinvolto per\u00f2 in molte cause esterne tra cui l'incidente di Panjdeh del 1885 in Afghanistan, nel quale delle truppe imperiali russe si erano radunate presso l'oasi di Panjdeh, in territorio afgano appunto, come scacco per quella decennale \"guerra fredda\" instauratasi per il ruolo della Russia nell'area dell'Asia centrale. Lord Dufferin fu in grado di negoziare l'azione con la Russia alla quale veniva garantito il possesso dell'oasi di Panjdeh, dovendo per\u00f2 abbandonare tutti gli altri territori formalmente occupati durante l'avanzata. Sotto il suo periodo di vicereggenza si ebbe anche l'annessione dell'alto Burma nel 1886, dopo diversi anni di incertezze sull'area.\nNel 1888 egli pubblic\u00f2 un \"Rapporto sulle Condizioni delle Classi Povere della Popolazione nel Bengala\" (conosciuto anche col nome di \"Dufferin Report\"). Il rapporto sottolineava le problematiche della popolazione povera del Bengala, appunto, e venne sfruttato dai nazionalisti per contrastare le pretese degli anglo-indiani che sostenevano l'azione del governo britannico a favore delle classi sociali pi\u00f9 povere della societ\u00e0. A seguito della pubblicazione del rapporto, lord Dufferin decret\u00f2 la creazione di consigli provinciali e centrali (chiamati all'epoca \"Congressi\"), che avessero una partecipazione di membri di nazionalit\u00e0 indiana. L'Indian Councils Act 1892 che inaugur\u00f2 la politica elettorale in India, fu un risultato di questo suo modo di agire.\nAl suo ruolo di vicer\u00e9 si ispir\u00f2 anche Rudyard Kipling per la sua poesia \"One Viceroy Resigns\", che venne sacritta immaginando che a parlare fosse lo stesso Dufferin rivolgentesi al suo successore, Lord Lansdowne.\nGli ultimi anni.\nDopo il suo ritorno in patria dall'India al termine del suo incarico, lord Dufferin riprese la sua carriera di ambasciatore, prestando servizio in Italia dal 1888 al 1891. Il 17 novembre 1888 egli venne nominato Marchese di Dufferin e Ava, nella Contea di Down e della Provincia di Burma, e Conte di Ava, nella Provincia di Burma. Come ambasciatore in Francia dal 1891 al 1896, egli dovette affrontare le non facili relazioni dell'epoca tra le due nazioni presso le quali doveva mediare, venendo accusato da alcuni giornali francesi addirittura di voler minare le relazioni franco-russe. Durante questo periodo egli fu tra i fondatori della Loggia Anglo-Francese che poi si evolse nell'University of London Institute in Paris (ULIP). Dopo essere tornato in Inghilterra, egli divenne presidente della Royal Geographical Society, e Rettore delle universit\u00e0 di Edimburgo e St Andrews.\nA parte le sue esperienze pregresse, lord Dufferin era conosciuto per vivere al di sopra delle proprie possibilit\u00e0 anche a scapito di dilapidare il proprio patrimonio. Nel 1875 i suoi debiti erano gi\u00e0 giunti alla considerevole cifra di 300.000 sterline, il che lo costrinse pi\u00f9 volte a vendere considerevoli appezzamenti di terreno ai suoi creditori per ripagare gli insoluti. Dopo il suo ritiro dalla carriera diplomatica nel 1896, egli ricevette non poche offerte da parte di speculatori finanziari che speravano di utilizzare la sua grande reputazione per attrarre investitori nelle loro compagnie. Nel 1897, sempre pi\u00f9 preoccupato della sua situazione finanziaria, venne persuaso a divenire consigliere della London and Globe Finance Corporation, una compagnia bancaria e mineraria controllata da Whitaker Wright che per\u00f2 croll\u00f2 poi nel novembre del 1900 lasciandolo con altre insolvenze.\nPoco dopo questo tracollo, il suo figlio primogenito venne ucciso nella Guerra anglo-boera ed egli decise, minato ormai anche nel corpo, di fare ritorno alla sua residenza di Clandeboye ove mor\u00ec il 12 febbraio 1902.\nMatrimonio e figli.\nSpos\u00f2, il 23 ottobre 1862, Hariot Rowan-Hamilton (5 febbraio 1843-25 ottobre 1936), figlia di Archibald Hamilton-Rowan. Ebbero sette figli:"}
{"id": "3514674", "revid": "729019", "url": "https://it.wikipedia.org/wiki?curid=3514674", "title": "Idroscalo di Ostia", "text": "L'idroscalo \"Carlo Del Prete\" (oggi noto come \"idroscalo di Ostia\") \u00e8 stato un impianto per l'ammaraggio e il decollo di idrovolanti e aerei anfibi situato presso la frazione di Ostia, a pochi chilometri da Roma.\nL'Idroscalo fu il luogo dove trov\u00f2 la morte Pier Paolo Pasolini il 2 Novembre 1975; vi \u00e8 inoltre ambientata la scena finale del film 8\u00bd di Fellini.\nStoria.\nFu realizzato su progetto dell'ingegnere Raffaele Tarantini, ufficiale della Prima guerra mondiale, prima in Fanteria e poi come pilota di bombardieri triplani Caproni, decorato con 4 medaglie d'argento e 1 di bronzo e nel 1936 insignito anche della Medaglia d'oro al valor militare.\nI lavori videro un'imponente opera di innalzamento del terreno di circa un metro - per evitare l'insabbiamento che ne aveva gi\u00e0 interrotto i lavori nel 1921 - utilizzando materiali dragati dal fiume e la terra proveniente dagli scavi archeologici di Ostia antica; venne restaurata anche Tor San Michele, che doveva servire come base per il faro dell'idroscalo, con l'inserimento di un faro sulla struttura gi\u00e0 presente della torre. Il volo inaugurale, con destinazione Cagliari (Idroscalo di Elmas), fu operato dalla Societ\u00e0 aerea mediterranea il 21 aprile 1928. La struttura venne dedicata alla memoria di Carlo Del Prete, il giovane aviatore che vol\u00f2 con Arturo Ferrarin fino in Brasile e mor\u00ec prematuramente in un incidente aereo nel 1928.\nDall'idroscalo romano partivano le linee aeree per l'Africa Orientale Italiana, la cosiddetta \"Linea dell'Impero\". Qui Italo Balbo fece ritorno dalla storica crociera aerea del Decennale il 12 agosto del 1933.\nArea protetta e quartiere Idroscalo.\nNegli anni '90 vi sorge il Centro Habitat Mediterraneo, gestito dalla LIPU (Lega Italiana Protezione Uccelli).\nInoltre, sin dagli anni '60 l'area \u00e8 stata oggetto dell'insediamento di alcune decine di famiglie romane, che vi hanno trovato una zona balneare in cui soggiornare durante l'estate, riabilitando vecchie costruzioni dell'ex Idroscalo o costruendo abitazioni sui terreni demaniali; in alcuni casi ottenendo le concessioni, oppure notificando al Demanio i lavori svolti. Presto, per\u00f2, con l'aumento dei prezzi del mercato immobiliare e soprattutto con l'arrivo di numerosi lavoratori immigrati dall'est Europa, a questa prima ondata di abitanti stagionali se ne aggiunsero altre pi\u00f9 stanziali, fino a conformare un intero quartiere abusivo sulla foce del Tevere, in cui risiedono attualmente tra le 350 e le 500 famiglie.\nUna serie di organizzazioni degli abitanti mediavano con le diverse istituzioni (Comune, Demanio, Regione) per assicurare la regolarizzazione dell'area, cresciuta fuori piano e quindi in gran misura abusiva. Tuttavia la realizzazione, nel 2001, del Porto Turistico di Roma ha complicato la situazione, giacch\u00e9 tutte le concessioni sulla zona sono state interrotte e inglobate nel progetto del Porto, per il quale \u00e8 prevista anche un'estensione (il Progetto di raddoppio del Porto) che implicherebbe la demolizione di tutte le abitazioni del quartiere.\nIl 23 febbraio 2010 un'ordinanza di Protezione Civile ha portato allo sgombero e demolizione di 35 abitazioni dell'Idroscalo e al trasferimento dei loro abitanti in residence di emergenza alloggiativa.\nNel 2015 il Porto Turistico viene sequestrato per l'arresto del suo presidente Mauro Balini, con l'accusa di bancarotta fraudolenta, emissione di fatture false, riciclaggio e corruzione.\nFino alla fine degli anni '90, l'Idroscalo era conosciuto per la festa dell'Assunta: il 15 agosto la statua della Vergine era condotta in processione per le vie del quartiere - quasi tutte non asfaltate - e poi via mare fino al Pontile di Ostia."}
{"id": "3514675", "revid": "1573940", "url": "https://it.wikipedia.org/wiki?curid=3514675", "title": "Teracotona submacula", "text": "Teracotona submacula () \u00e8 un lepidottero appartenente alla famiglia Erebidae, diffuso in Africa meridionale.\nDescrizione.\nAdulto.\nNel maschio l'ala anteriore \u00e8 biancastra, con marcate pennellate di marrone, ed una macchia discoidale nera pi\u00f9 o meno sviluppata. La pagina inferiore ha una fascia scarlatta a livello della cellula discoidale.\nL'ala posteriore \u00e8 bianca, lievemente ombreggiata di marroncino, con macchia discoidale nera. La parte pi\u00f9 interna tende a tonalit\u00e0 di scarlatto.\nNella femmina l'ala posteriore mostra intere campiture scarlatte.\nIl capo ed il torace sono bruno-grigiastri. I palpi sono scarlatti alla base e neri alle estremit\u00e0. I patagia sono punteggiati di nero.\nNelle zampe, i femori sono scarlatti nella parte superiore, mentre i tarsi sono contornati di nero.\nL'addome \u00e8 arancione, tinto di scarlatto alla base, e mostra una serie di macchie nere subdorsali e due serie di punti neri laterali e sublaterali.\nL'apertura alare del maschio raggiunge i 48\u00a0mm, quella della femmina \u00e8 di 58\u00a0mm.\nUova.\nLe uova sono sferoidali e deposte singolarmente o a piccoli gruppi costituiti da pi\u00f9 file, su foglie, piccioli o ramoscelli.\nLarva.\nI bruchi sono molto pelosi, come nella maggior parte delle specie di Arctiinae, e sono facilmente reperibili in giardini e orti, dove provocano danni rilevanti alla vegetazione.\nDistribuzione e habitat.\nL'areale della specie comprende la Namibia, il Sudafrica (\"locus typicus\": Natal) ed il Malawi\nL'habitat \u00e8 rappresentato da boschi, macchie a vegetazione mista, giardini e orti.\nBiologia.\nLa specie rappresenta spesso un flagello per le coltivazioni ed i giardini, essendo in grado di devastare seriamente le foglie di piante coltivate e non; per questo motivo sono state approntate diverse tecniche di lotta integrata, impiegando sia sostanze chimiche (ad es. arsenicali, arsenito di rame), sia specie antagoniste.\nQuesta falena ha abitudini notturne, ed \u00e8 spesso oggetto di parassitismo, sia nello stadio di uovo, sia in quello di larva.\nPeriodo di volo.\nLa specie \u00e8 bivoltina in Sudafrica, ed il ciclo vitale si completa in 175-185 giorni.\nAlimentazione.\nI bruchi sono polifagi e attaccano una grande variet\u00e0 di generi coltivati come \"Beta\" (Chenopodiaceae), \"Brassica\" (Brassicaceae), \"Lactuca\" (Asteraceae), \"Phaseolus\" (Fabaceae), e \"Vicia\" (Fabaceae), o anche selvatici come \"Tagetes\" (Asteraceae).\nTassonomia.\nSottospecie.\nNon sono state descritte sottospecie.\nSinonimi.\nSono stati riportati cinque sinonimi:"}
{"id": "3514678", "revid": "1568601", "url": "https://it.wikipedia.org/wiki?curid=3514678", "title": "Mutnovskij", "text": "Il Mutnovskij (in russo \"\u041c\u0443\u0442\u043d\u043e\u0432\u0441\u043a\u0438\u0439\") \u00e8 un vulcano situato nella parte meridionale della penisola della Kam\u010datka, nella Russia orientale.\nGeologia.\nIl Mutnovsky \u00e8 uno dei vulcani pi\u00f9 attivi della Kam\u010datka. Si hanno notizie storiche di 16 eruzioni, la pi\u00f9 violenta delle quali \u00e8 avvenuta nel 1848, mentre la pi\u00f9 recente risale al 2000. Il suo cono pi\u00f9 giovane, detto Mutnovsky IV, si \u00e8 formato nel primo Olocene con una serie di eruzioni esplosive freatomagmatiche. Il cratere ha attualmente un diametro di circa 2\u00a0km ed \u00e8 parzialmente ghiacciato. Sia sulle pendici esterne che su quelle interne si trovano numerose fumarole e geyser, motivo per cui l'intera zona viene definita \"piccola valle dei geyser\".\nCentrale geotermica.\nAi piedi del Mutnovsky, a circa 1000 metri sul livello del mare, si trova una centrale geotermica che prende il nome dal vulcano stesso, ed \u00e8 composta da due impianti da 25 megawatt ciascuno. La centrale utilizza acqua riscaldata dal vulcano attraverso 17 pozzi. Una volta raffreddata, l'acqua viene pompata attraverso i pozzi per essere nuovamente riscaldata col calore del vulcano. La centrale Mutnovsky fornisce il 30 per cento dell'energia elettrica di tutta la Kamchatka, e quindi rappresenta un'importantissima fonte regionale di approvvigionamento energetico.\nCuriosit\u00e0.\nWaleri Rosow, atleta estremo e campione mondiale di sky surfing, il 18 aprile del 2009 si \u00e8 lanciato da un elicottero ed ha effettuato sky surfing sopra il vulcano, atterrando poi su una lastra di ghiaccio nel cratere."}
{"id": "3514680", "revid": "767487", "url": "https://it.wikipedia.org/wiki?curid=3514680", "title": "Solo chi cade pu\u00f2 risorgere", "text": "Solo chi cade pu\u00f2 risorgere (\"Dead Reckoning\") \u00e8 un film del 1947 diretto da John Cromwell\nTrama.\nIl capitano paracadutista Rip Murdock viene inseguito dalla polizia e si rifugia in una chiesa rivolgendosi a Padre Logan, anch'egli ex paracadutista, perch\u00e9 ha bisogno di chiedere consiglio a qualcuno di fiducia su quello che gli \u00e8 capitato negli ultimi giorni; egli si sente infatti minacciato e in pericolo di vita.\nRip Murdock rientra negli Stati Uniti al termine della guerra insieme al commilitone Johnny Drake, entrambi sono in procinto di ricevere una decorazione ma, prima che questo avvenga, l'amico si da alla fuga misteriosamente e Rip, ripresa la sua professione di detective, inizia ad indagare sulla sua sparizione e saputo di un incidente d'auto occorso due giorni prima (giorno della sparizione di Drake) si reca all'obitorio di Gulf City dove, ingannando con una scusa il tenente di polizia Kincaid, si fa mostrare i vari cadaveri in deposito, scoprendo poi Drake morto carbonizzato nell'incidente d'auto.\nDurante le sue indagini emergono elementi inquietanti: l'amico infatti si era arruolato nell'esercito sotto falso nome, allo scopo di fare perdere le proprie tracce, dopo essere evaso dal carcere a seguito della condanna per l'omicidio del marito di Coral Chandler, una affascinante donna della quale si era invaghito.\nMurdock, documentandosi sull'accaduto, si reca allora in un night club per interrogare Ord, il testimone dell'assassinio di Chandler; questi gli rivela che Drake gli aveva dato una lettera in codice cifrato da consegnare a lui, ma mentre sta per consegnargliela, viene richiamato all'ordine da Krause, lo scagnozzo di Martinelli, il proprietario del locale. Nello stesso tempo Murdock fa la conoscenza di Coral e Martinelli. Giocando alla roulette Coral perde 16.000 dollari, ma Murdock ai dadi riesce a rifondere i 16.000 dollari di Coral e a vincerne altri 16.000. Allorch\u00e9 egli si reca nell'ufficio di Martinelli per incassare la vincita, accetta un drink portato da Ord, il quale gli fa capire con un cenno che la bevanda \u00e8 drogata. Nonostante ci\u00f2 Murdock, per non mettere in pericolo Ord, beve il drink e cade in un sonno profondo.\nLa mattina dopo Murdock si sveglia nella sua camera da letto d'albergo e vede che nel letto accanto giace Ord privo di vita. Egli riesce in fretta a nascondere il cadavere prima dell'arrivo della polizia, avvertita da una segnalazione anonima.\nMurdock ritiene che Martinelli abbia ucciso Ord per entrare in possesso della misteriosa lettera e nel frattempo confessa ci\u00f2 all'affascinante Coral, di cui si \u00e8 innamorato. Con l'aiuto di Coral ed uno stratagemma per allontanare Martinelli egli si reca furtivamente nell'ufficio di questo e dopo una veloce ricerca riesce a trovare la lettera dell'amico. Improvvisamente sente un odore inebriante di gelsomino, il profumo di Coral, e cade in terra colpito. Quando si risveglia si ritrova di fronte a Martinelli che, per sapere il contenuto cifrato della lettera, lo fa malmenare da Krause. Tuttavia Murdock, dicendo a Martinelli di aver lasciato una lettera in albergo in cui lo accusa con prove della morte di Ord, riesce a ingannarlo e accompagnato da Krause in albergo riesce, all'arrivo della polizia e del tenente Kincaid che \u00e8 sulle sue tracce, a fuggire.\nMurdock sospetta di Coral e va nel suo appartamento per avere spiegazioni, lei afferma di essere innocente e che il profumo di gelsomino che egli ha sentito prima di essere colpito proveniva dai fiori fuori in giardino, alla fine ammette per\u00f2 di aver sparato al marito per legittima difesa e che Drake si \u00e8 preso la colpa per proteggerla. Martinelli \u00e8 per\u00f2 in possesso dell'arma del delitto con le sue impronte e per questo viene da lui tenuta in pugno e ricattata. Murdock, abbagliato dalla bellezza dell'affascinante Coral in lacrime, le crede. I due si prefiggono di lasciare la citt\u00e0 per una nuova vita insieme, ma prima di ci\u00f2 Murdock vuole recuperare l'arma incriminante per essere sicuro che Coral in futuro non abbia problemi con la giustizia, nonostante la stessa Coral lo supplichi di lasciar stare e di non rischiare la vita per lei.\nI due si recano quindi da Martinelli, Coral \u00e8 in attesa fuori in macchina con il motore acceso. Murdock si \u00e8 portato dietro un paio di bombe incendiarie, trova Martinelli nel suo ufficio insieme a Krause e, facendo esplodere gli ordigni, manda a fuoco la stanza. Krause, preso dal terrore di finire carbonizzato, si getta fuori dalla finestra e il proprietario del club, sentendosi in pericolo di vita, gli consegna la pistola ma nello stesso tempo gli fa delle rivelazioni sorprendenti: Coral \u00e8 sua moglie, lei ha ucciso Chandler per incassarne l'eredit\u00e0 e di proposito aveva fatto incriminare Drake. Murdock ascolta allibito tali verit\u00e0 a cui non vuole credere e intima a Martinelli di uscire dall'edificio in fiamme, ma mentre escono quest'ultimo viene ucciso da Coral con tre colpi di pistola.\nMurdock salta in macchina e va via con Coral, ma atroci dubbi si insinuano nella sua mente ed accusa la donna di aver cercato di uccidere lui anzich\u00e9 Martinelli e che tutte le storie che ha raccontato sono false. Lei deve andare alla polizia per spiegare tutto, ma Coral non vuole finire sulla sedia elettrica e afferrando la pistola che Murdock ha in tasca la punta al suo fianco. Murdock allora accelera, l'auto corre all'impazzata ed esce fuori di strada. Egli sopravvive ma Coral \u00e8 ferita gravemente e Murdock la conforta nei suoi ultimi momenti di vita, quando lei gli confessa, in punto di morte, di non avere alcuna colpa per la morte dell'amico Drake.\nDistribuzione.\nDistribuito dalla Columbia Pictures Corporation, il film usc\u00ec nelle sale cinematografiche USA il 16 gennaio 1947 dopo essere stato presentato in prima il 2 gennaio 1947. Fu distribuito internazionalmente: sempre nel 1947, usc\u00ec anche in Svezia (12 maggio) e in Francia (a Parigi, il 3 settembre). Nel 1948, fu presentato a Barcellona il 12 gennaio, in Finlandia il 7 maggio e in Danimarca, il 20 agosto.\nHome Video.\nIl film \u00e8 stato distribuito in DVD nel 2003 dalla Sony Pictures Entertainment."}
{"id": "3514682", "revid": "606039", "url": "https://it.wikipedia.org/wiki?curid=3514682", "title": "Cycnia natalica", "text": ""}
{"id": "3514683", "revid": "606039", "url": "https://it.wikipedia.org/wiki?curid=3514683", "title": "Estigmene strigosa", "text": ""}
{"id": "3514686", "revid": "1444886", "url": "https://it.wikipedia.org/wiki?curid=3514686", "title": "Grid parity", "text": "In energetica la grid parity \u00e8 il punto in cui l'energia elettrica prodotta per mezzo di impianti alimentati a fonti energetiche rinnovabili ha lo stesso prezzo dell'energia prodotta tramite fonti energetiche convenzionali cio\u00e8 le fonti fossili, o fonti energetiche alternative come il nucleare.\nIn Italia, negli ultimi anni - soprattutto nel settore fotovoltaico da quando \u00e8 terminato il sistema incentivante conto energia alla base dell'incentivazione della produzione elettrica da fonte solare (luglio 2013), con l'espressione Grid Parity si tende a far riferimento alla parit\u00e0 fra costo di produzione dell'energia elettrica da impianto fotovoltaico e costo di acquisto dell'energia dalla rete. A valle dell'emanazione della Strategia Energetica Nazionale SEN 2017 da parte del MISE, nel contesto della quale si possono osservare obiettivi di rilievo per quanto riguarda la produzione fotovoltaica all'interno del mix di produzione di energia elettrica (72 TWh al 2030 da confrontare con i 24,8 TWh prodotti nel 2017) - ha preso sempre pi\u00f9 consistenza il concetto di market-parity in evoluzione a quello di grid-parity.\nDescrizione Grid-Parity e Market-Parity.\nIn Italia secondo uno studio del dipartimento di Ingegneria elettrica dell'Universit\u00e0 di Padova, \u00e8 stata raggiunta la grid-parity nel 2013: il prezzo del chilowattora per autoconsumo prodotto con pannelli fotovoltaici \u00e8 uguale a quello dell'energia acquistabile dalla rete elettrica.\nIn uno studio realizzato da Intellienergia Spin-off Universit\u00e0 degli Studi di Roma Tor Vergata, sono state introdotte le definizioni di Osservabilit\u00e0 (competitivit\u00e0 in termini di costo di generazione del kWh rinnovabile), e Raggiungibilit\u00e0 (competitivit\u00e0 in termini di redditivit\u00e0 dell'investimento) associate alla grid-parity fotovoltaica, concetto che nel tempo \u00e8 andato evolvendosi.\n. Affermare che un impianto fotovoltaico \u00e8 esercito in grid-parity, nella terminologia tecnica in uso (maggio 2018), sta a significare che la produzione di energia elettrica da fonte solare \u00e8 realizzata senza incentivi, con remunerazione economica somma i) della quota parte di energia elettrica scambiata con la rete e valorizzata economicamente in regime di Ritiro Dedicato o Scambio sul posto, e ii) del mancato costo di acquisto dell'energia elettrica per la quota autoconsumata. I due regimi commerciali gestiti dal GSE, prevedono modalit\u00e0 di esercizio in autoconsumo totale o parziale, in ragione della classe di potenza impiantistica kWp, e del profilo energivoro del cliente produttore soggetto responsabile dell'impianto fotovoltaico. All'esercizio in grid-parity \u00e8 associato un costo di generazione del kWh fotovoltaico (Levelised Energy Cost), ma anche un Tasso interno di rendimento dell'investimento nella realizzazione impiantistica che deve essere confrontato con valori benchmark del TIR, per valutare se rischiare l'investimento (Condizione di Raggiungibilit\u00e0 della Grid-Parity).\nSe la produzione di energia elettrica da fonte solare fotovoltaica viene realizzata in assenza di incentivi, e senza autoconsumo, si introduce il concetto di market-parity o generation-parity.\n\"Nel mondo ci sono paesi in cui il fotovoltaico batte gi\u00e0 senza incentivi le centrali di energia convenzionale confrontandosi nella vendita sul mercato elettrico: \u00e8 il caso del Cile dove l'elettricit\u00e0 costa cara e il sole picchia duro\" \nNella pratica, la market-parity indica la produzione di energia elettrica da fonte solare fotovoltaica in assenza di incentivi, realizzata per mezzo di centrali fotovoltaiche multimegawatt (connesse alla rete elettrica di distribuzione in Media Tensione MT), o centrali fotovoltaiche utility scale (connesse alla rete elettrica di trasmissione in Alta Tensione AT).\nLa valorizzazione economica in market parity \u00e8 rappresentata dal valore dell\u2019energia elettrica sulla borsa elettrica GME. La market parity indica, dunque, il Trade-Off tra il costo di generazione del kWh fotovoltaico LCOE (Levelized Cost of Energy) e il prezzo dell\u2019energia elettrica sul mercato elettrico. \nL\u2019energia prodotta viene iniettata in rete e ritirata commercialmente in modalit\u00e0 di ritiro indiretto (Ritiro dedicato RiD) dal GSE (Gestore dei Servizi Energetici), valorizzata, dunque, al prezzo zonale orario. In alternativa l\u2019energia prodotta viene venduta in modalit\u00e0 diretta sul mercato dell\u2019energia elettrica GME (borsa elettrica) o acquistata da un trader per mezzo di contratti solitamente di natura biennale a prezzo fisso (nel 2017 nell\u2019intorno dei 48 \u20ac/MWh).\nUno studio realizzato dall'Energy &amp; Strategy Group del Politecnico di Milano afferma che \"solitamente con l'espressione grid parity si fa riferimento alla parit\u00e0 fra costo di produzione dell'energia elettrica da impianto fotovoltaico e costo di acquisto dell'energia dalla rete. Tuttavia si considera raggiunta la grid parity quando l'investimento in un impianto fotovoltaico \u00e8 economicamente conveniente, in termini di rendimento dell'investimento, anche in assenza di incentivi. La grid parity per il fotovoltaico in Italia \u00e8 un traguardo alla portata, ovviamente con notevoli differenze nella convenienza dell'investimento, dovute alla tipologia di impianto, alla sua localizzazione ed all'uso fatto dell'energia che produce.\"\nUno studio realizzato dalla societ\u00e0 eLeMeNS schematizza, evidenziandone le differenze, il modello grid-Parity e market parity."}
{"id": "3514689", "revid": "606039", "url": "https://it.wikipedia.org/wiki?curid=3514689", "title": "Teracotona roseata", "text": ""}
{"id": "3514695", "revid": "729019", "url": "https://it.wikipedia.org/wiki?curid=3514695", "title": "Castello Scaligero (Villafranca di Verona)", "text": "Il castello scaligero di Villafranca di Verona \u00e8 un castello di origine medievale situato nella cittadina di Villafranca di Verona. Qui William Shakespeare ambient\u00f2 alcune scene del dramma di Romeo e Giulietta: \"\"...e voi Montecchi: trovatevi stasera nel vecchio castello di Villafranca dove udrete la mia sentenza per i fatti avvenuti, nel luogo di giudizio ordinario...\" (Atto I, scena I).\"\nGeografia.\n\u00c8 situato nella parte sud dell'abitato e subito a nord del corso del fiume Tione dei Monti. Si posiziona sul corso Corso Vittorio Emanuele\nDescrizione.\nAll'interno delle mura sono situate sette piccole torri dette \"Torresine\" e due torri scudate, cio\u00e8 con 3 soli spigoli. La torre maggiore o dell'orologio ha alla sua base delle pietre con un'iscrizione e si ipotizza provenissero da un arco (o altro edificio) dedicato all'imperatore Tiberio.\nUna curiosa particolarit\u00e0 del Castello Scaligero di Villafranca \u00e8 quella di avere la merlatura della cinta muraria vera e propria di foggia guelfa, o piatta, mentre la merlatura del mastio e delle torri scudate \u00e8 di foggia ghibellina o a \"coda di rondine\".\nStoria.\nI lavori di costruzione del castello scaligero iniziarono tra il 1185 e il 1199 e la cinta venne terminata nel 1202. Nel 1243 Enrico III da Egna (podest\u00e0 di Verona dal 1240 al 1247) fece innalzare la torre principale. Distrutto e incendiato dai Mantovani, venne ricostruito nel 1242 e nel periodo compreso tra il 1345 e il 1355 venne inserito dagli Scaligeri nel Serraglio, un complesso sistema di difesa che andava dalla citt\u00e0 di Valeggio sul Mincio a Nogarole Rocca. La sua struttura era adeguata a proteggere la popolazione e il bestiame durante gli scontri bellici; non venne mai utilizzato come castello-dimora. Del Serraglio oggi non rimangono che alcuni ruderi delle mura, oltre alle fortificazioni principali (quelle di Valeggio sul Mincio, Villafranca, Nogarole Rocca e Borghetto).\nDi fronte al lato sud delle mura (direzione Mantova), a cavallo del fiume Tione una grande porta fortificata (detta \"Porton\") consentiva l'accesso alla campagna fuori delle mura.\nIl castello scaligero inizi\u00f2 a perdere importanza verso la fine del Quattrocento, quando la Serenissima, che aveva conquistato Verona nel 1405 con l'atto di Dedizione, inizi\u00f2 un\u2019importante opera di consolidamento delle strutture difensive e delle fortificazioni della citt\u00e0 di Verona.\nA partire dall'anno 1450 il castello fu abbandonato e, solamente secoli pi\u00f9 avanti, comprato (i terreni all'interno delle mura) da privati tra i quali ricordiamo ad esempio A. Alessandri o G. B. Simeoni, conte di Villafranca. \nLa citt\u00e0 di Villafranca torn\u00f2 ad avere un ruolo di primo piano durante il Risorgimento, perch\u00e9 qui (anche se non nel Castello), fu firmato l\u2019armistizio di Villafranca tra l\u2019imperatore d\u2019Austria Francesco Giuseppe I e quello della Francia Napoleone III, che stabil\u00ec la fine della Seconda Guerra d\u2019Indipendenza.\nLe due porte del castello scaligero nell'Ottocento erano collegate internamente da una strada (detta 'via del Cristo') cinta da alte mura che delimitavano i terreni alberati ai due lati (le mura furono rimosse all'inizio del XX secolo).\nNel 1882 il mastio e le carceri vennero acquistate dal comune di Villafranca che vi install\u00f2 la procura e le carceri. Nel 1890 venne restaurata la torre principale del castello e inserito un orologio. Le mura perimetrali rimasero di propriet\u00e0 demaniale, con scarsa manutenzione; nel 1905 la torre d'angolo sud-est croll\u00f2 e insieme ad essa un tratto di mura, i lavori di restauro pi\u00f9 volte progettati non partirono. Solo nel biennio 1926-27 si diede il via a una corposa opera di sistemazione con ricostruzione della torre crollata e sistemazione e rinforzo di tratti di mura e di merli. Fu sistemato anche l'interno del castello, espropriando i terreni e rimuovendo gli alberi che vi erano cresciuti. Nel 1935 circa furono prosciugati i fossati esterni ancora esistenti e sistemati i bastioni, nella zona esterna furono inoltre messi a dimora pini, abeti e platani.\nDal 1995 il castello scaligero \u00e8 divenuto il luogo di rinomati eventi musicali, spettacoli, ricostruzioni storiche e fiere, ospitando nel 1998 il cantautore premio Nobel Bob Dylan e nel 2000 i Coldplay (al loro primo concerto italiano) nel contesto del Rockaforte Festival. Nel 2016 il Comune di Villafranca ha richiesto l'aumento di capienza per il pubblico, che al momento si attestava a 4750 posti. Durante gli spettacoli e gli eventi hanno calcato il palco del castello scaligero musicisti italiani quali: Pooh, Cesare Cremonini, Max Gazz\u00e8, Francesco Renga, Mannarino, Caparezza, Subsonica, J-Ax, Litfiba, Stefano Bollani, Negrita ed Extrema, e artisti internazionali quali: Artic Monkeys, Damien Rice, Ben Harper, Rammstein, Soundgarden, Marilyn Manson, Deep Purple, Dream Theater, Whitesnake, A Perfect Circle, Megadeth, Carcass, Testament, Killsswitch Engage, Frank Carter &amp; The Rattlesnakes, Exodus, At the Gates, Napalm Death, Sodom, Destruction ed Exhorder."}
{"id": "3514697", "revid": "6923", "url": "https://it.wikipedia.org/wiki?curid=3514697", "title": "Aviapartner", "text": "La Aviapartner \u00e8 una societ\u00e0 belga che fornisce servizi di handling in 32 aeroporti europei.\n\u00c8 nata nel 1949 a Bruxelles (Belgio), sotto il nome \"Belgavia\", cambiando nome nel 1999 in Aviapartner.\nAeroporti serviti.\nLa Aviapartner serve in totale 32 aeroporti in 6 stati."}
{"id": "3514706", "revid": "287204", "url": "https://it.wikipedia.org/wiki?curid=3514706", "title": "Pala Rovelli", "text": "La Pala Rovelli \u00e8 un dipinto a olio su tela (242x192 cm) del Moretto, datato 1539 e conservato nella Pinacoteca Tosio Martinengo di Brescia.\nIl dipinto \u00e8 annoverato, praticamente all'unanimit\u00e0 dalla critica secolare, tra i pi\u00f9 alti capolavori del Moretto, in questo caso per le scelte cromatiche e soprattutto compositive, alcune delle quali rilevabili in questa sola opera fra tutta la produzione artistica del pittore. Commissionato come pala votiva da un non meglio identificato Galeazzo Rovelli maestro di scuola, il dipinto assume una notevole importanza anche nell'evoluzione dell'arte del Moretto che qui, forse per la prima volta, dimostra di preferire un'impostazione assai pi\u00f9 libera e lontana dai modelli tizianeschi, sebbene l'influenza di Tiziano sia ancora del tutto rilevabile in particolari minori.\nStoria.\nLa tela viene commissionata nel 1539 per la chiesa di Santa Maria dei Miracoli di Brescia dal maestro di scuola Galeazzo Rovelli, con la funzione di pala votiva. Rimossa nell'Ottocento per l'esposizione di una copia, non sar\u00e0 mai pi\u00f9 ricollocata, ma semplicemente rimpiazzata con un'ulteriore copia eseguita dal pittore Giuseppe Ariassi.\nIl dipinto perviene infine alla Pinacoteca Tosio Martinengo nel 1899.\nDescrizione.\nIl dipinto raffigura la Madonna con il Bambino Ges\u00f9 in grembo seduta su un alto piedistallo dal quale ricade un drappo, elemento compositivo molto diffuso nelle pale del Moretto e qui, e solo qui in tutta la sua produzione artistica, visto di scorcio anzich\u00e9 frontalmente come in tutti gli altri casi. Ai suoi piedi, quattro fanciulli, gli allievi di Galeazzo Rovelli, si stanno avvicinando accompagnati da san Nicola di Bari: i due in primo piano recano l'uno una mitria e l'altro un libro e tre sfere dorate, tutti attributi legati all'iconografia di san Nicola. In secondo piano, dietro il santo, si scorgono altri due bambini.\nLa scena si svolge in un contesto completamente architettonico: oltre al piedistallo dove \u00e8 seduta la Madonna, incorniciato da lesene, fa da sfondo un'abside con la calotta decorata a mosaico dorato. Il tutto appare per\u00f2 in aspetto un poco degradato, con macchie che rigano l'architettura, crepe e ciuffi d'erba e fiori in cima ai capitelli. Anche il mosaico dell'abside \u00e8 in gran parte caduto.\nSul gradino alla base del piedistallo della Madonna \u00e8 dipinto un cartoccio recante l'iscrizione dedicatoria \"VIRGINI DEIPARAE / ET DIVO NICOLAO / GALEATIVS ROVELLVS / AC DISCIPVLI D.D. / MDXXXIX\", compresa dunque di datazione.\nStile.\nLa pi\u00f9 antica menzione dell'opera nella letteratura artistica \u00e8 quella di Bernardino Faino, nel 1630, che la definisce \"pittura invero insigne s\u00ec per bon disegno comanche il bel colorito\". Segue Carlo Ridolfi, che nel 1648 ne ricorda l'origine come pala votiva per opera di \"Galeazzo Rovellis Maestro di Scola\": \u00e8 questa, comunque, l'unica notizia storica nota circa tale personaggio, del tutto ignoto alla storiografia. Il commento di Giulio Antonio Averoldi, nel 1700, si distingue da altri di studiosi locali per una maggiore comprensione della funzione che l'architettura assume, all'interno dell'opera, come base ben adatta a modellare le luci sui personaggi.\n\u00c8 per\u00f2 Federico Odorici, nel 1853, il primo critico che analizza il dipinto in modo approfondito nei suoi valori formali, trovandolo \"commovente e soave, improntato di larghezza e succosit\u00e0 d'impasto con franca, disinvolta e magistrale intelligenza del vero\". Joseph Archer Crowe e Giovanni Battista Cavalcaselle, nel 1871, dopo aver evidenziato il \"tocco facile\" affermano nuovamente che \"vi sono poche composizioni delle quali si possa tanto lodare come in questa la giudiziosa composizione, l'appropriata prospettiva, il verismo dell'azione\".\nIl consenso sull'altissima qualit\u00e0 dell'opera \u00e8 unanime: Stefano Fenaroli, nel 1875, parla di un'esecuzione di \"grande squisitezza ed intelligenza\", Gustavo Frizzoni, nel medesimo anno, di un \"quadro attraente nel quale Moretto rappresent\u00f2 in modo nuovo e geniale la Madonna col Bambino, pieno di realismo nell'evidenza con cui sono ritratti i fanciulli e il santo\", sotto il quale lo studioso crede sia effigiato il committente Galeazzo Rovelli. Max Jordan, nel 1876, sottolinea il \"quieto realismo\" e la \"ingenua naturalezza\" che conferiscono alla composizione \"l'attrattiva di una scena di famiglia\", mentre Adolfo Venturi, nel 1929, colloca il dipinto all'apice dell'arte del Moretto e osserva una notevole affinit\u00e0 cromatica alla pittura veneta e, in particolare, a Tiziano. Scrive lo studioso: \"i discepoli di Galeazzo Rovellio portano alla Vergine la mitria, le palle d'oro, i segni del santo patrono. L'abside d'oro con la sua curva profonda sembra protendersi a recingere, abbracciare, isolare la figura del santo nella sua calda penombra. La Madonna in trono col Bambino che l'accarezza \u00e8 divenuta sorella delle Madonne tizianesche; la liscia materia s'\u00e8 intenerita; il calore del Vecellio, penetrato nelle carni vive, addolcisce le teste dei due graziosi fanciulli sotto il manto di Nicola, e ne schiara le luminose vesti verdemare\".\nAnche Gy\u00f6rgy Gombosi, nel 1943, non esita a classificare l'opera come \"un momento indimenticabile di felicit\u00e0 veneziana\", dove \"la magnificenza decorativa del colore \u00e8 superata soltanto dalla finezza del linguaggio simbolico\". Lo studioso rileva anche lo spostamento verso sinistra dell'asse mediano, che non ha altri pari nell'opera del Moretto fuori da questa tela. L'effetto luminoso della nicchia e del tappeto pendente (\"quanta illusione nell'ombra che striscia sotto il tappetino, nel trono della Madonna del Rovelli!\") \"innalza il quadro dai bei colori in un'opera di particolare esistenza di lume pittorico\". Il critico evidenzia anche la linea di costruzione diagonale, in voga da alcuni anni a Venezia. In particolare, il Gombosi porta come esempio la \"Pala Pesaro\" di Tiziano, osservando per\u00f2 che essa non influenzi direttamente il Moretto, bens\u00ec indirettamente attraverso il Pordenone e il Romanino.\nCamillo Boselli, nel 1954, legge invece l'opera in parallelo alla \"Madonna in trono col Bambino tra i santi Eusebia, Andrea, Domno e Domneone\" conservata nella chiesa di Sant'Andrea a Bergamo, comunque sbagliando perch\u00e9 la posticipa alla Pala Rovelli, quando invece l'esecuzione della tela di Bergamo \u00e8 stata fissata con certezza, tramite documenti resi noti nel 1981, al 1536-1537. Corretto resta per\u00f2 il commento del critico, secondo il quale \"\u00e8 nel giro di queste due opere che il Moretto veneziano dimostra il suo rapido declino dovuto sicuramente allo smottamento degli aurei canoni tizianeschi e giorgioneschi per opera degli elementi bresciani e dei fatti nuovi che avvenivano a Venezia\". Anche nella Pala Rovelli, secondo lo studioso, nonostante la composizione completamente veneziana dai chiari riferimenti a prototipi tizianeschi, \"qualche cosa di bresciano scappa alla vigile attenzione dell'artista ben deciso di fare almeno per questa volta un'opera completamente veneziana. Quel ciuffo d'erba, quei tre steli di garofano selvatico che vivificano il cornicione della nicchia, quel bordo sottile d'oro visto di taglio, quell'ombra che circola tra il tappeto e il marmo non solo riaffermano la sua bresciana natura, ma smottano, seppur insensibilmente, la compattezza veneziana dell'insieme, e questo \u00e8 il punto dove Moretto giunge pi\u00f9 vicino a Tiziano e a Venezia\".\nGaetano Panazza, nel 1958, osserva come il Moretto, comunque, preferisca ripiegare nella costruzione di una scena del tutto famigliare: \"la tonalit\u00e0 argentea e fredda dei marmi, la calma luminosit\u00e0 che fa corpo con le salde strutture architettoniche, si collegano intimamente con la domestica scena: il santo si tramuta nel padre che raccomanda i suoi piccoli alla Vergine\". Il critico vede anche i fanciulli come fonte di ispirazione per alcuni modelli di bambini del Pitocchetto.\nLa carica sentimentale dei due fanciulli, fra l'altro, era gi\u00e0 stata largamente individuata ancora dal Gombosi, il quale osserva che il pi\u00f9 piccolo \"stringe a s\u00e9 il suo dono con buffa avarizia, come se vi rimanesse appeso come ad un feticcio\", mentre il pi\u00f9 grande \"porge la sua mitria con una sorta di intenzionale volont\u00e0, addirittura con pathos, e guarda tranquillamente fuori dal quadro, come se volesse dare all'osservatore un esempio di obbedienza e spirito di sacrificio\". Non \u00e8 d'accordo Pier Virgilio Begni Redona, il quale nel 1988, in riferimento al commenti del Gombosi, scrive che \"ci sembra troppo per quello che in realt\u00e0 sembra essere soltanto un felice cogliere alcuni atteggiamenti di infantile istintivit\u00e0 nei due bambini che vengono presentati a Maria\".\nRedona si sofferma poi sui due bambini in secondo piano, osservando che \"anch'essi sembrano interessati a reggere qualcosa da collegare \"aneddoticamente\" al santo Nicola, come quel bastone, su cui mai nessuno pose attenzione, che sembra essere sorretto dal bimbo in rosa, e da riferire, a nostro avviso, ad uno dei miracoli di san Nicola raccontati nella Legenda aurea, quello del bastone cavo del giudeo riempito di monete d'oro; e infatti monete di vero conio, esemplate in corrispondenza facciale dettagliata, sono quei tondelli d'oro fissati in vetta al curioso bastone\"."}
{"id": "3514713", "revid": "543975", "url": "https://it.wikipedia.org/wiki?curid=3514713", "title": "Episodi di Lasko (seconda stagione)", "text": "La seconda stagione della serie televisiva Lasko \u00e8 stata trasmessa in Germania dal 21 ottobre al 16 dicembre 2010 su RTL Television.\nIn Italia la stagione \u00e8 andata in onda dal 1\u00ba giugno al 18 luglio 2011 su Rai 2."}
{"id": "3514715", "revid": "254059", "url": "https://it.wikipedia.org/wiki?curid=3514715", "title": "Gaspare Turbini", "text": "Biografia.\nFu un architetto molto attivo sia in campo civile che religioso ed oper\u00f2 prevalentemente nelle province di Brescia e di Mantova."}
{"id": "3514718", "revid": "729019", "url": "https://it.wikipedia.org/wiki?curid=3514718", "title": "\u00c9tienne-Barth\u00e9l\u00e9my Garnier", "text": "Biografia.\nAllievo di Joseph-Marie Vien, nel 1787 arriv\u00f2 secondo al concorso per il prix de Rome, ma l'anno seguente vinse il premio con la tela \"\"La Morte di Tito Tazio\". Nel 1816 fu eletto membro dell\"'Accademia di Belle arti\"."}
{"id": "3514724", "revid": "223320", "url": "https://it.wikipedia.org/wiki?curid=3514724", "title": "Worms Reloaded", "text": ""}
{"id": "3514730", "revid": "729019", "url": "https://it.wikipedia.org/wiki?curid=3514730", "title": "Danie Craven", "text": "Giocatore di livello internazionale, fu anche allenatore del dal 1949 al 1956.\nBiografia.\nNato a Lindley nella provincia di Free State, Craven ricevette il dottorato presso l'Universit\u00e0 di Stellenbosch e cominci\u00f2 a giocare nella Western Province. Il suo debutto internazionale con la nazionale sudafricana avvenne il 5 dicembre 1931 giocando come mediano di mischia contro il a St Helens. Il suo ultimo incontro internazionale lo disput\u00f2 indossando la fascia di capitano contro i British Lions il 10 settembre 1938 al Newlands Stadium di Citt\u00e0 del Capo. Durante il periodo della seconda guerra mondiale si arruol\u00f2 nell'esercito, ponendo di fatto fine alla propria carriera sportiva che lo port\u00f2 ad essere uno dei migliori mediani di mischia degli anni trenta.\nCraven fu anche un intellettuale, da cui il soprannome \"Doc Craven\" con il quale \u00e8 anche noto. Oltre al rugby, svolse studi approfonditi che gli fruttarono tre dottorati (antropologia, psicologia, educazione fisica) e insegn\u00f2 anche in un college a Grahamstown. Poco prima della guerra, studi\u00f2 educazione fisica in Germania e viaggi\u00f2 in tutta Europa, in particolare in Inghilterra, riflettendo sul suo sport in modo pi\u00f9 cerebrale osservando gli atleti europei.\nNel 1937 ha partecipato alla serie contro gli All Blacks in Nuova Zelanda, vinta dal Sud Africa 2-1, dando un'importante contributo alla vittoria\nNel 1949 venne nominato selezionatore della nazionale sudafricana, iniziando la sua carriera di allenatore con 10 vittorie di fila compresa una serie contro la vinta 4-0 durante il tour degli All Blacks nel 1949 e il Grande Slam contro le nazionali impegnate nel Cinque Nazioni durante il tour nelle Isole britanniche e in Francia. Sotto la guida di Craven gli Springboks registrarono 17 vittorie su 23 test match disputati, con una striscia di imbattibilit\u00e0 durata dal 1949 al 1953.\nNel 1956 Danie Craven divenne presidente della \"South African Rugby Board\" (SARB), la federazione sudafricana di rugby union durante il periodo dell'apartheid, guidandola fino al 1992. Nel 1988, durante un periodo di intensa lotta all'apartheid che port\u00f2 al boicottaggio del Sudafrica dalle manifestazioni sportive internazionali gi\u00e0 nel 1977, Craven incontr\u00f2 i capi dell'African National Congress in Zimbabwe per cercare di raggiungere un accordo volto a creare una nuova federazione di rugby che integrasse gli atleti di colore. Molti attivisti bianchi sudafricani attaccarono Craven per questo suo tentativo e anche l'allora presidente del Sudafrica P.W. Botha denunci\u00f2 la mossa. Sebbene l'accordo non ebbe effetti immediati sull'isolamento sportivo, pose le basi per la nascita dell'unificata South African Rugby Football Union (SARFU) nel 1992, con lo stesso Craven che la presiedette fino alla sua morte avvenuta nel 1993 dopo avere servito lo sport come dirigente per 37 anni ininterrotti. Durante questo stesso arco di anni fu anche membro della International Rugby Board (IRB) ricoprendo la carica di presidente pi\u00f9 volte, di cui la prima nel 1959.\nDanie Craven \u00e8 stato introdotto nella International Rugby Hall of Fame nel 1997 e nel 2007 \u00e8 stato anche il primo sudafricano ad essere introdotto nella IRB Hall of Fame.\nIn suo onore gli sono stati intitolati lo stadio Danie Craven di Stellenbosch e un museo del rugby presso la stessa citt\u00e0."}
{"id": "3514745", "revid": "344646", "url": "https://it.wikipedia.org/wiki?curid=3514745", "title": "Philip J. Klass", "text": ""}
{"id": "3514748", "revid": "287204", "url": "https://it.wikipedia.org/wiki?curid=3514748", "title": "Dino Rulli", "text": "Biografia.\nNato a Roma, frequenta all'Accademia di Santa Cecilia, i corsi di composizione e strumentazione per diplomarsi con Ciro Renzi, in violino, con Alessandro Bustini, in pianoforte, e in composizione con Cesare Dobici, nel 1914, arruolato nell'esercito viene inviato sul fronte carsico, rimanendo per cinque anni impegnato nella guerra con gli austriaci.\nAl ritorno dal fronte inizia il suo lavoro di compositore di canzoni che lo renderanno famoso, una delle prime \u00e8 \"Sogna la giovent\u00f9\", dopo la quale gli editori Franchi di Roma lo metteranno sotto contratto, e per i quali scrive \"Apache\", \"Ninnolo\" e la pi\u00f9 famosa \"Yvonne\", del 1921, poi \"Addio Tabarin\" 1922, \"Scettico blues\" 1924 e \"Nanette\" 1925, queste ultime due lanciate dalla cantante Lydia Johnson, composizioni che rimarranno nella storia della canzone italiana di tutti i tempi.\nIn quegli anni lavora di frequente come compositore per il teatro di variet\u00e0, scriver\u00e0 le partiture per alcuni spettacoli di Petrolini, e per quattro operette.\nPoi negli anni altri successi come \"Mogador (Leggenda Marocchina)\", \"Nel Brasile\", \"Odette (Idillio messicano)\", e \"Appassionatamente\", ultimo pezzo musicale composto, spesso usato dalle orchestre e dai pianisti, che accompagnavano nelle sale cinematografiche i film muti, prima della prematura morte del musicista avvenuta all'et\u00e0 di 38 anni."}
{"id": "3514750", "revid": "682976", "url": "https://it.wikipedia.org/wiki?curid=3514750", "title": "Idroscalo Civile di Bracciano", "text": ""}
{"id": "3514757", "revid": "767487", "url": "https://it.wikipedia.org/wiki?curid=3514757", "title": "Quicker'n Lightnin'", "text": "Quicker'n Lightnin \u00e8 un film muto del 1925 diretto da Richard Thorpe.\nProduzione.\nIl film fu prodotto dall'Action Pictures, una compagnia che, dal 1924 al 1928, produsse 65 film.\nDistribuzione.\nDistribuito dalla Weiss Brothers Artclass Pictures, il film usc\u00ec nelle sale cinematografiche USA il 21 agosto 1925.\nDate di uscita.\nAlias"}
{"id": "3514758", "revid": "339392", "url": "https://it.wikipedia.org/wiki?curid=3514758", "title": "LRSP", "text": ""}
{"id": "3514766", "revid": "61051", "url": "https://it.wikipedia.org/wiki?curid=3514766", "title": "Idroscali", "text": ""}
{"id": "3514769", "revid": "287204", "url": "https://it.wikipedia.org/wiki?curid=3514769", "title": "Campionati europei di pugilato dilettanti 2000", "text": "I Campionati europei di pugilato dilettanti maschili 2000 si sono tenuti a Tampere, Finlandia, dal 13 al 21 maggio 2000. \u00c8 stata la 33\u00aa edizione della competizione biennale organizzata dall'EABA. 175 pugili da 34 Paesi hanno partecipato alla competizione, che \u00e8 servita da qualificazioni ai giochi olimpici di Sydney 2000."}
{"id": "3514772", "revid": "729019", "url": "https://it.wikipedia.org/wiki?curid=3514772", "title": "Mikulin M-17", "text": "Il Mikulin M-17 era una copia del motore tedesco BMW VI, realizzata su licenza in Unione Sovietica.\nProdotto a partire dal 1930, era un 12 cilindri a V raffreddato a liquido; sviluppato nel tempo da parte di Aleksandr Aleksandrovi\u010d Mikulin, venne installato su numerosi velivoli e carri armati sovietici utilizzati nel corso della seconda guerra mondiale. Fu prodotto in oltre 27\u00a0000 unit\u00e0, fino al 1942.\nStoria.\nSviluppo.\nNel primo dopoguerra l'industria aeronautica sovietica era carente di motori adeguati agli standard dell'epoca e solo a partire dal 1924 la produzione poteva annoverare tra i modelli pi\u00f9 avanzati le versioni, prodotte su licenza, dello statunitense Liberty L-12 (denominato localmente M-5) e del francese Hispano-Suiza 8 (con la sigla M-6); in entrambi i casi si trattava comunque di progetti risalenti ad oltre 10 anni prima.\nNell'autunno del 1925, riconosciuta l'impossibilit\u00e0 di produrre autonomamente (ed in tempi brevi) unit\u00e0 motrici dalle caratteristiche comparabili a quelle prodotte in altri paesi, il governo sovietico decise di dare priorit\u00e0 alla ricerca di imprese straniere che concedessero nuove licenze per costruire i propri motori direttamente in Unione Sovietica.\nUna ricerca, svolta a cura della delegazione commerciale sovietica a Berlino e conclusa nei primi mesi del 1926, indicava che l'azienda di maggior interesse era la BMW, anche in ragione della sua pi\u00f9 recente realizzazione in campo aeronautico: il motore V-12 BMW \"VI\", di cui era appena iniziata la produzione in serie; tra i fattori che determinarono la scelta, in aggiunta alle prestazioni garantite dal propulsore, vi era la sua relativa semplicit\u00e0 costruttiva.\nNel febbraio del 1927 una delegazione sovietica si rec\u00f2 a Monaco di Baviera per condurre trattative con i vertici della BMW durante le quali vennero affrontate, e risolte, questioni relative alla componentistica elettrica ed alla produzione degli alberi a gomiti: questi ultimi in particolare erano forniti alla BMW direttamente dalle acciaierie Krupp che custodivano gelosamente il metodo costruttivo. Al termine di una lunga serie di incontri, finalmente, il 14 ottobre 1927 le due delegazioni firmarono un contratto di produzione su licenza del BMW \"VI\" presso le industrie di stato sovietiche.\nI termini dell'accordo prevedevano la possibilit\u00e0 di costruire il propulsore in qualsiasi impianto industriale sovietico per una durata di 5 anni. A fronte di un corrispettivo fisso pari a 50\u00a0000 dollari maggiorato del 7,5% del prezzo di ciascun motore prodotto oltre la cinquantesima unit\u00e0, la BMW si impegnava ad informare i sovietici di tutte le migliorie nel frattempo apportate al propulsore. La formazione degli ingegneri sovietici e dei tecnici specializzati sarebbe avvenuta in Germania mentre tecnici tedeschi avrebbero collaborato all'installazione delle linee di montaggio che furono realizzate negli stabilimenti situati a Rybinsk. Le autorit\u00e0 sovietiche provvidero anche ad assumere manodopera specializzata direttamente in Germania, privilegiando gli operai che manifestavano simpatie verso l'ideologia comunista. A corollario dell'accordo principale, vennero siglate intese con la Bosch AG (per le componenti elettriche) e con la gi\u00e0 citata Krupp, che accett\u00f2 di vendere gli alberi a gomito.\nL'ammodernamento e l'ampliamento dei siti di produzione e la realizzazione delle linee di montaggio richiesero tempi non preventivati. Malgrado lo stabilimento di Rybinsk fosse diventato uno dei pi\u00f9 ampi dell'epoca (con una superficie di circa 62\u00a0000 m\u00b2) e fosse stimato capace di produrre fino a 1\u00a0000 motori all'anno (in caso di guerra), ancora dopo due anni dalla sigla degli accordi non era stato ultimato un solo esemplare.\nNel dicembre del 1929 Kliment Efremovi\u010d Voro\u0161ilov, all'epoca Ministro della Difesa dell'Unione Sovietica espresse a Stalin la sua amarezza sottolineando come nell'arco di due anni il pi\u00f9 moderno motore all'epoca a disposizione rischiasse di diventare obsoleto ancor prima di poter entrare in servizio.\nLa produzione di serie inizi\u00f2, finalmente, nel 1930: nel primo anno furono realizzati 165 esemplari dell'M-17 mentre nel successivo 1931 la cifra raggiunse le 679 unit\u00e0, per crescere ulteriormente negli anni successivi. Alla fine l'M-17 divenne il motore aeronautico pi\u00f9 diffuso in Unione Sovietica negli anni trenta e ne venne realizzata anche una versione appositamente dedicata all'impiego su carri armati; inoltre, partendo dal progetto dell'M-17, Aleksandr Mikulin realizz\u00f2 l'AM-34, primo motore interamente sovietico dotato di raffreddamento a liquido..\nDescrizione tecnica.\nTrattandosi di una versione prodotta su licenza, \u00e8 evidente che il motore M-17 riproponeva strutturalmente il BMW VI dal quale derivava: si trattava quindi di un motore a 12 cilindri alloggiati in due bancate da sei cilindri ciascuna, disposte a V a formare tra loro un angolo di 60\u00b0. L'impianto d'alimentazione era a carburatori e la distribuzione era affidata a due valvole in testa, comandate tramite aste e bilancieri. Principale caratteristica del propulsore era costituita dalle prestazioni in quota particolarmente brillanti.\nVersioni.\n\"I dati relativi alle versioni sono tratti da Russian Piston Aero Engines\".\nVersioni sperimentali.\nSi hanno notizie in merito alla costruzione di tre prototipi di una versione potenziata per l'impiego aeronautico (650 CV, 480 kW) testati in volo su velivoli Polikarpov R-5, ma l'esperimento non ebbe seguito produttivo.\nAnalogamente risulta che fu tentata la realizzazione di un motore a 24 cilindri, risultante dall'accoppiamento di due unit\u00e0 M-17. Anche in questo caso non si hanno notizie di ulteriori sviluppi."}
{"id": "3514773", "revid": "729019", "url": "https://it.wikipedia.org/wiki?curid=3514773", "title": "A. H. Belo", "text": "La A. H. Belo Corporation \u00e8 una casa editrice statunitense proprietaria di quattro quotidiani e cinque pubblicazioni minori legate a due di questi, oltre che di diversi siti Internet collegati. La A. H. Belo ha una partecipazione anche in Classified Ventures.\nStoria.\nL'attuale azienda nacque quando la Belo Corporation, che ancora oggi \u00e8 la controllante, decise di separare, nel 2007, le proprie attivit\u00e0 televisive da quelle nella carta stampata. La nuova societ\u00e0, che riprese il nome che la Belo aveva gi\u00e0 utilizzato dal 1926 al 2001, A. H. Belo Corporation, e che deriva da uno dei primi proprietari, Alfred Horatio Belo, divenne poi effettivamente attiva nel 2008, con la quotazione in borsa il 23 gennaio. Amministratore delegato \u00e8 Robert Decherd, gi\u00e0 a capo della Belo prima dello spin off.\nL'azienda ha il proprio quartier generale nel \"Belo Building\" a Downtown Dallas.\nQuotidiani e riviste.\nLa A. H. Belo possiede quattro quotidiani (due in Texas, uno nel Rhode Island ed uno in California):\nPossiede inoltre cinque pubblicazioni minori. Tre di queste sono collegate al \"The Dallas Morning News\":\nDue sono invece legate al \"The Press-Enterprise\":"}
{"id": "3514774", "revid": "16758", "url": "https://it.wikipedia.org/wiki?curid=3514774", "title": "A. H. Belo Corporation", "text": ""}
{"id": "3514780", "revid": "228587", "url": "https://it.wikipedia.org/wiki?curid=3514780", "title": "Stassi", "text": ""}
{"id": "3514781", "revid": "76963", "url": "https://it.wikipedia.org/wiki?curid=3514781", "title": "Philip Julian Klass", "text": "Ha pubblicato in particolare articoli e libri sul fenomeno UFO, che ha affrontato dal punto di vista scettico. Klass \u00e8 stato critico verso i fautori dell'ipotesi extraterrestre ed ha esercitato un'intensa attivit\u00e0 di demistificazione, per cui \u00e8 stato definito \"lo Sherlock Holmes dell'ufologia\".\nBiografia.\nNato in Iowa a Des Moines nel 1919, Klass \u00e8 cresciuto a Cedar Rapids, nello stesso stato. Nel 1941 ha conseguito un Bachelor of Science in ingegneria elettrica nell'Universit\u00e0 Statale dell'Iowa. Poco tempo dopo \u00e8 entrato nella \"General Electric\", dove ha lavorato per 10 anni come tecnico nel settore dell'elettronica per l'aviazione.\nNel 1952 ha lasciato il lavoro di tecnico ed ha intrapreso l'attivit\u00e0 di giornalista scientifico nella rivista \"Aviation Week\", che diventer\u00e0 in seguito \"Aviation Week &amp; Space Technology\". Nel 1966, in qualit\u00e0 di giornalista del settore aero-spaziale viene invitato a partecipare ad un dibattito sugli UFO organizzato dall\"'Institute of Electrical and Electronic Engineers\" (IEEE). In seguito a quest'evento Klass ha cominciato ad interessarsi di UFO, assumendo una posizione razionalista.\nNel 1971 Klass scrive il suo primo libro, \"Secret Sentries in Space\", sulla tecnologia dei satelliti spia. Due anni dopo viene nominato membro dell'IEEE. Nel 1976 partecipa alla fondazione del CSICOP (Committee for Scientific Investigation of Claims of the Paranormal). In seguito diviene membro dell\"American Association for the Advancement of Science\", dell\"Aviation/Space Writers Association\", del \"National Press Club\" e del \"National Aviation Club\".\nNel 1986 si ritira dopo 34 anni dall'attivit\u00e0 di redattore della rivista \"Aviation Week &amp; Space Technology\", ma continua ancora per parecchi anni a collaborare con il periodico. Nel corso della sua attivit\u00e0 giornalistica Klass crea il termine \"avionica\", che indica un misto di \"aviazione\" ed \"elettronica\". Klass collabora anche con le riviste \"Astronomy Magazine\" e \"Skeptical Enquirer\".\nNel 2003 Klass si trasferisce in Florida a Merrit Island, dove muore nel 2005.\nAttivit\u00e0 in ufologia.\nKlass assume una posizione scettica in ufologia gi\u00e0 nel 1966, dopo la lettura di un articolo del giornalista John G. Fuller su una serie di avvistamenti di UFO vicino Exeter, in New Hampshire. Notando che molti avvistamenti erano avvenuti vicino linee elettriche, Klass avanza l'ipotesi che ci possa essere un tipo sconosciuto di plasma generato dalle stesse linee elettriche o dai trasformatori. Nel 1968 pubblica il suo primo libro sugli UFO dal titolo \"UFOs Identified\", in cui esprime l'idea che questo tipo di plasma potrebbe spiegare molti avvistamenti di UFO e persino casi di rapimenti alieni. L'ipotesi di Klass viene contestata dal fisico James E. McDonald (con cui Klass avr\u00e0 una dura polemica) ed anche da un gruppo di esperti della Commissione Condon, che la ritengono non scientifica.\nAlla fine degli anni sessanta Klass abbandona la sua ipotesi del plasma ed esprime l'idea che gli UFO si possano spiegare con errori di interpretazione dell'osservazione di fenomeni naturali (stelle, meteore, nubi lenticolari, ecc.) e velivoli convenzionali oppure con falsificazioni intenzionali. Nel 1983 Klass pubblica il libro \"UFOS:The Public Deceived\", in cui afferma che alcuni aspetti del fenomeno UFO possono spiegarsi con cause psicosociali. Egli scrive che \"quando la copertura mediatica conduce il pubblico a credere che vi sono degli UFO nei dintorni, ci saranno numerosi oggetti naturali o artificiali che, specialmente di notte, possono prendere delle caratteristiche inusuali agli occhi di osservatori pieni di aspettative. Le loro segnalazioni di UFO aumenteranno l'eccitazione del pubblico, cosa che incoragger\u00e0 ancor pi\u00f9 gli osservatori a cercare di vedere gli UFO. Questa situazione si autoalimenter\u00e0 sempre pi\u00f9 finch\u00e9 i mezzi di comunicazione perderanno interesse per la cosa e allora il fenomeno si sgonfier\u00e0 rapidamente\".\nA dimostrazione ulteriore del suo scetticismo, negli anni settanta Klass arriva ad offrire un premio di 10.000 dollari a chiunque fosse riuscito a portare prove decisive a favore dell'ipotesi extraterrestre sugli UFO, come un pezzo di astronave riconosciuto di origine aliena dall'U.S. National Academy of Sciences. Nel libro \"UFOs Explained\" Klass si impegna a restituire il prezzo del libro agli acquirenti se fosse stata dimostrata senza alcun dubbio l'origine extraterrestre degli UFO. In una lettera all'ufologo James Moseley scritta nel 1983 afferma che a suo parere gli ufologi non potranno arrivare a risultati definitivi sulla natura degli UFO: \"Poco importa quanto tempo vivrete, voi non saprete mai sugli UFO pi\u00f9 di quanto sapete oggi\".\nLa figura di Klass \u00e8 stata fonte di non pochi contrasti nell'ambiente dell'ufologia. Jerome Clark ha affermato che per spiegare fenomeni ufologici Klass si \u00e8 pronunciato in favore delle bufale pi\u00f9 di altri ufologi scettici, ma raramente ha avuto prove evidenti delle sue accuse. Anche l'astronomo e ricercatore ufologico Allan Hendry ha avanzato obiezioni sul modo di operare di Klass, basato a suo dire su soppressioni e distorsioni di fatti evidenti e attacchi \"ad personam\". Klass \u00e8 stato invece difeso da Michael Sokolove, che ha definito il suo modo di operare come \"la voce della fredda ragione, tendente a dimostrare che una temporanea impossibilit\u00e0 a credere in tutta la storia non avrebbe aperto la porta a speculazioni selvagge\". L'ufologo James Moseley ha evidenziato i rapporti ambivalenti esistenti tra Klass e molti ufologi. Da un lato, Moseley ha messo in rilievo che Klass era sincero nelle sue affermazioni, era preparato e i suoi lavori hanno fornito contributi positivi nel campo dell'ufologia; per molti ufologi, Klass era benvenuto o almeno tollerato nei convegni ufologici. Da un altro lato Moseley ha osservato che c'erano problemi riguardanti lo stile personale di Klass e su certi suoi atteggiamenti, come gli attacchi personali al fisico McDonald, non si poteva essere concordi.\nVa infine ricordato che la teoria del plasma di Klass \u00e8 stata in seguito ripresa e rielaborata da altri autori tra cui Paul Deveraux e Albert Budden; nella nuova formulazione potrebbe spiegare alcuni avvistamenti di UFO.\nOpere.\nLibri:\nArticoli:"}
{"id": "3514783", "revid": "52076", "url": "https://it.wikipedia.org/wiki?curid=3514783", "title": "Idroscali in Italia", "text": ""}
{"id": "3514784", "revid": "1318658", "url": "https://it.wikipedia.org/wiki?curid=3514784", "title": "Locomotiva SNCF BB 36000", "text": "Le locomotive gruppo BB 36000 di SNCF (anche BB 436 300), soprannominate anche \"Astride\", rientrano nella categoria delle locomotive asincroni tricorrente.\nCaratteristiche.\nInnanzitutto le BB 36000 sono un gruppo di locomotive:\nIl soprannome \"Astride\" \u00e8 l'acronimo francese di ASinchronous TRIcourant Drive-Engine, ovvero \"motore di trazione asincrono tricorrente\".\nLe locomotive della serie BB 36001 - 36030 operano anche in Belgio, mentre le locomotive della serie BB 36300 (gi\u00e0 36031 - 36060) sono impiegate nei servizi in l'Italia sotto la gestione di Captrain Italia. In Italia, questo gruppo di locomotive, secondo le disposizioni del CESIFER, \u00e8 classificato E.436.3xx MF.\nQueste locomotive fanno s\u00ec che i treni internazionali, possano proseguire senza il cambio di locomotiva, dovuto alla differenza di tensione delle varie reti nazionali, risparmiando quindi tempo per le manovre al confine. Ogni carrello ha due motori. Le sessanta locomotive sono state derivate dalle BB 26000 \"Sybic\", ma a differenza di queste ultime hanno una linea pi\u00f9 aerodinamica.\nCon un costo di manutenzione inferiore a 0,30 \u20ac/km sono le locomotive pi\u00f9 economiche della SNCF.\nPossono trainare i treni merci fino a 100 o 120\u00a0km/h e i treni passeggeri fino a 200\u00a0km/h; tali locomotive, per\u00f2, sono utilizzate esclusivamente per il trasporto merci internazionale con il Belgio e l'Italia, e quindi sono limitate ai 120\u00a0km/h.\nPer il comfort del personale di macchina, le cabine sono climatizzate. Da gennaio 1997 a dicembre 2004, l'intero gruppo \u00e8 stato assegnato al deposito di Lens; attualmente tutte le unit\u00e0 sono assegnate al deposito di Digione.\nDal dicembre 2011 quattro locomotive della serie BB 36000 (numeri 007, 010, 011 e 015) sono noleggiate tramite la societ\u00e0 di leasing Akiem del gruppo SNCF alla societ\u00e0 Thello per la trazione dei propri treni nella tratta in territorio francese."}
{"id": "3514786", "revid": "287204", "url": "https://it.wikipedia.org/wiki?curid=3514786", "title": "Ambrogio Fossati", "text": "Biografia.\nNacque a Lissone da Napoleone Fossati (anch'egli artista del legno) e Alessandrina Fossati; famiglie di antiche origini e tradizioni.\nPrimogenito di sette fratelli, giovanissimo, fece parte della bottega d'arte paterna, un laboratorio di ebanisteria gi\u00e0 famoso a quel tempo per aver partecipato all'esposizione del mobile di Parigi \ne per una serie di lavori d'alto valore, come il restauro degli interni di alcune sale nella Villa Reale di Monza, \ne la realizzazione degli arredi presso famiglie nobiliari milanesi.\nL'esperienza a Firenze.\nNel 1908 fu chiamato al servizio di leva a Firenze.\nAffascinato da questa citt\u00e0 ricca di arte e storia, s'iscrisse ai corsi speciali dell'Accademia di Belle Arti fiorentina, dedicandosi soprattutto allo studio di modelli rinascimentali, di documenti d'ebanisteria e anatomia scultoria, accrescendo cos\u00ec maturit\u00e0 tecnica e intellettuale, unitamente alla capacit\u00e0 personale dell'intaglio e del tocco agile della scultura.\nAbilit\u00e0, impegno, dedizione, lo port\u00f2 a primeggiare in diversi concorsi, come quello di Topografia presso lo stesso Comando Militare dove, notata la sua spiccata capacit\u00e0, fu richiesta la sua presenza alla Scuola Speciale del Comando Militare Genio all'Asmara.\nIn questo passaggio obbligato verso nozioni tecniche, studi di piani e rilievi, gli fu affidato l'incarico di Consulente Tecnico del Regio Esercito restando in Eritrea sino al 1909.\nMatrimonio e Prima guerra mondiale.\nIl ritorno dall'Africa segn\u00f2 un nuovo passo importante nella storia della sua vita. Nel 1911 spos\u00f2 Erminia Gelosa dalla quale ebbe cinque figli. Erminia divenne cos\u00ec il punto di riferimento della famiglia e colm\u00f2 il vuoto lasciato dal marito chiamato alla guerra 1915 - 1918.\nAd Ambrogio fu affidato l'incarico di Comando Genio Telegrafisti dell'Ottava Armata operando come rivelatore dei punti di combattimento in prima linea.\nPartecip\u00f2 alla battaglia del solstizio, rimanendo fortunosamente illeso, nonostante un massiccio bombardamento.\nLa Scuola e l'Istruzione Professionale.\nAl rientro dalla guerra, affianc\u00f2 il padre nell'insegnamento presso la scuola serale per poi sostituirlo alla Scuola Diurna Speciale del Mobile, impegnandosi a creare metodi e programmi che potessero inculcare una fondamentale preparazione tecnica professionale.\nI risultati conseguiti portarono questa scuola ad essere tra le pi\u00f9 qualificate della Brianza, tanto da richiamare pi\u00f9 volte l'attenzione del Consorzio per l'Istruzione Tecnica della Provincia come esempio di nuove realt\u00e0 sempre aggiornate ma soprattutto al passo di nuove tendenze,\nnonostante lo stesso periodo nella vicina Monza, presso la Villa Reale, si afferm\u00f2 l'Universit\u00e0 delle Arti Decorative, poi ISIA (Istituto Superiore d'Industrie Artistiche), base delle Biennali Internazionali d'Arte Decorativa, in seguito Triennale milanese.\nD'importanza rilevante fu anche la stesura personale della Storia del Mobile attraverso gli Stili,\nguida di evoluzione dello stile, che divenne indispensabile mezzo, semplice ed efficace, ad uso esclusivo dei suoi allievi.\nFrequent\u00f2 poi i corsi informativi per insegnanti delle scuole professionali curati dal Consorzio Provinciale per l'istruzione tecnica di Milano, avendo modo di seguire lezioni dell'architetto Giuseppe Pagano riguardanti l'urbanistica.\nRicerca e sperimentazione.\nIl periodo dal 1921 al 1939 \u00e8 da considerarsi il pi\u00f9 artisticamente prolifico.\nI molti lavori intrapresi uniti al suo operare con caparbiet\u00e0 e maestria alla costruzione di prototipi, gli permisero di risolvere con facilit\u00e0 soluzioni complesse, riuscendo a creare forme innovative tali da elevare la sua capacit\u00e0 intuitiva.\nIn virt\u00f9 di queste originali esecuzioni professionali, fu chiamato alla direzione dei lavori nei Cantieri dell'architetto Enrico Monti &amp; C. di Milano, sviluppando numerosi progetti in collaborazione a valenti architetti.\nUno di questi progetti, che lo impegnarono dal 1928 al 1931, fu la realizzazione di alcuni interni del transatlantico REX, allestita presso i Cantieri Ansaldo.\nLa capacit\u00e0, nell'utilizzare legni di varie essenze, insieme a cristalli e stoffe, impresse nell'arredo particolari funzioni artistiche di prestigio, tant'\u00e8 che in seguito, dal 1938 al 1939, fu incaricato a progettare e realizzare il salone centrale del panfilo di Re Farouk d'Egitto, lavoro diretto dall'architetto Ratti di Concorezzo, allievo dello stesso Ambrogio Fossati.\nGli ultimi anni.\nIl 29 gennaio 1942 (anni della grande guerra) mor\u00ec il figlio Renzo, suo valente collaboratore, anch'egli maestro d'arte e insegnante presso la scuola Dalmazio Birago di Lissone.\nNonostante la dolorosissima perdita, s'impegn\u00f2 ancor pi\u00f9 nella continua ricerca di nuovi stimoli e orizzonti, di ulteriori potenzialit\u00e0 creative ma sempre vigili a ogni mutamento. Attraverso questa sua preparazione tecnico-culturale, assunse incarichi molto importanti, anche a livello dirigenziale, con la realizzazione di considerevoli opere artistiche di alto livello.\nIl 4 luglio 1949, mor\u00ec la moglie Erminia.\nPur dedicando parte del suo tempo alla famiglia, continu\u00f2 incessantemente nei suoi lavori sino al 1953, quando una malattia imped\u00ec presenziare nel suo laboratorio e di assumersi nuovi impegni.\nMor\u00ec il 3 dicembre 1957.\nOpere.\nRealizzazioni di maggior importanza in ordine cronologico:\nImportanti anche le realizzazioni di arredi ed opere eseguite in Brianza, nel Veneto, nel Lazio.\nProgetti che spaziarono dal moderno al r\u00e9tro stile rococ\u00f2, liberty, d\u00e9co, per soddisfare richieste di famiglie nobili e facoltose di quel tempo fra cui Cagnola, Colussi, Gobesso, Lucani, Meschia, Petri, Radaelli."}
{"id": "3514787", "revid": "767487", "url": "https://it.wikipedia.org/wiki?curid=3514787", "title": "436 - La profezia", "text": "436 - La profezia (\"Population 436\") \u00e8 un film del 2006 diretto da Michelle MacLaren.\nTrama.\nSteve Kady \u00e8 un funzionario dell'ufficio censimenti di Chicago che viene inviato a Rockwell Falls per indagare su una strana particolarit\u00e0: da ormai 100 anni quella cittadina del Colorado ha sempre 436 abitanti. Apparentemente l'atmosfera che si respira nel villaggio \u00e8 serena, ma Steve si rende presto conto che da Rockwell Falls \u00e8 molto difficile uscire vivi.\nProduzione.\nIl film, diretto da Michelle MacLaren su una sceneggiatura di Michael Kingston, fu prodotto da Phyllis Laing e Gavin Polone per la Pariah e girato a Roseisle e Winnipeg in Canada dal 15 giugno 2005. Gli effetti speciali, coordinati da Tim Harding, furono affidati alla Encore Visual Effects. La musica \u00e8 firmata da Glenn Buhr.\nDistribuzione.\nIl film fu distribuito negli Stati Uniti dal 13 marzo 2006 (premi\u00e8re al South by Southwest Film Festival) in DVD dalla Sony Pictures Home Entertainment con il titolo \"Population 436\".\nAlcune delle uscite internazionali sono state:\nPromozione.\nLa tagline \u00e8: \"The residents of Rockwell Falls are dying for you to visit...\"."}
{"id": "3514788", "revid": "1573940", "url": "https://it.wikipedia.org/wiki?curid=3514788", "title": "Rafetus euphraticus", "text": "La tartaruga dal guscio molle dell'Eufrate (Rafetus euphraticus ) \u00e8 una tartaruga della famiglia dei Trionichidi diffusa nel bacino dei fiumi Tigri ed Eufrate in Iraq, Siria, Turchia e Iran (Provincia di Kh\u016bzest\u0101n). \u00c8 minacciata dall'inquinamento idrico e dalla distruzione dell'habitat.\nStoria.\nLa tartaruga dal guscio molle dell'Eufrate divenne nota agli scienziati occidentali quando nel giugno del 1797 il naturalista francese Guillaume-Antoine Olivier uccise un esemplare mentre attraversava l'Eufrate nei pressi di Anah. Gli abitanti del luogo riferirono che le carni dell'animale non erano buone da mangiare, ma che il grasso era considerato un eccellente medicamento per svariate malattie epidermiche. Olivier battezz\u00f2 la specie \"Testudo rafcht\" poich\u00e9, disse, \u00abgli Arabi la chiamavano \"rafcht\"\u00bb.\nNel suo libro Olivier non disse cosa significava questo nome in arabo; tuttavia, su varie pagine web arabe si trova scritto che questa tartaruga \u00e8 conosciuta localmente come \"ar-raf\u0161\" (\u0627\u0644\u0631\u0641\u0634), \u00abla vanga\u00bb o \u00abla pala\u00bb, nome che forse si riferisce alla forma del carapace. Olivier parl\u00f2 di questa creatura a Fran\u00e7ois Marie Daudin, che la descrisse nella sua \"Histoire des reptiles\" (1801).\nI naturalisti successivi spesso sbagliarono la grafia del nome scelto da Olivier, denominando la specie \"rafeht\" invece che \"rafcht\". Il nome \"Rafetus euphraticus\", cos\u00ec come lo stesso genere \"Rafetus\", vennero proposti da John Edward Gray nel 1864, che in una sua opera scrisse che all'epoca la specie era nota con vari nomi, come \"Trionyx euphraticus\", \"Testudo euphraticus\", \"Trionyx rafeht\", \"Tyrse rafeht\" o \"Testudo rafeht\"."}
{"id": "3514789", "revid": "767487", "url": "https://it.wikipedia.org/wiki?curid=3514789", "title": "The False Road", "text": "The False Road \u00e8 un film muto del 1920 diretto da Fred Niblo. Scritto e sceneggiato da C. Gardner Sullivan, aveva come interpreti Enid Bennett, Lloyd Hughes, Wade Boteler, Lucille Young, Charles Smiley, Edith Yorke, Gordon Mullen.\nTrama.\nDopo aver scontato una condanna a due anni di prigione, Roger Moran, un borseggiatore affiliato alla gang di Mike Wilson, decide da quel momento in poi di rigare dritto. Betty Palmer, la sua ragazza, anche lei appartenente alla banda, non vuole abbandonare la \"via sbagliata\" e Roger, allora, la lascia, trovando lavoro nella banca di Joshua Starbuck. Un giorno, alla banca si presentano Betty e una sua amica, Frisco Minnie. Le due, dopo aver rapinato la banca, fuggono con il denaro. Roger si mette tracce delle ladre e, ritrovata Betty a New York, finge di voler riprendere la vita di un tempo. Poi, invece, il suo atteggiamento subisce un brusco voltafaccia. Fa capire a Betty gli sbagli che sta facendo e la convince ad aiutarlo a riprendere il denaro per restituirlo a Starbuck. I due rubano la refurtiva a Wilson, il capo della gang, e, quando riportano i soldi al legittimo proprietario, confessano l'intera storia. Vengono ambedue assolti e possono cos\u00ec ricominciare una vita felice insieme.\nProduzione.\nIl film, con il titolo di lavorazione \"The Man in the Moon\", fu prodotto dalla Thomas H. Ince Corporation sotto la supervisione di Thomas H. Ince.\nDistribuzione.\nIl copyright del film, richiesto dalla Thomas H. Ince, Inc., fu registrato il 9 marzo 1920 con il numero LP14890.&lt;br&gt;\nDistribuito negli Stati Uniti dalla Paramount-Artcraft Pictures, il film usc\u00ec nelle sale cinematografiche il 18 aprile 1920.\nCopie complete della pellicola si trovano conservate negli archivi della Library of Congress di Washington."}
{"id": "3514792", "revid": "582484", "url": "https://it.wikipedia.org/wiki?curid=3514792", "title": "Joseph D. Pistone", "text": ""}
{"id": "3514797", "revid": "1573940", "url": "https://it.wikipedia.org/wiki?curid=3514797", "title": "Rafetus", "text": "Rafetus \u00e8 un genere della famiglia dei Trionichidi. Comprende due rarissime specie di tartarughe dal guscio molle:\nLa prima vive nel bacino dei fiumi Tigri ed Eufrate in Iraq, Siria, Turchia e Iran (Provincia di Kh\u016bzest\u0101n); la seconda, uno degli animali pi\u00f9 rari del mondo (ne rimangono solamente 2 o 4 esemplari), era originaria della Cina meridionale e del Vietnam."}
{"id": "3514803", "revid": "767487", "url": "https://it.wikipedia.org/wiki?curid=3514803", "title": "Pavel Drsek", "text": ""}
{"id": "3514805", "revid": "767487", "url": "https://it.wikipedia.org/wiki?curid=3514805", "title": "L'infernale", "text": "L'infernale (\"The Daredevil\") \u00e8 un film muto del 1920 diretto da Tom Mix.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film usc\u00ec nelle sale cinematografiche statunitensi il 7 marzo 1923.\nDate di uscita.\nIMDb\nAlias"}
{"id": "3514806", "revid": "1310927", "url": "https://it.wikipedia.org/wiki?curid=3514806", "title": "Roman Vale\u0161", "text": ""}
{"id": "3514809", "revid": "599013", "url": "https://it.wikipedia.org/wiki?curid=3514809", "title": "V\u00edt Bene\u0161", "text": ""}
{"id": "3514825", "revid": "41044839", "url": "https://it.wikipedia.org/wiki?curid=3514825", "title": "Colossus Mark I", "text": ""}
{"id": "3514826", "revid": "41044843", "url": "https://it.wikipedia.org/wiki?curid=3514826", "title": "Colossus Mark II", "text": ""}
{"id": "3514829", "revid": "41045051", "url": "https://it.wikipedia.org/wiki?curid=3514829", "title": "Valvole termoioniche", "text": ""}
{"id": "3514831", "revid": "128695", "url": "https://it.wikipedia.org/wiki?curid=3514831", "title": "William Hesmer", "text": ""}
{"id": "3514839", "revid": "122811661", "url": "https://it.wikipedia.org/wiki?curid=3514839", "title": "AEC Regent III RT", "text": "L'AEC Regent III RT era una versione dell'AEC Regent III. Era un autobus a due piani prodotto congiuntamente dalla AEC e dalla \"London Transport\". L'AEC Regent III RT era l'autobus rosso che caratterizzava Londra durante tutti gli anni '50.\nPrototipo.\nIl prototipo - London Transport RT 1 - venne prodotto nel 1938. Aveva motore AEC da 8,8 litri, in attesa che divenisse disponibile il motore da 9,6 litri, ed aveva una trasmissione preselettiva azionata ad aria compressa. Con lo scoppio della guerra fu necessario trovare un compressore di costruzione britannica con il quale sostituire il compressore finora utilizzato e prodotto dalla Bosch. Un prototipo venne immesso in servizio sotto le sembianze di un veicolo vecchio.\nEra stato dotato di una carrozzeria aperta gi\u00e0 montata su un Leyland Titan - numero di riconoscimento TD 111 - che risaliva al 1931. L'RT 1 entr\u00f2 in servizio nel luglio del 1938 come ST 1140 anche se non aveva nulla a che vedere con un mezzo \"ST\" standard. E continu\u00f2 a restare in servizio fino al dicembre 1938. Mentre il telaio era sottoposte alle prove veniva costruita una nuova carrozzeria presso le officine della \"London Transport\" di Chiswick.\nEra un carrozzeria a quattro vani che ricordava la carrozzeria convenzionale \"Roe\" presentata al \"Commercial Motor Show\" del 1937. L'impressione generale del nuovo mezzo era quella di un progetto moderno che inglobava caratteristiche che rappresentavano un deciso passo in avanti. La nuova carrozzeria sostitu\u00ec la precedente sull'RT 1 e questo autobus venne nuovamente immesso in servizio nel 1939.\nPrima della guerra la \"London Transport\" ordin\u00f2 338 telai, ridotti poi a 150, che erano in produzione al momento dello scoppio del conflitto. L'ultimo di questo lotto, RT 151, non raggiunse la \"London Transport\", solo nel gennaio 1942. Il solo altro telaio \"tipo RT\" che doveva essere costruito prima della fine della guerra era quello destinato a Glasgow. In origine pensato per essere mostrato al \"Commercial Motor Show\" del 1939 ma fu cancellato allo scoppio della guerra. Rispetto ai modelli anteguerra di Londra avevano una carrozzeria prodotta dalla \"Weymann\" anche se la parte della cabina conducente era molto simile a quella dei veicoli di Londra.\nI veicoli di produzione post-bellica.\nLa produzione del modello RT ricominci\u00f2 alla fine del 1946. I nuovi veicoli erano costruiti come versione modificata del progetto dei veicoli anteguerra della \"London Transport\" ed erano molto simili ai loro predecessori. Le differenze principali erano:\n1. La targa portanumero era del tipo stretto e la destinazione era ora sistemata proprio sopra la cabina del conducente mentre la targa con il percorso era sistemata tra il bordo inferiore e la finestra del piano superiore.\n2. Il numero della linea frontale restava sulla finestra del ponte superiore - conosciuta anche come \"lighthouse box\" cos\u00ec come il pi\u00f9 ampiamente usato \"roofbox\" - mentre quella posteriore venne rimossa e il numero della linea si univa per mezzo dei punti del \"percorso\" sul display principale.\n3. La carrozzeria era costruita da ditte esterne piuttosto che dalla \"London Transport\".\n4. Il margine inferiore dei cristalli anteriori montati sulla porta del conducente e il margine inferiore del parabrezza del conducente erano ora orizzontali e non pi\u00f9 inclinati verso il basso verso gli angoli della carrozzeria come nei modelli anteguerra.\n5. Il numero delle prese d'aria di ventilazione sotto il parabrezza era stato ridotto da sei a quattro.\nLa \"London Transport\" ricevette 4.674 esemplari di \"tipo RT\" tra il 1947 e il 1954 e un piccolo numero di autobus uguali furono venduti ad operatori fuori Londra.\nComunque la produzione dei veicoli \"RT\" di Londra dovrebbe avere raggiunto un totale di 6.596 tra i quali 4.825 RT, 1.631 RTL e 500 RTW. Gli ultimi due modelli erano delle versioni prodotte su telaio Leyland Titan e il modello RTW era largo 2,43 m e non 2,31 come per gli altri modelli. I diversi modelli per\u00f2 non furono mai utilizzati nello stesso momento. L'ultimo \"RT\", RT624 ora conservato dalla \"Ensignbus\", ha effettuato la linea 62 dalla rimessa \"Barking Garage\" il 7 aprile 1979.\nKnight Bus.\nTre autobus \"RT\" - RT2240, RT3882 e RT4497 - sono stati ricostruiti come veicoli a tre piani, conosciuti come \"Knight Bus\" per il film \"Harry Potter e il prigioniero di Azkaban\"."}
{"id": "3514843", "revid": "123215358", "url": "https://it.wikipedia.org/wiki?curid=3514843", "title": "East Lancs Myllennium Vyking", "text": "L'East Lancs Myllennium Vyking \u00e8 un modello di autobus a due piani realizzato su telaio Volvo B7TL dalla \"East Lancashire Coachbuilders\".\nStoria.\nIl \"Myllennium Vyking\" ha sostituito il precedente \"East Lancs Vyking\". Il Vyking era sempre un allestimento della East Lancs per il telaio Volvo B7TL ma nel 2000 \u00e8 stato effettuato un rifacimento estetico che appunto \u00e8 culminato nel progetto di questo nuovo allestimento, al quale \u00e8 stato dato il nome di \"Myllennium Vyking\".\nCaratteristiche.\nLa carrozzeria del \"Myllennium Vyking\" \u00e8 realizzata usando il \"System M5438\" della Alusuisse che ne rende ottimale la resistenza. I cristalli sono in vetro laminato e le guarnizioni dipinte sono il sistema standard dell'autobus che ha anche disponibili i cristalli uniti e finestrini che possono essere aperti lateralmente.\nIl riscaldamento \u00e8 controllato da un termostato. Mentre la ventilazione \u00e8 assicurata dai finestrini e dalle bocchette d'aria. Gli interni sono sistemati con il tipo di moquette richiesto dal cliente. Il pavimento del piano inferiore \u00e8 realizzato in compensato che contiene anche legno di betulla finlandese dallo spessore di 12 mm su tutti e sui pavimenti dei piani \u00e8 presente un rivestimento anti scivolo.\nL'illuminazione \u00e8 del tipo fluorescente, sul soffitto dell'autobus, mentre il mezzo aveva due coppie di fari alogeni rotondi sul frontale. Sul mezzo \u00e8 disponibile anche una TV a circuito chiuso.\nLa targa per la destinazione \u00e8, di serie, solo manuale e le porte funzionano ad aria compressa e sono realizzate in vetro rinforzato. Per il conducente \u00e8 stato realizzato un semplice compartimento in modo da rendere il suo lavoro pi\u00f9 facile. Per l'esterno sono utilizzati due strati di vernice acrilica."}
{"id": "3514849", "revid": "2091899", "url": "https://it.wikipedia.org/wiki?curid=3514849", "title": "Es el momento", "text": "Es el momento \u00e8 un singolo della serie Cuando toca la campana. Fu lanciata il 4 febbraio 2011 su Disney Channel Latinoamericano.. La prima volta che la canzone appare nella serie \u00e8 il 14 marzo 2011, nella puntata 9, dal titolo \"Rock &amp; Roll\".\nHa raggiunto la posizione numero 15 su Radio Disney. La canzone su YouTube ha raggiunto quota 421728 come visualizzazioni, solo nel canale ufficiale."}
{"id": "3514851", "revid": "767487", "url": "https://it.wikipedia.org/wiki?curid=3514851", "title": "1000 Mexicans", "text": "I 1000 Mexicans erano un trio di new wave formatosi a Londra, Gran Bretagna, nel 1982. Fanno parte delle band \"Indie\" degli anni '80, con una musica dove si mescolano pop, ritmo, sperimentazione.\nBiografia.\nDopo una serie di demo su cassetta di non alta qualit\u00e0 di incisione, ma divertenti e commerciali, nel 1983 riescono a pubblicare il loro primo album \"Chinese Whispers\" su cassetta C60, registrato da loro stessi. Anche qui la qualit\u00e0 di registrazione non \u00e8 eccelsa, sono 5 canzoni con intermezzi pubblicitari e la cassetta ha un solo lato registrato (il secondo lato \u00e8 vuoto \"per il vostro piacere\"). Vengono comunque recensiti da Melody Maker e Sounds e c'\u00e8 pure chi li paragona agli XTC.\nAnche il loro primo singolo \"The Art of Love\" viene recensito da Melody Maker e molto positivamente. Essi fanno poi uscire altri 4 singoli comprese \"The Last Pop Song\" e \"Under Construction\", quest'ultima in classifica in Spagna e Portogallo, e l'album \"Dance Like Ammunition\".\nNonostante il successo in Europa e le buone critiche, non trovano per\u00f2 appoggio dall'industria discografica inglese, confusa dal loro tipo di umorismo e dai loro concerti che hanno un po' un sapore anarchico.\nIl gruppo si \u00e8 riformato nel 2014 con due dei membri originali (Michael Harding e Andrew Hobday)."}
{"id": "3514857", "revid": "1341328", "url": "https://it.wikipedia.org/wiki?curid=3514857", "title": "Serie A1 1999-2000 (pallamano maschile)", "text": "La Serie A1\u00a01999-2000 \u00e8 stata la 31\u00aa edizione del massimo campionato nazionale italiano di pallamano maschile.\nEsso venne organizzato dalla Federazione Italiana Giuoco Handball.\nLa competizione \u00e8 iniziata il 25 settembre 1999 e si \u00e8 conclusa il 27 maggio 2000.\nIl torneo fu vinto dalla Pallamano Trieste per la 15\u00aa volta nella sua storia.\nA retrocedere in serie A2 furono la Polisportiva Junior Fasano e la Pallamano Citt\u00e0 Sant'Angelo.\nFormula del torneo.\nStagione regolare.\nIl campionato si svolse tra 14 squadre che si affrontarono in una fase iniziale con la formula del girone unico all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nPlay off scudetto.\nLe squadre classificate dal 1\u00ba al 6\u00ba posto in serie A1 e al 1\u00ba posto nei due gironi della serie A2 alla fine della stagione regolare parteciparono ai play off scudetto che si disputarono con la formula ad eliminazione diretta dagli ottavi di finale in poi, al meglio di due gare su tre.\nLa squadra 1\u00aa classificata al termine dei play off fu proclamata campione d'Italia.\nPlay-out.\nLe squadre classificate all'11\u00ba e al 12\u00ba posto di serie A1 disputarono i play-out contro le seconde classificate dei due gironi di serie A2.\nRetrocessioni.\nLe squadre classificate al 13\u00ba e al 14\u00ba posto retrocedettero direttamente in serie A2.\nClassifica marcatori.\nDi seguito viene riportata la classifica dei primi 3 miglior realizzatori del torneo."}
{"id": "3514858", "revid": "486946", "url": "https://it.wikipedia.org/wiki?curid=3514858", "title": "Arcipelago di Dahlak", "text": ""}
{"id": "3514859", "revid": "200568", "url": "https://it.wikipedia.org/wiki?curid=3514859", "title": "Westfield (New Jersey)", "text": "Westfield \u00e8 una citt\u00e0 degli Stati Uniti d'America, nella Contea di Union, nello Stato del New Jersey. \u00c8 sede della Westfield High Scool."}
{"id": "3514861", "revid": "481666", "url": "https://it.wikipedia.org/wiki?curid=3514861", "title": "Midnight Special", "text": ""}
{"id": "3514865", "revid": "110157", "url": "https://it.wikipedia.org/wiki?curid=3514865", "title": "Selig Polyscope", "text": "La Selig Polyscope Company fu una casa cinematografica statunitense fondata da William Nicholas Selig nel 1896 a Chicago. Fu la prima compagnia di produzione ad aprire nella California del Sud (nello storico distretto di Edendale di Los Angeles) studi permanenti per le riprese dei film.\nNata come casa di produzione, diversific\u00f2 fin dall'inizio la sua attivit\u00e0, costituendosi anche come casa di distribuzione, attivit\u00e0 che prosegu\u00ec fino al 1910. Distribu\u00ec i primi film di Tom Mix, Harold Lloyd, Colleen Moore e Roscoe \"Fatty\" Arbuckle.\nL'azienda gradualmente si trasform\u00f2 in un parco di attrazioni con un famoso zoo a East Los Angeles, finendo la sua attivit\u00e0 di produzione nel 1918.\nStoria.\nWilliam Nicholas Selig aveva lavorato nel mondo dello spettacolo sulla costa orientale, in California, anche come mago. A Chicago, tent\u00f2 di entrare nel mondo del cinema utilizzando la propria attrezzatura fotografica, libero dalle restrizioni imposte dal monopolio controllato da Edison che operava principalmente a New York.\nNel 1896, con l'aiuto dell'Union Metal Work e di Andrew Schustek, Selig gir\u00f2 il suo primo film, \"Tramp and the Dog\". Continu\u00f2 nella sua attivit\u00e0, producendo filmati di attualit\u00e0, farse, diari di viaggio e film industriali (uno dei clienti pi\u00f9 importanti era l'Armour and Company).\nNel 1908, la Selig fu coinvolta nella produzione di \"The Fairylogue and Radio-Plays\", un tentativo \"multimediale\" per portare a un pubblico pi\u00f9 vasto i libri di L. Frank Baum, l'autore de \"Il mago di Oz\". L'operazione, portata avanti in prima persona dallo stesso scrittore, riscosse un grande successo di pubblico. Ma per Baum si rivel\u00f2 un disastro finanziario a causa delle grosse spese sostenute nel mettere in scena lo spettacolo teatrale che accompagnava le proiezioni del film.\nL'anno dopo, nel 1909, Selig ebbe l'idea di spostare la produzione dei suoi cortometraggi nel quartiere di Edendale, a Los Angeles. Nello stesso anno, come casa di distribuzione, la Selig fece uscire nelle sale \"Ben's Kid\" il primo film di Roscoe Arbuckle. La compagnia si scontr\u00f2, nei suoi primi anni, contro il monopolio di Edison e venne presa di mira dagli avvocati della MPPC. Il monopolio sar\u00e0 in seguito dichiarato illegale dalla Corte Suprema.\nNel 1910, la Selig Polyscope produsse una versione completamente nuova de \"The Wonderful Wizard of Oz\". Produsse anche il suo primo film a due rulli, \"Damon and Pythias\"; distribu\u00ec i suoi film nel Regno Unito e apr\u00ec un ufficio a Londra che rimase aperto fino allo scoppio della prima guerra mondiale.\nBench\u00e9 la Selig abbia prodotto ogni genere di film, la societ\u00e0 \u00e8 conosciuta soprattutto per i cortometraggi naturistici sul mondo degli animali selvaggi, per i film storici e per i primi western.\nEdendale.\nAttirato dal clima della California del sud, dalla variet\u00e0 dei suoi paesaggi che offrono ogni possibilit\u00e0 di scenari per le riprese in esterni e dalla lontananza dei rappresentanti legali di Edison, William Selig apre, insieme al regista Francis Boggs, uno studio cinematografico a Elendale. I due iniziano con un bungalow preso in affitto, poi l'attivit\u00e0 si espande e la compagnia si stabilisce definitivamente nella zona prospiciente la Missione di San Gabriel. La prima produzione \u00e8 \"The Count of Monte Cristo\".\nPresto Edendale diventa il quartier generale della Selig. Ma, nel 1911, la compagnia subisce una battuta d'arresto: il 27 ottobre Boggs muore, ucciso da un giardiniere giapponese che ferisce anche Selig.\nA Edendale, la societ\u00e0 ha prodotto centinaia di cortometraggi. Moltissimi western con Tom Mix, che vengono girati anche a Las Vegas, nel Nuovo Messico. Incontrano grande successo i suoi corti sugli animali selvaggi con ambientazioni esotiche, tra cui la ricostruzione di un safari africano di Teddy Roosevelt.\nCliffhanger.\nNel 1913, con la fattiva collaborazione del Chicago Tribune, Selig mette in cantiere la produzione del serial \"The Adventures of Kathlyn\", introducendo nella storia un elemento di suspense alla fine di ogni episodio. Il suo inserimento, provoca curiosit\u00e0 nello spettatore, indotto a seguire la puntata successiva per vedere come andr\u00e0 a finire. L'espediente narrativo prender\u00e0 il nome di cliffhanger. Il serial ha un grande successo, veicolato anche dalle puntate che appaiono pubblicate contemporaneamente sul Chicago Tribune, tanto che la Selig produce nel 1916, \"The Adventures of Kathlyn\", un film che usa lo stesso cast e l'identico soggetto. Il mix di ambienti esotici, di un buon soggetto avventuroso e la presenza di Kathlyn Williams, la bionda protagonista, piacciono agli spettatori che ne decretano il successo chiamando con il suo nome un ballo e un cocktail. L'azienda incrementa le entrate del dieci per cento e riesce a vendere oltre 50.000 cartoline che pubblicizzano il film.\nLo zoo.\nNel 1913, la Selig ha a sua disposizione una grande collezione di animali che usa nelle riprese dei suoi film. Avendo acquistato a Lincoln Heights, una zona a nord-est di Los Angeles, 32 acri di terreno (corrispondenti a 130.000\u00a0m\u00b2), per rientrare delle spese apre al pubblico il suo zoo.\nNel 1917, gli stabilimenti di Edendale vengono venduti al produttore William Fox e Selig si trasferisce allo zoo. La guerra provoca la crisi della societ\u00e0: la succursale europea, i cui uffici si trovano a Londra, subisce un tracollo e cambiando i gusti del pubblico, che si incanalano ormai verso il lungometraggio a discapito dei corti, acuiscono i problemi della compagnia che non riesce a competere finanziariamente con le nuove tendenze del mercato.\nLa Selig Polyscope diventa insolvente e cessa la sua attivit\u00e0 nel 1918. Tom Mix, gi\u00e0 stella della Selig, torna a Edendale firmando un contratto con Fox raggiungendo cos\u00ec, con la nuova casa, una fama ancora maggiore. Il pi\u00f9 noto cowboy dello schermo diventa un idolo dei matin\u00e9e. Selig, da parte sua, affitta gli animali ospitati nello zoo alle altre case di produzione per i loro film e trasforma il giardino zoologico in set per film ambientati in Africa (talvolta spacciati come veri set africani). Il primo film di Tarzan viene girato in questo modo.\nNel 1920, Louis B. Mayer affitta l\u00ec i suoi primi locali per la Mayer Pictures. Selig ne pianifica lo sviluppo in un'attrazione turistica, con parchi di divertimento e alberghi a basso costo chiamandolo Selig Zoo Park. Il progetto prevede - trent'anni prima di Disneyland - una ruota panoramica, giostre, giochi, un'enorme piscina con spiaggia di sabbia, hotel, teatro, cinema, ristoranti prevedendo un afflusso di migliaia di visitatori al giorno.\nMa una sola giostra viene costruita. Gli oggetti di scena e gli arredi della Selig Polyscope vengono messi all'asta nel 1923. Lo zoo viene venduto dopo che ha sub\u00edto un'inondazione. Alcuni degli animali sono donati alla contea di Los Angeles, una consistente aggiunta al Griffith Park Zoo. La struttura viene utilizzata per gare sportive fino a essere definito, nel 1955, come \"un parco di divertimenti inattivo\".\nAttori.\nAttori che lavorarono alla Selig:"}
{"id": "3514867", "revid": "916580", "url": "https://it.wikipedia.org/wiki?curid=3514867", "title": "Jorge Blanco", "text": " \n\u00c8 noto per aver interpretato Pablo in \"Cuando toca la campana\", e per il ruolo di Le\u00f3n nella telenovela \"Violetta\".\nBiografia.\nNato il 19 dicembre 1991 da Cecilia G\u00fcere\u00f1a e Jorge Blanco, ha un fratello pi\u00f9 piccolo di nome Daniel con il quale ha quasi sette anni di differenza.\nInizia la sua carriera televisiva nel 2007, quando partecipa al reality show \"High School Musical - La selecci\u00f3n\", che permette, ai vincitori, di partecipare ad un film spin off del successo statunitense \"High School Musical\". Pur non vincendo il programma, Blanco d\u00e0 la sua voce agli album del programma, prende parte al film \"High School Musical - La sfida\" interpretando il personaggio di Jorge e partecipa ai tour teatrali correlati al programma televisivo, insieme al cast, tra il 2007 e il 2008. Nel film, che esce nel 2008, impersona il migliore amico del protagonista Crist\u00f3bal Rodr\u00edguez.\nAppare nel 2010 nel decimo episodio della miniserie \"\" e nel 2011 \u00e8 tra i protagonisti della prima stagione della serie televisiva \"Cuando toca la campana\", per la quale gira alcuni videoclip come \"Es el momento\" o \"A Celebrar\", e presta la voce all'album discografico \"omonimo\" nella maggior parte delle canzoni. Nel maggio dello stesso anno si reca negli Stati Uniti per partecipare ai \"Disney's Friends for Change Games\" nella squadra gialla per aiutare l'agenzia UNICEF, rappresentando il Messico nel video musicale di Bridgit Mendler \"We Can Change the World\".\nA causa delle registrazioni di una nuova serie, partecipa solamente a quattro episodi della seconda stagione di \"Cuando toca la campana\" e nel settembre 2011 inizia le riprese di \"Violetta\" interpretando Le\u00f3n, uno dei due pretendenti della protagonista. Blanco canta alcuni brani raccolti nei primi due album della serie intitolati \"Violetta\" e \"\", e riprende lo stesso ruolo anche nella seconda stagione. Per questo ruolo riceve un premio ai Kids' Choice Awards M\u00e9xico e una candidatura alla versione argentina. \nImpersona Le\u00f3n anche nella versione teatrale della serie, dal titolo \"Violetta - Il concerto\", che lascia Buenos Aires e tocca anche la Francia, l'Italia, dove i biglietti vanno esauriti dopo alcune ore dalla messa in vendita, e la Spagna. Finito il tour, inizia le registrazione della terza stagione di \"Violetta\". Nel 2014 vince il premio \"Attore televisivo preferito\" ai Kids' Choice Awards Colombia e ai Kids' Choice Awards M\u00e9xico. Nello stesso anno riceve una candidatura ai Kids' Choice Awards Argentina.\nDiscografia.\nNel febbraio 2016 firma un contratto da solista con la Hollywood Records, pubblicando il primo singolo \"Risky Business\", poi \"Summer Soul\", \"Una Noche\" e \"Gone is the night\" (questi ultimi due rispettivamente con SAAK e KRISS KROSS Amsterdam).\nIl 20 luglio 2018 esce il singolo \"Si Te Tuviera\", il 17 agosto esce il singolo Escondida, successivamente il 7 settembre \"Opciones\" e il 26 ottobre esce il quarto singolo \"Te La Dedico\". Il 18 gennaio 2019 pubblica un nuovo singolo \"Conmigo\". \nIl 14 febbraio 2019 esce il suo primo EP \"Conmigo\", contenente i singoli gi\u00e0 usciti e una nuova canzone, \"Beautiful Mistake\".\nIl 31 maggio 2019 esce il nuovo singolo \"Vamos\", il 23 agosto dello stesso anno pubblica \"Me voy contigo\" e il 6 settembre pubblica \"No Perdamos Mas Tiempo\" insieme a Drake Bell. \nIl 12 marzo 2021 esce una canzone di Bruno Martini feat. Jorge Blanco intitolata \"Say O\", il 18 marzo esce il nuovo singolo \"Polvo de Estrellas\" e il 26 marzo esce \"Antidoto\" insieme a Annita Chase."}
{"id": "3514868", "revid": "486946", "url": "https://it.wikipedia.org/wiki?curid=3514868", "title": "Isole Dahlac", "text": ""}
{"id": "3514876", "revid": "1573940", "url": "https://it.wikipedia.org/wiki?curid=3514876", "title": "Eobaataridae", "text": "Eobaataridae \u00e8 una famiglia di mammiferi estinti appartenenti all'ordine dei Multituberculata. I resti fossili provengono dal Cretaceo inferiore di Europa e Asia. Questi erbivori vissero durante l'era Mesozoica, conosciuta anche come \"l'era dei dinosauri\". Furono tra i rappresentanti pi\u00f9 evoluti del sottordine informale dei \"Plagiaulacida\".\nIn un taxon, i ritrovamenti sono molto ben conservati. Si tratta di \"Sinobaatar\" dalla straordinaria localit\u00e0 Cinese di Liaoning. Erano parenti stretti dei Plagiaulacidae, mentre il secondo molare presenta similarit\u00e0 con quelli del Gruppo Paracimexomys, appartenente al pi\u00f9 evoluto ordine dei Cimolodonta.\nEtimologia.\nIl nome \"Eobaatar\" (dal Greco \"\u1f20\u03ce\u03c2\"= alba e dal Mongolo \"baatar\"= eroe) letteralmente significa \"eroe dell'alba\".\nTassonomia.\nSottoclasse \u2020Allotheria "}
{"id": "3514877", "revid": "76963", "url": "https://it.wikipedia.org/wiki?curid=3514877", "title": "Dal McKennon", "text": "Nel 1942 si spos\u00f2 con Betty Warner, con cui rimase sposato per 66 anni, fino alla morte dell'attore. Dal loro matrimonio sono nati 8 figli.\n\u00c8 morto nel 2009, a 89 anni, per insufficienza respiratoria."}
{"id": "3514884", "revid": "1573940", "url": "https://it.wikipedia.org/wiki?curid=3514884", "title": "Bythocrotus", "text": "Bythocrotus \u00e8 un genere di ragni appartenente alla Famiglia Salticidae.\nDistribuzione.\nL'unica specie oggi nota di questo genere \u00e8 un endemismo dell'isola di Hispaniola.\nTassonomia.\nA dicembre 2010, si compone di una sola specie:"}
{"id": "3514889", "revid": "399", "url": "https://it.wikipedia.org/wiki?curid=3514889", "title": "Selig Polyscope Company", "text": ""}
{"id": "3514893", "revid": "713714", "url": "https://it.wikipedia.org/wiki?curid=3514893", "title": "Avezzano Rugby Societ\u00e0 Sportiva Dilettantistica", "text": "L'Avezzano Rugby Associazione Sportiva Dilettantistica \u00e8 un club italiano di rugby a 15 di Avezzano.\nFondato nel 1977 come sezione rugbistica della polisportiva Unione Sportivi Avezzanesi, la squadra raggiunse per la prima volta la serie B nel 1985 e una seconda volta nel 1997.\nLa terza promozione nella riformata serie B fu centrata nel 2003, mentre la serie A fu raggiunta per la prima volta nel 2006.\nAl termine della stagione 2010-2011 la squadra raggiunse nuovamente la serie A, categoria nella quale milit\u00f2 per due stagioni consecutive.\nDal 2015 milita in serie B.\nStoria.\nLa societ\u00e0 polisportiva denominata Unione Sportivi Avezzanesi, fondata nel 1977, incluse una sezione rugbistica alla cui presidenza fu eletto Angelo Trombetta. Il primo allenatore dei gialloneri fu Pasquale La Manna a cui si avvicendarono Paolo Mariani, Vicini, Bandini e Tiboni.\nNei primi anni di attivit\u00e0 la squadra raggiunse la serie C1 e, al termine del campionato 1984-1985, conquist\u00f2 la promozione in serie B, il secondo livello del campionato italiano di rugby a 15, categoria che tuttavia lasci\u00f2 immediatamente.\nA partire dal 1992 la societ\u00e0 si rinnov\u00f2 e invest\u00ec nel vivaio e nello staff. Allenatore della prima squadra in quegli anni fu il samoano Ivan Kapeli Tasi. \nNel frattempo degli ex giocatori intrapresero l'attivit\u00e0 di allenatori; tra questi Angelo De Zanet ed Alberto Santucci. Nacque la \"scuola rugby\", che cambier\u00e0 il volto delle squadre giovanili dell'Avezzano.\nNel 1997 l'Avezzano raccolse i frutti degli sforzi societari centrando nuovamente la promozione in serie B, cui fece seguito una nuova retrocessione.\nNel 2001 l'Avezzano ottenne la possibilit\u00e0 di gestire, insieme al comune, il nuovo stadio di via dei Gladioli. Nel 2001-2002 arriv\u00f2 a disputare gli spareggi per la promozione in serie B, persi contro il CUS Milano; l'anno successivo si qualific\u00f2 nuovamente per gli spareggi e centr\u00f2 la terza promozione in B dopo aver battuto la Vasari Rugby Arezzo e il Milazzo Rugby.\nNella stagione successiva la formazione giallonera riusc\u00ec a mantenere la categoria e, al contempo, a valorizzare il vivaio grazie anche all'attivit\u00e0 di promozione del rugby svolto nelle scuole di Avezzano e dell'intera Marsica.\nAl termine del campionato 2004-05 i gialloneri sfiorarono l'accesso agli spareggi-promozione per la serie A, piazzandosi al terzo posto dietro Milazzo Rugby e Frascati. La promozione arriv\u00f2 comunque l'anno seguente: dopo aver concluso la stagione al secondo posto, l'Avezzano sfid\u00f2 il Viterbo nei play-off che si conclusero in perfetta parit\u00e0 e, vincendo ai calci piazzati, conquist\u00f2 una storica promozione in serie A.\nLa permanenza nella seconda divisione del campionato italiano di rugby a 15 dur\u00f2 poco. L'Avezzano si classific\u00f2 penultimo e retrocesse nuovamente in serie B. Al termine della stagione 2008-09 sfior\u00f2 l'accesso ai play-off, perdendo all'ultima giornata contro il Modena Rugby Club. L'anno seguente biss\u00f2 la terza posizione, piazzandosi a pari punti, ma con minor differenza punti marcati-sub\u00ecti, con il Frascati.\nNel 2011, vincendo il proprio girone di serie B e i successivi spareggi promozione, centr\u00f2 la promozione in serie A2.\nDopo un campionato 2011-2012 di A2 molto equilibrato, l'Avezzano rugby guadagn\u00f2 la permanenza nel campionato vincendo ai play out con il Livorno, ultimo classificato nella serie A1.\nNelle stagioni successive la squadra non riuscir\u00e0 ad evitare le due retrocessioni che portarono il club a tornare in serie C1. Dal 2013 la societ\u00e0 potenzi\u00f2 ulteriormente il settore giovanile al fine di maturare esperienza nei tornei di serie C. La squadra, dopo la pool promozione di serie C1 2014-2015, venne promossa in serie B.\nIl 28 marzo 2015 inizi\u00f2 una nuova fase societaria che vide la partecipazione delle forze sociali del territorio e la costituzione di una nuova societ\u00e0 tipo S.r.l., denominata \"Avezzano Rugby Associazione Sportiva Dilettantistica\", che risulta essere il primo club rugbistico in Abruzzo per numero di iscritti, che comprende anche una squadra di rugby a 15 femminile.\nNel 2017, in occasione del quarantennale della nascita del club, la societ\u00e0 giallonera ha presentato il nuovo logo con al centro il simbolo dell'orso bruno marsicano che domina sulla scritta latina \"Nec sine Marsis nec contra Marsos\", detto identificativo dei Marsi coniato da Appiano di Alessandria.\nDopo aver mantenuto la serie B per tre anni, la guida tecnica della prima squadra venne affidata per la stagione 2018-2019 a Pierpaolo Rotilio, coadiuvato a livello tecnico da Vincenzo Troiani, entrambi ex allenatori del club L'Aquila Rugby nella serie A 2016-2017.\nNel 2020 Giovanbattista Venditti, dopo aver deciso un prematuro ritiro da rugbista ai massimi livelli, torna a vestire la maglia dell'Avezzano Rugby, militante in serie B.\nIl campionato 2019-2020 fu sospeso con l'annullamento di promozioni e retrocessioni dalla Federazione Italiana Rugby il 26 marzo 2020 a seguito dell'emergenza dovuta alla pandemia di COVID-19, causa dell'interruzione di tutte le attivit\u00e0 sportive in Italia.\nStrutture.\nA partire dal 2001 l'Avezzano Rugby gestisce con il comune lo stadio del rugby, intitolato nel 2020 ad Angelo Trombetta, situato di via dei Gladioli nella periferia nord est di Avezzano.\nLo stadio con campo in erba naturale \u00e8 dotato di tribuna da circa 700 posti a sedere, palestra e club house societario."}
{"id": "3514895", "revid": "1573940", "url": "https://it.wikipedia.org/wiki?curid=3514895", "title": "Brancus", "text": "Brancus \u00e8 un genere di ragni appartenente alla famiglia Salticidae.\nDistribuzione.\nLe 6 specie oggi note di questo genere sono state rinvenute in Africa occidentale e centrale; la sola B. bevisi \u00e8 stata rinvenuta anche in Sudafrica.\nTassonomia.\nA dicembre 2010, si compone di sei specie:"}
{"id": "3514902", "revid": "775372", "url": "https://it.wikipedia.org/wiki?curid=3514902", "title": "William Thomas Cosgrave", "text": "\u00c8 stato il primo Presidente del Consiglio esecutivo dello Stato libero d'Irlanda. Suo figlio, Liam Cosgrave, \u00e8 stato a sua volta Taoiseach dal 1973 al 1977."}
{"id": "3514916", "revid": "1226", "url": "https://it.wikipedia.org/wiki?curid=3514916", "title": "Matrioshka Brain", "text": ""}
{"id": "3514917", "revid": "158913", "url": "https://it.wikipedia.org/wiki?curid=3514917", "title": "Tutti i figli di Mamma Santissima", "text": ""}
{"id": "3514921", "revid": "1305772", "url": "https://it.wikipedia.org/wiki?curid=3514921", "title": "Judy Martz", "text": "La Martz, ex miss Rodeo Montana, partecip\u00f2 alle Olimpiadi invernali del 1964 nella squadra di pattinaggio di velocit\u00e0 su ghiaccio.\nDopo essere stata vicegovernatore del Montana dal 1997 al 2001, decise di candidarsi a governatore e vinse le elezioni con il 51% dei voti. Nel corso del mandato per\u00f2 i suoi consensi andarono diminuendo, anche a causa di alcuni piccoli scandali, e la Martz decise di non ricandidarsi per un secondo mandato nel 2004.\nNel 2005 fu presidente dei Montanans for Judge Roberts (un gruppo che sosteneva la nomina a presidente della Corte Suprema di John G. Roberts).\n\u00c8 scomparsa nel 2017 all'et\u00e0 di 74 anni a seguito di un tumore del pancreas."}
{"id": "3514927", "revid": "76437", "url": "https://it.wikipedia.org/wiki?curid=3514927", "title": "1910 Fruitgum Co.", "text": ""}
{"id": "3514936", "revid": "24443", "url": "https://it.wikipedia.org/wiki?curid=3514936", "title": "Dorsale Fiara-Fior", "text": ""}
{"id": "3514940", "revid": "767487", "url": "https://it.wikipedia.org/wiki?curid=3514940", "title": "Roberto Coll", "text": "Caratteristiche tecniche.\nGiocava come attaccante. Era una mezzala sinistra, ma poteva giocare, nello stesso ruolo, anche sul settore destro. Di bassa statura, era leggero e rapido: era dotato di buona tecnica, ma mancava di precisione nel tiro.\nCarriera.\nClub.\nEntr\u00f2 a far parte della rosa del River Plate nel 1943, ma non ebbe la possibilit\u00e0 di debuttare in prima squadra sino al 1945. Negli anni della \"M\u00e1quina\" fu una riserva, incaricata di sostituire giocatori come \u00c1ngel Labruna o Alfredo Di St\u00e9fano, che ricoprivano ruoli a lui simili. Dal 1948 al 1950 fu nella squadra con il fratello minore Oscar, ma i due giocarono insieme molto di rado, poich\u00e9 erano entrambi delle riserve. Nel 1950 i due lasciarono il River: Oscar pass\u00f2 al Platense, mentre Roberto si trasfer\u00ec in Colombia, al Deportivo Cali, andando ad aumentare il gi\u00e0 cospicuo numero di argentini presente nel Paese, dovuto al cosiddetto \"El Dorado\". Con la formazione bianco-verde fece bene nella seconda stagione, nel 1951, mettendo a segno 19 reti in 34 incontri. Nel 1953 cambi\u00f2 nuovamente maglia, firmando per i cileni del Palestino. In questa compagine Coll trov\u00f2 molto spazio, divenendone uno degli elementi di maggior spicco. Nel 1955 fu tra i protagonisti della vittoria del campionato cileno, il primo nella storia della societ\u00e0. Nel 1959 tenne una buona media realizzativa, andando in gol 10 volte in 25 partite. Nel 1965, all'et\u00e0 di quarant'anni, decise di ritirarsi dal calcio professionistico."}
{"id": "3514954", "revid": "767487", "url": "https://it.wikipedia.org/wiki?curid=3514954", "title": "Tadas Kijanskas", "text": "Carriera.\nClub.\nRitorno al \u0160ilut\u0117.\nRitorna al \u0160ilut\u0117 giocando il 5 maggio 2007 nella vittoria fuori casa per 0-2 contro l'Atlantas Klap\u00e8ida.\nV\u0117tra.\nSegna il primo gol con il V\u0117tra Vilnius il 21 settembre 2008 nella vittoria fuori casa per 1-0 contro il \u0160ilut\u0117.\nGioca l'ultima partita, dove segna un gol, con il V\u0117tra il 20 settembre 2009 nella vittoria per 2-0 contro il Banga.\nS\u016bduva.\nDebutta con il S\u016bduva il 20 marzo 2010 nella vittoria per 3-0 contro il Ma\u017eeikiai.\nL'ultima partita con il S\u016bduva risale al 13 giugno 2010 nel pareggio fuori casa per 1-1 contro lo \u017dalgiris Vilnius.\nJagiellonia Bia\u0142ystok.\nNel giugno del 2010, firma un contratto annuale con il Jagiellonia Bia\u0142ystok.\nDebutta con lo Jagiellonia Bia\u0142ystok in Europa League il 5 agosto 2010 nel pareggio fuori casa per 2-2 contro l'Aris Salonicco.\nDebutta con lo Jagiellonia in Ekstraklasa l'8 agosto 2010 nel pareggio fuori casa per 0-0 contro lo \u015al\u0105sk Breslavia.\nSegna il primo gol con lo Jagiellonia Bia\u0142ystok il 16 ottobre 2010 nella vittoria casalinga per 3-0 contro il Polonia Bytom.\nSegna l'ultimo gol con lo Jagiellonia Bia\u0142ystok il 16 aprile 2011 nella vittoria fuori casa per 0-2 contro lo Zag\u0142\u0119bie Lubin. L'ultima partita con lo Jagiellonia Bia\u0142ystok risale al 29 maggio 2011 nella vittoria casalinga per 2-1 contro il Ruch Chorz\u00f3w.\nKorona Kielce.\nA luglio del 2011 firma un biennale con il Korona Kielce.\nEsordisce con il Korona Kielce il 30 luglio 2011 nella vittoria fuori casa per 1-2 contro il KS Cracovia.\nNazionale.\nFa parte della nazionale lituana.\nDebutta con la Lituania il 10 ottobre 2009 nella sconfitta fuori casa per 2-1 contro l'Austria."}
{"id": "3514959", "revid": "122785635", "url": "https://it.wikipedia.org/wiki?curid=3514959", "title": "Bathypterois grallator", "text": "Bathypterois grallator, conosciuto comunemente come pesce tripode, \u00e8 un pesce abissale dall'insolita forma e appartenente alla famiglia Ipnopidae.\nDistribuzione e habitat.\nQuesta specie \u00e8 stata segnalata alcune volte nel Mar mediterraneo ed \u00e8 diffusa pressoch\u00e9 in tutti gli oceani, dove \u00e8 diffuso nelle acque profonde tra gli 800 e i 4500 metri di profondit\u00e0.\nDescrizione.\nPresenta un corpo snello e allungato, con piccoli occhi ma fauci capaci di grande apertura. Si ritiene che le pinne pettorali, simili alle ali di un pipistrello e dotate di terminazioni nervose, abbiano funzioni sensoriali.\nLa caratteristica pi\u00f9 evidente di questo pesce sono i tre raggi rigidi che si prolungano dalla pinna caudale e dalle pinne ventrali che, quando non nuota, sono posizionati in verticale e permettono all'animale di appoggiarsi sul fondo con una sorta di cavalletto treppiedi. \nRaggiunge una lunghezza massima di 38 cm.\nAlimentazione.\nSospeso sul fondo, ponendosi controcorrente, si nutre di piccoli crostacei dello zooplancton."}
{"id": "3514966", "revid": "767487", "url": "https://it.wikipedia.org/wiki?curid=3514966", "title": "1910 Fruitgum Company", "text": "I 1910 Fruitgum Company o 1910 Fruitgum Co. \u00e8 un gruppo musicale statunitense formatosi a Linden, New Jersey, Stati Uniti.\nNel 1968 il singolo \"Simon Says\" raggiunge la prima posizione in classifica per quattro settimane in Italia, la seconda in Austria e nel Regno Unito, la terza in Svizzera e Norvegia, la quarta nella Billboard Hot 100 e la sesta in Germania.\nDiscografia.\nAlbum\nSingoli"}
{"id": "3514967", "revid": "1942768", "url": "https://it.wikipedia.org/wiki?curid=3514967", "title": "Romagna Rugby Football Club", "text": "Il Romagna Rugby Football Club \u00e8 una franchigia di rugby a 15 italiana che rappresenta la regione storica e geografica della Romagna.\nLa franchigia ha sede a Ravenna in via Giordano Bruno 1 e disputa i propri incontri interni allo stadio del Rugby di Cesena.\nStoria.\nIl Romagna RFC nasce nel 2006 con il duplice obiettivo di rappresentare il territorio romagnolo, attraverso la creazione di una rappresentativa regionale formata dalla selezione dei migliori giocatori dei club aderenti al progetto, e di sostenere la crescita delle societ\u00e0 di rugby in Romagna.\nLa prima apparizione di una selezione romagnola risale al 20 maggio 2001, quando a Forl\u00ec si \u00e8 disputata una amichevole tra il e una rappresentativa composta da atleti provenienti da Forl\u00ec, Cesena, Alfonsine e Imola.\nIl progetto di riunire i club del territorio in una vera e propria squadra si concretizza nella stagione sportiva 2006-07 con l'iscrizione del Romagna RFC al campionato di Serie B, a seguito della cessione del titolo sportivo da parte del . Nella sua stagione di esordio il Romagna chiude la stagione regolare al quarto posto in classifica, risultato che trova conferma nella stagione successiva, quando il club si qualifica per i \"play-off\".\nPer il salto di categoria bisogna attendere la stagione 2010-11, quando la prima squadra conclude da imbattuta il campionato aggiudicandosi la finale \"play-off\" e l'accesso alla Serie A2. La stagione da matricola nella nuova categoria si chiude con una nuova promozione che proietta la squadra in A1, la seconda divisione del campionato nazionale. Tuttavia, dopo essersi assicurata la salvezza nella stagione 2013-14, nel biennio seguente non riesce ad evitare i \"play-out\" e la retrocessione in Serie B.\nNella stagione 2016-17 il progetto si arricchisce con la costituzione di una formazione Under-18, che partecipa al campionato \u00c9lite e che a sua volta pu\u00f2 rappresentare tutta la franchigia in questa categoria.\nAl termine della stagione 2018-19, dopo 5 anni in Serie B, la prima squadra dei \"Galletti\" riconquista la Serie A: chiuso il girone al primo posto e pari punti con il , la squadra romagnola (la pi\u00f9 giovane del campionato con un'et\u00e0 media della rosa dai 22 e i 23 anni) si aggiudica la promozione vincendo lo spareggio con i laziali.\nFranchigia.\nFondato nel giugno 2006, al Romagna Rugby Football Club aderiscono i seguenti club romagnoli:"}
{"id": "3514968", "revid": "2045688", "url": "https://it.wikipedia.org/wiki?curid=3514968", "title": "Governo Kenny I", "text": "Il Governo Kenny I \u00e8 stato il ventinovesimo governo irlandese. Ha iniziato il mandato il 9 marzo 2011, dopo i negoziati seguiti alle elezioni generali del 2011. \n\u00c8 guidato da Enda Kenny ed \u00e8 un governo di coalizione formato dal Fine Gael e dal Partito laburista, partiti all'opposizione dal 1997 al 2011. La maggioranza che appoggia il governo dispone di 113 seggi su 166 nel D\u00e1il \u00c9ireann.\nTaoiseach.\nIl Taoiseach \u00e8 Enda Kenny, leader del Fine Gael dal 2002. \u00c8 la sua prima esperienza alla guida del governo. Dal 1994 al 1997 fu ministro per il turismo e il commercio. Kenny \u00e8 membro del D\u00e1il \u00c9ireann ininterrottamente dal 1975. "}
{"id": "3514969", "revid": "599013", "url": "https://it.wikipedia.org/wiki?curid=3514969", "title": "High School Musical - La sfida", "text": ""}
{"id": "3514970", "revid": "1573940", "url": "https://it.wikipedia.org/wiki?curid=3514970", "title": "Algyroides nigropunctatus", "text": "L'algiroide magnifico (\"Algyroides nigropunctatus\" ()) \u00e8 una lucertola europea, diffusa nelle regioni costiere dell'Adriatico orientale e dello Jonio orientale.\nMorfologia.\nL'algiroide magnifico \u00e8 un piccolo sauro che pu\u00f2 raggiungere una lunghezza di circa .\nBiologia.\nSi nutre di insetti e altri artropodi.\nDistribuzione e habitat.\n\u00c8 presente su tutta la costa orientale dell'Adriatico e sulla costa balcanica dello Ionio, nonch\u00e9 sulle isole greche dello Ionio, con l'eccezione di Zacinto. Esistono inoltre piccole enclave nei Balcani. In Italia \u00e8 presente nel Friuli-Venezia Giulia orientale.\nPredilige la boscaglia e muretti a secco fino a "}
{"id": "3514972", "revid": "1305772", "url": "https://it.wikipedia.org/wiki?curid=3514972", "title": "Alcione (torpediniera)", "text": " \nL\u2019Alcione \u00e8 stata una torpediniera della Regia Marina.\nStoria.\nNell'agosto 1938 la nave, da poco in servizio, partecip\u00f2 ad un ciclo di addestramento al largo dell'isola d'Elba.\nSeconda guerra mondiale.\nAll'ingresso dell'Italia nella seconda guerra mondiale la nave faceva parte della I Squadriglia Torpediniere di base a Messina, che formava insieme alle gemelle \"Airone\", \"Aretusa\" ed \"Ariel\". Inizialmente la nave venne impiegata in compiti di posa di campi minati.\nIl 29 luglio 1940, nell'ambito dell'operazione \u00abTrasporto Veloce Lento\u00bb, l\u2019\"Alcione\" e le altre tre torpediniere della I Squadriglia vennero inviate a rafforzare la scorta\u00a0\u2013 torpediniere \"Circe\", \"Clio\", \"Climene\" e \"Centauro\" della XIII Squadriglia\u00a0\u2013 di un convoglio composto dal piroscafo passeggeri \"Marco Polo\" e dagli incrociatori ausiliari \"Citt\u00e0 di Palermo\" e \"Citt\u00e0 di Napoli\", in navigazione da Napoli a Bengasi.\nNella notte tra il 5 ed il 6 settembre 1940 l\u2019\"Alcione\" effettu\u00f2 la posa di uno sbarramento di 56 mine nelle acque della Valletta insieme alle gemelle \"Aretusa\", \"Ariel\" ed \"Altair\".\nIl 10 ottobre l'\"Alcione\" l'\"Airone\", insieme ad idrovolanti dell'89\u00aa Squadriglia, effettuarono un'azione antisommergibile al largo di Siracusa in seguito alla quale ritennero di aver affondato il sommergibile britannico \"Triad\". In realt\u00e0 \u00e8 pressoch\u00e9 certa l'attribuzione dell'affondamento di tale unit\u00e0 al sommergibile \"Toti\", in un duello che ebbe luogo nel golfo di Taranto in quei giorni.\nBattaglia di Capo Passero.\nNella notte tra l'11 ed il 12 ottobre 1940 l\u2019\"Alcione\", al comando del tenente di vascello Luigi Bonatti, fu inviata a pattugliare, insieme ad \"Airone\" ed \"Ariel\" ed ai cacciatorpediniere della XI Squadriglia (\"Aviere\", \"Artigliere\", \"Geniere\", \"Camicia Nera\") l'area ad est di Malta, alla ricerca di navi britanniche che avrebbero dovuto trovarsi in quella zona. Il pattugliamento, iniziato all'una di notte del 12 ottobre, si svolgeva alla velocit\u00e0 di 12 nodi con rotta per 270\u00b0, con le torpediniere distanziate tra di loro di circa 4 miglia. L\u2019\"Alcione\" era la prima unit\u00e0 della squadriglia, quella pi\u00f9 a nord, seguita dalle unit\u00e0 sezionarie, mentre i cacciatorpediniere si trovavano pi\u00f9 a sud. All'1.38 proprio l\u2019\"Alcione\" avvist\u00f2 a 18.000 metri a sud/sudest\u00a0\u2013 senza venire a sua volta avvistata\u00a0\u2013 l'incrociatore leggero HMS \"Ajax\", che faceva parte di un pi\u00f9 ampio schieramento navale britannico che stava tornando ad Alessandria dopo aver scortato un convoglio per Malta. Dopo aver lanciato il segnale di scoperta, la torpediniera si port\u00f2 decisamente all'attacco seguita subito dopo dalle navi gemelle: dopo un avvicinamento durato una ventina di minuti, all'1.57 l\u2019\"Alcione\" lanci\u00f2 due siluri, da 1.800 metri di distanza, contro il fianco sinistro dell\u2019\"Ajax\", mancandolo. Prima che la nave potesse procedere al lancio di ulteriori siluri, l\u2019\"Airone\", che aveva a sua volta lanciato quattro armi, invert\u00ec la rotta aprendo il fuoco e scatenando un violento scontro: non potendo lanciare altri siluri per via della posizione dell\u2019\"Airone\", l\u2019\"Alcione\" apr\u00ec il fuoco con i pezzi da 101 mm e spar\u00f2 15 infruttuose salve, prima di perdere il contatto con l\u2019\"Ajax\" alle 2.03. Peggior sorte ebbero le navi gemelle: l\u2019\"Airone\" venne investita a bruciapelo dal fuoco della nave nemica che la ridusse ad un relitto in fiamme, mentre l\u2019\"Ariel\" esplose ed affond\u00f2 in breve tempo. Terminata la manovra di allontanamento, ed avendo comunicato alla XI Squadriglia, alle 0.45, dell'avvenuto scontro, l\u2019\"Alcione\" si riport\u00f2 sul luogo del combattimento imbattendosi nel relitto galleggiante dell\u2019\"Airone\": la nave non pot\u00e9 far altro che recuperare l'equipaggio dell'unit\u00e0 gemella, che affond\u00f2 per i danni alle 3.34. Dopo aver recuperato anche parte dei superstiti dell\u2019\"Ariel\", all\u2019\"Alcione\" non rimase che fare rotta su Augusta, dove giunse senza problemi verso le otto del mattino del 12 ottobre.\nRestante attivit\u00e0 svolta nel 1940.\nAlle cinque del pomeriggio del 27 novembre 1940 la torpediniera salp\u00f2 da Trapani insieme alle gemelle \"Vega\", \"Sirio\" e \"Sagittario\" per un pattugliamento notturno nel canale di Sicilia mentre era in corso l'operazione britannica \u00abCollar\u00bb (poi sfociata nella battaglia di Capo Teulada), che vedeva in mare il grosso della Mediterranean Fleet Tuttavia delle quattro navi solo la \"Sirio\", alle 00.33 del 28, effettu\u00f2 un infruttuoso attacco con i siluri contro le navi inglesi.\nA partire dal dicembre 1940 venne impiegata per scorte di convogli sulle rotte della Libia, e, successivamente, anche nell'Adriatico e nell'Egeo.\n1941.\nIl 6 marzo 1941 l\u2019\"Alcione\" lasci\u00f2 Napoli per scortare a Palermo, dove giunse due giorni dopo, le grandi e moderne motonavi da carico \"Andrea Gritti\" e \"Sebastiano Venier\". Con la scorta aggiuntiva delle torpediniere \"Pallade\" e \"Polluce\", aggiuntesi a Palermo, nonch\u00e9 delle unit\u00e0 similari \"Centauro\" e \"Clio\" che scortarono sia questo che un altro convoglio, le navi proseguirono dal porto siciliano verso Tripoli dove giunsero, senza danni, alle 13.30 dell'11 marzo.\nDal 28 al 30 marzo \"Alcione\", \"Circe\" e \"Sagittario\" vennero inviate, insieme a due MAS, a soccorrere il piroscafo tedesco \"Ruhr\", silurato dal sommergibile britannico \"Utmost\" mentre era in navigazione in convoglio verso la Libia, e lo scortarono a Tripoli insieme ad un altro piroscafo silurato in un secondo tempo, il \"Galilea\" (entrambe le navi poterono essere salvate).\nNel corso del 1941 la torpediniera venne modificata con l'eliminazione delle poco efficaci mitragliere da 13,2 mm e la loro sostituzione con 8 armi da 20/65 mm\nL'affondamento.\nNel pomeriggio del 10 dicembre 1941 l\u2019\"Alcione\" lasci\u00f2 il Pireo per scortare a Suda le navi cisterna \"Arca\" ed \"Ellis\", giungendo l'indomani alle 11.05 in vista di Akrotiri (La Canea). Alle 14.50, quando il convoglio si trovava all'imboccatura della baia di Suda, alcuni idrovolanti italo-tedeschi avvistarono, nel punto 35\u00b029' N e 24\u00b011' E (al largo di Capo Liman) le bolle d'aria che indicavano il lancio di due siluri\u00a0\u2013 in realt\u00e0 erano quattro e li aveva lanciati il sommergibile britannico \"Truant\", che alle 13.20 aveva avvistato il convoglio a 9 miglia per 012\u00b0 da Capo Drepano ed alle 14.32 aveva lanciato le proprie armi da 3200 metri \u2013 e sganciarono bombe sul punto del lancio, sparando al contempo otto razzi (sette bianchi ed uno verde) per avvisare le navi dell'attacco in corso: la torpediniera, che aveva visto solo l'ultimo dei razzi, cerc\u00f2 quindi di attaccare l'unit\u00e0 subacquea nemica, ma poco dopo vennero avvistati due siluri: l\u2019\"Alcione\" pot\u00e9 evitare il primo con la manovra, ma il secondo and\u00f2 a segno e la poppa della nave venne asportata da una colossale esplosione Alcune bombe di profondit\u00e0 della torpediniera scoppiarono, mentre l'unit\u00e0, immobilizzata, iniziava ad affondare lentamente. L\u2019\"Ellis\" cerc\u00f2 quindi di rimorchiare l\u2019\"Alcione\", ancora galleggiante, verso Suda, poi, visti inutili tali sforzi, tent\u00f2 di portarla ad incagliare nei pressi di Marathi, ma anche questa manovra non serv\u00ec a salvare l'unit\u00e0: alle 15.35 la torpediniera si abbatt\u00e9 improvvisamente sul fianco sinistro ed affond\u00f2 in acque basse, lasciando emergere parte dello scafo. \nTra l'equipaggio dell\u2019\"Alcione\" si registrarono 17 morti e 14 feriti, tra cui uno grave.\nComandanti\nTenente di vascello Giuseppe Folli \"(nato a Bologna il 4 aprile 1909)\" (10 giugno - 1 settembre 1940)\nTenente di vascello Luigi Bonatti \"(nato l'11 dicembre 1903)\" (2 settembre - dicembre 1940)\nTenente di vascello Luigi Falcucci \"(nato il 13 novembre 1911)\" (gennaio - 11 dicembre 1941)"}
{"id": "3514982", "revid": "767487", "url": "https://it.wikipedia.org/wiki?curid=3514982", "title": "Zliechov", "text": "Zliechov (in ungherese \"Zsolt\") \u00e8 un comune della Slovacchia facente parte del distretto di Ilava, nella regione di Tren\u010d\u00edn."}
{"id": "3514985", "revid": "46291", "url": "https://it.wikipedia.org/wiki?curid=3514985", "title": "Dubautia plantaginea", "text": "Dubautia plantaginea \u00e8 una pianta della famiglia delle Asteracee, endemica delle isole Hawaii.\nDistribuzione e habitat.\nLa specie \u00e8 presente su tutte e sei le isole principali dell'arcipelago delle Hawaii (Kauai, Oahu, Molokai, Lanai, Maui e Hawaii). Popola ambienti con precipitazioni annue tra 75 e 760\u00a0cm, ad altitudini comprese tra 300 e 2100\u00a0m.\nTassonomia.\nSono note 3 sottospecie:"}
{"id": "3514987", "revid": "1243", "url": "https://it.wikipedia.org/wiki?curid=3514987", "title": "Castello di Sirmione", "text": ""}
{"id": "3514989", "revid": "486946", "url": "https://it.wikipedia.org/wiki?curid=3514989", "title": "Arcipelago delle Dahlac", "text": ""}
{"id": "3514994", "revid": "110157", "url": "https://it.wikipedia.org/wiki?curid=3514994", "title": "Funzione di Marcum", "text": "In statistica, la Funzione di Marcum formula_1 \u00e8 definita come: \nformula_2\ncon formula_3 funzione modificata di Bessel di ordine \u00a0\"M\"\u00a0\u2212\u00a01. Una definizione alternativa \u00e8:\nformula_4\nLa Funzione di Marcum \u00e8 utilizzata ad esempio come funzione di ripartizione per la distribuzione formula_5 non centrale e per la distribuzione di Rice."}
{"id": "3514998", "revid": "4252", "url": "https://it.wikipedia.org/wiki?curid=3514998", "title": "Apollo (lepidotteri)", "text": ""}
{"id": "3514999", "revid": "453768", "url": "https://it.wikipedia.org/wiki?curid=3514999", "title": "Oscar Coll", "text": "Caratteristiche tecniche.\nGiocava come attaccante. Era una mezzala destra, ma poteva giocare anche come centravanti e centrocampista di fascia.\nCarriera.\nClub.\nColl entr\u00f2 nella prima squadra del River Plate, dove gi\u00e0 militava da diverso tempo il fratello Roberto, nel 1948. Vi rimase sino al 1950, venendo considerato una riserva; insieme al fratello lasci\u00f2 il club, avendovi trovato poco spazio. Roberto si trasfer\u00ec in Colombia, al Deportivo Cali, mentre Oscar rimase in Argentina, firmando per il Platense di Vicente L\u00f3pez. Con la nuova formazione mantenne un rendimento costante: 18 gol al primo anno, 19 al secondo e 13 al terzo. Vista la buona media realizzativa, fu acquistato dal San Lorenzo nel 1954. Coll debutt\u00f2 in quella stagione, mettendo a segno 10 gol. L'annata seguente lo vide andare in rete per 6 volte. Nel 1956 arriv\u00f2 l'offerta dell'Espanyol di Barcellona, che Coll accett\u00f2: si trasfer\u00ec dunque in Europa. Inizialmente ci furono problemi riguardante la documentazione del giocatore, inviata in ritardo dalla dirigenza del San Lorenzo, ma in seguito la situazione si risolse e Coll pot\u00e9 debuttare. Alla sua prima stagione, Coll gioc\u00f2 14 partite, segnando 7 reti; nel 1958-1959 stabil\u00ec il proprio primato di gol in massima serie spagnola, realizzandone 11. Al termine dell'annata 1960-1961 decise di lasciare la penisola iberica per tornare in Sudamerica: si accas\u00f2 dunque all'Universidad de Chile di Santiago. Con la formazione dalla divisa blu partecip\u00f2 alla Coppa Libertadores nel 1963, nel 1965 e nel 1966, totalizzando inoltre 72 presenze e 13 gol nel massimo campionato cileno."}
{"id": "3515010", "revid": "1305772", "url": "https://it.wikipedia.org/wiki?curid=3515010", "title": "Training di matematica del prof. Kageyama", "text": "Training di matematica del prof. Kageyama (in inglese Professor Kageyama's Maths Training e in francese M\u00e9thode Math\u00e9matique du Professeur Kageyama) \u00e8 un videogioco educativo sviluppato dalla Shogakukan, pubblicato dalla Nintendo e pubblicato in Europa l'8 febbraio 2008. Negli Stati Uniti d'America, il gioco \u00e8 stato pubblicato con il nome di \"Personal Trainer: Math\".\nFa parte della linea Touch! Generations per Nintendo DS.\nIn questo gioco non esiste una trama, infatti il giocatore deve risolvere quotidianamente dei semplici quesiti aritmetici. Il videogioco \u00e8 stato ideato da Hideo Kageyama, professore presso il Centro di ricerca e sviluppo dell'istruzione superiore della Ritsumeikan University di Kyoto.\nTest del giorno.\nIl test del giorno \u00e8 una prova in cui si devono eseguire tre esercizi aritmetici, questi esercizi cambiano a seconda del livello che ha raggiunto l'allievo. Il test si pu\u00f2 eseguire solo una volta al giorno.\nMetodo Kageyama.\nUn allievo.\nScegliendo l'opzione \"un allievo\" ci si pu\u00f2 esercitare con esercizi di calcolo come: calcoli 100 caselle e maratona divisioni.\nCalcoli 100 caselle.\nSe ci si vuole allenare con l'esercizio \"calcoli 100 caselle\" bisogna scegliere l'operazione aritmetica (tra addizioni, sottrazioni e moltiplicazioni), il numero dei quesiti (10, 30, 50 o 100) e la loro sequenza (nuova o invariata). L'esercizio consiste nel addizionare, sottrarre o moltiplicare dei numeri, scrivendo nelle caselle i risultati delle operazioni. In calcoli 100 caselle, verr\u00e0 assegnata, al giocatore, una penalit\u00e0 di tempo per ogni errore commesso.\nMaratona divisioni.\nPer esercitarsi con l'esercizio \"maratona divisioni\", bisogna prima scegliere il livello tra A (facile), B (normale) e C (difficile), il numero dei quesiti (10, 30, 50, 90), e la loro sequenza, sempre come nell'esercizio calcoli 100 caselle. L'obbiettivo \u00e8 quello di scrivere il risultato della divisione nella casella. Nel livello A \u00e8 sufficiente scrivere solo il risultato, ma nei livelli B e C oltre al quoziente si deve scrivere anche il resto.\nGruppo di studio.\nScegliendo invece l'opzione \"gruppo di studio\", grazie alla comunicazione wirless DS ci si pu\u00f2 esercitare con un massimo di 15 persone. Il gruppo di studio lo si pu\u00f2 creare scegliendo l'opzione crea gruppo. Scegliendo invece l'opzione \"partecipa\", si pu\u00f2 partecipare ad un altro gruppo di studio creato da un altro allievo.\nEsercizi.\nLa seguente lista elenca gli esercizi del gioco.\nMedaglie.\nA seconda del numero di risposte esatte date nell'esercizio svolto, il giocatore, ricever\u00e0 una medaglia diversa tra quella di bronzo, quella d'argento e quella d'oro. Se l'utente risolve tutti i quesiti senza commettere errori e pi\u00f9 velocemente rispetto al tempo ideale, potrebbe ricevere una medaglia speciale."}
{"id": "3515013", "revid": "75775", "url": "https://it.wikipedia.org/wiki?curid=3515013", "title": "Videogioco di conquista in tempo reale", "text": ""}
{"id": "3515014", "revid": "287204", "url": "https://it.wikipedia.org/wiki?curid=3515014", "title": "Castello Scaligero", "text": "Castello Scaligero \u00e8 il nome di sette complessi architettonici (sei in provincia di Verona, uno in provincia di Brescia):\nProvincia di Brescia\nProvincia di Verona"}
{"id": "3515015", "revid": "2002577", "url": "https://it.wikipedia.org/wiki?curid=3515015", "title": "Vestito nero di Rita Hayworth", "text": "Il vestito nero indossato da Rita Hayworth nel film \"Gilda\", fu realizzato dal costumista statunitense Jean Louis e venne utilizzato in una delle scene pi\u00f9 celebri del film: quella in cui il personaggio di Gilda interpreta il brano \"Put The Blame On Mame\", improvvisando un breve striptease (in realt\u00e0 leva soltanto un guanto durante il balletto, e l'altro alla fine), coreografato da Jack Cole. Il vestito ha contribuito a consolidare l'immagine di femme fatale nell'immaginario collettivo, oltre ad essere universalmente riconosciuto come icona della moda e del cinema.\nStoria.\nLo stilista parigino Jean Louis, costumista della Columbia Pictures collabor\u00f2 con l'attrice Rita Hayworth in nove film a partire da \"Stanotte e ogni notte\" del 1945 sino ad arrivare a \"Cordura\" del 1959. Jean Louis viene definito \"un ingrediente essenziale nella formula che cre\u00f2 l'immagine di Rita Haywort\"..\nPer creare gli abiti per \"Gilda\", Jean Louis si ispir\u00f2 ai ritratti di \"Madame X\", celebre socialite parigina. Secondo la rivista \"Life\" il guardaroba realizzato da Jean Louis per Rita Hayworth aveva un valore di circa 60.000 dollari, una cifra sbalorditiva per l'epoca.\nNel 1946, si diffuse la notizia che l'immagine di Rita Hayworth nei panni di Gilda era stata impressa sulla prima bomba nucleare ad essere testata dopo la seconda guerra mondiale (nell'atollo di Bikini nell'Oceano Pacifico), come parte dell'Operazione Crossroads. Tuttavia, ricerche recenti hanno suggerito che tutto ci\u00f2 che era riportato sulla bomba era solo la parola \"Gilda\".\nAd aprile 2009, il vestito doveva essere venduto presso la casa d'asta di Forrest J. Ackerman. Nella descrizione del lotto veniva specificato che il vestito aveva ancora le etichette \u201cpropriet\u00e0 della Columbia Pictures\u201d e \"Rita Hayworth\" cucite all'interno. Il prezzo iniziale stimato era fra i 30.000 ed i 50.000 dollari, tuttavia l'abito \u00e8 stato ritirato prima che raggiungesse l'asta. In seguito, a settembre 2009, il vestito \u00e8 apparso inspiegabilmente in un'asta del sito web eBay con un prezzo iniziale di 30.000 dollari.\nAlla celebre scena dell'abito nero di \"Gilda\" in seguito hanno fatto riferimento numerose pellicole. Uno dei pi\u00f9 ricordati \u00e8 la parodia interpretata da Jessica Rabbit nel lungometraggio Disney \"Chi ha incastrato Roger Rabbit\", in cui il personaggio si esibisce in una performance di \"Why Don't You Do Right?\" rifacendosi allo stile di Rita Hayworth in \"Gilda\".\nDesign.\nIl vestito \u00e8 un tubino in raso nero con scollatura dritta che lascia completamente scoperte le spalle. Il vestito \u00e8 lungo sino al suolo ed ha un profondo spacco laterale. Nella scena del film \"Gilda\" in cui compare, l'abito \u00e8 abbinato ad un paio di guanti lunghi sino alle spalle.\nPer poter indossare l'abito, Rita Hayworth fu costretta ad indossare un corsetto, dato che appena pochi mesi prima, aveva partorito sua figlia Rebecca, e non era ancora completamente tornata in forma. Inoltre per far s\u00ec che l'abito rimanesse al suo posto durante la coreografia, Jean Louis studi\u00f2 una imbracatura, da indossare sotto al vestito. L'imbracatura era composta da tre sartiame - una sotto il seno, una al centro e uno sul lato. Inoltre della plastica morbida era stata modellata intorno alla parte superiore della gonna."}
{"id": "3515016", "revid": "3115", "url": "https://it.wikipedia.org/wiki?curid=3515016", "title": "Brezov\u00e1 pod Bradlom", "text": "Brezov\u00e1 pod Bradlom (in ungherese \"Berez\u00f3\", in tedesco \"Birkenhain\") \u00e8 una citt\u00e0 della Slovacchia facente parte del distretto di Myjava, nella regione di Tren\u010d\u00edn.\nDiede i natali a Samuel Jurkovi\u010d (1796-1873), pedagogo e attivista culturale.\nSi trova sulle pendici della collina di Bradlo, ove sorge il mausoleo di Milan Rastislav \u0160tef\u00e1nik, opera dell'architetto Du\u0161an Jurkovi\u010d. "}
{"id": "3515017", "revid": "767487", "url": "https://it.wikipedia.org/wiki?curid=3515017", "title": "Hayastani Ankaxowt'yan Gavat' 2011", "text": "La Coppa dell'Indipendenza 2011 \u00e8 stata la 20\u00aa edizione della Coppa nazionale armena. Il torneo \u00e8 iniziato il 10 marzo e si \u00e8 concluso l'11 maggio 2011. Il Mika Yerevan ha vinto la coppa per la sesta volta, battendo in finale lo \u0160irak e conquistando l'accesso al secondo turno preliminare della UEFA Europa League 2011-2012.\nFormula.\nAlla Coppa hanno partecipato solo le 8 squadre della Bardsragujn chumb 2011. Quarti di finale e semifinali si sono giocati con partite di andata e ritorno, la finale in gara unica."}
{"id": "3515018", "revid": "287204", "url": "https://it.wikipedia.org/wiki?curid=3515018", "title": "Brezova pod Bradlom", "text": ""}
{"id": "3515024", "revid": "767487", "url": "https://it.wikipedia.org/wiki?curid=3515024", "title": "Patrick Diaik\u00e9", "text": "Carriera.\nClub.\nDal 2006 gioca nella squadra neocaledoniana del Le Mont-Dore.\nNazionale.\nDal 2007 gioca con la Nazionale di calcio della Nuova Caledonia, dove in 17 presenze, ha segnato anche un gol."}
{"id": "3515027", "revid": "3115", "url": "https://it.wikipedia.org/wiki?curid=3515027", "title": "Brestovec (Tren\u010d\u00edn)", "text": "Brestovec (in ungherese \"Brez\u00f3v\u00f6lgy\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3515032", "revid": "287204", "url": "https://it.wikipedia.org/wiki?curid=3515032", "title": "Campionato rumeno di pallavolo maschile", "text": "Il campionato rumeno di pallavolo maschile \u00e8 un insieme di tornei pallavolistici per squadre di club rumene, istituiti dalla Federazione pallavolistica della Romania."}
{"id": "3515033", "revid": "3115", "url": "https://it.wikipedia.org/wiki?curid=3515033", "title": "Bukovec (Tren\u010d\u00edn)", "text": "Bukovec (in ungherese \"Berencsbuk\u00f3c\", in tedesco \"Bukowetz\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3515044", "revid": "3115", "url": "https://it.wikipedia.org/wiki?curid=3515044", "title": "Chvojnica (Myjava)", "text": "Chvojnica (in ungherese \"Fenyvesd\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3515046", "revid": "46931", "url": "https://it.wikipedia.org/wiki?curid=3515046", "title": "Paricuria", "text": ""}
{"id": "3515047", "revid": "46931", "url": "https://it.wikipedia.org/wiki?curid=3515047", "title": "Paricores", "text": ""}
{"id": "3515048", "revid": "46931", "url": "https://it.wikipedia.org/wiki?curid=3515048", "title": "Palincur", "text": ""}
{"id": "3515049", "revid": "46931", "url": "https://it.wikipedia.org/wiki?curid=3515049", "title": "Parikurene", "text": ""}
{"id": "3515050", "revid": "46931", "url": "https://it.wikipedia.org/wiki?curid=3515050", "title": "Parinkur-I\u00e9ne", "text": ""}
{"id": "3515051", "revid": "46931", "url": "https://it.wikipedia.org/wiki?curid=3515051", "title": "Pa\u00efkwen\u00e9", "text": ""}
{"id": "3515054", "revid": "767487", "url": "https://it.wikipedia.org/wiki?curid=3515054", "title": "Hra\u0161n\u00e9", "text": "Hra\u0161n\u00e9 (in ungherese \"R\u00e1snyahegy\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3515055", "revid": "287204", "url": "https://it.wikipedia.org/wiki?curid=3515055", "title": "Hrasne", "text": ""}
{"id": "3515057", "revid": "285333", "url": "https://it.wikipedia.org/wiki?curid=3515057", "title": "Disney's Friends for Change Games", "text": "Disney's Friends for Change Games \u00e8 una serie televisiva sportiva, basata sull'iniziativa della Disney Disney's Friends for Change. Riprende i Disney Channel Games, ed \u00e8 iniziato il 24 giugno 2011 su Disney Channel. In Italia vengono trasmessi dal 28 ottobre 2011, sempre su Disney Channel Italia.\nTeam.\nQuattro team (Rosso, Blu, Verde e Giallo) hanno giocato per la fondazione per la carit\u00e0 scelta. $325.000 verranno dati automaticamente a ogni fondazione e la squadra vincitrice ricever\u00e0 altri $100.000 per la fondazione per cui gioca. La squadra Rossa sosterr\u00e0 il \"World Wildlife Fund\", quella Blu \"La Conservazione dell'Oceano\", quella Verde \"La Fauna e Flora Internazionale\" e quella Gialla l\"'UNICEF\".\nClassifica.\nSettimana 1.\nDurante la prima settimana si \u00e8 svolto un gioco su una pista da ballo che produce energia. per ogni squadra tre giocatori hanno sfoggiato una coreografia e chi produceva pi\u00f9 energia vinceva. la sfida \u00e8 stata vinta dai rossi che si aggiudicano 300 punti seguiti dai blu con 200 punti, i verdi con 100 e i gialli con 50. I rossi hanno vinto anche la possibilit\u00e0 di prendere un giocatore di un'altra squadra e hanno scelto Roshon Fegan lasciando i blu con un giocatore in meno.\nSettimana 2.\nQuesta settimana invece c'\u00e8 stato un gioco che consisteva di trovare i pezzi della propria divisa e catapultarli in un cesto poi bisognava lavare i capi con una lavatrice che funziona con la spinta della bicicletta e farli asciugare. al contrario del 1\u00b0 gioco, la sfida \u00e8 stata vinta dai gialli che si aggiudicano 300 punti seguiti dai rossi con 200 punti e lasciando uguali blu e verdi con 100 punti.\nSettimana 3.\nLa settimana scorsa ha chiuso con una sorpresa: i migliori giocatori hanno cambiato squadra. Ryan Ochoa \u00e8 diventato giallo; China Anne McClain \u00e8 diventata verde; Doc Shaw \u00e8 diventato rosso e Doug Brochu \u00e8 diventato blu.\nQuesta volta c'\u00e8 stato il gioco del riciclatore dove le squadre dovevano dividere i rifiuti secondo le tre categorie: carta, plastica, alluminio. In un primo momento, le semifinali, sembrava che i blu avessero sconfitto i gialli ma per il loro errore di non dividere i rifiuti hanno perso. ma la finale tra gialli e verdi con i nuovi capitani: China Anne McClain e Sierra McCormick; facendo vincere i verdi per un punto."}
{"id": "3515059", "revid": "46931", "url": "https://it.wikipedia.org/wiki?curid=3515059", "title": "Paresi (popolo)", "text": ""}
{"id": "3515060", "revid": "599013", "url": "https://it.wikipedia.org/wiki?curid=3515060", "title": "Ferrugem", "text": ""}
{"id": "3515061", "revid": "284428", "url": "https://it.wikipedia.org/wiki?curid=3515061", "title": "Meridiana-Kalev Chocolate Team", "text": ""}
{"id": "3515067", "revid": "767487", "url": "https://it.wikipedia.org/wiki?curid=3515067", "title": "Pierre Wajoka", "text": "Carriera.\nHa giocato nelle file del Ga\u00eftcha dal 2011 al 2015.\nNazionale.\nDal 2003 al 2011 ha giocato costantemente con la nazionale neocaledoniana, di cui \u00e8 il primatista di presenze (39) e con cui ha segnato 14 gol."}
{"id": "3515070", "revid": "729019", "url": "https://it.wikipedia.org/wiki?curid=3515070", "title": "72\u00ba Reggimento fanteria &quot;Puglie&quot;", "text": "Il 72\u00ba Reggimento fanteria \"Puglie\" \u00e8 stata un'unit\u00e0 dell'Esercito Italiano.\nStoria.\nIl 72\u00ba Reggimento fanteria \"Puglie\" viene costituito a Milano il 1\u00ba agosto 1862 insieme al 71\u00ba Reggimento per costituire la Brigata \"Puglie\" di nuova formazione.\nNella prima guerra mondiale (1915-1918).\nLa Brigata \"Puglie\", formata dal 71\u00ba e dal 72\u00ba reggimento, si trova gi\u00e0 in Trentino, alle dipendenze della 9\u00aa divisione, all'atto della mobilitazione. Viene poi trasferita sul fronte dell'Isonzo, dove parteciper\u00e0 alla Quarta battaglia dell'Isonzo; il 72\u00b0 \u00e8 impegnato sulle alture del Grafenberg e del Podgora.\nNel febbraio 1916 la brigata viene trasferita sul fronte albanese, alle dipendenze della 38\u00aa divisione, ma gi\u00e0 a maggio \u00e8 di nuovo in Trentino, alle dipendenze della 44\u00aa divisione, dove sopporta il peso dell'offensiva austriaca; la controffensiva la porta a conquistare Vallarsa, e il 72\u00b0 cerca invano di prendere il forte Pozzacchio (29 giugno). La brigata difende poi la linea del Mattassone; nella seconda decade di ottobre, il 72\u00b0 attacca il monte Spil. Da met\u00e0 novembre la brigata \u00e8 sostituita e fino a fine dicembre resta a Chiopris, alle dipendenze della 21\u00aa divisione.\nNel maggio 1917 la brigata \u00e8 trasferita nella zona di Sdraussina, alle dipendenze della 20\u00aa divisione; qui partecipa in posizioni di rincalzo alla Decima battaglia dell'Isonzo (12 maggio - 8 giugno). A seguito del contrattacco austriaco, tutta la 20\u00aa divisione dovette arretrare. La brigata altern\u00f2 periodi di riposo e di fronte pi\u00f9 volte per il resto dell'anno, in quanto sub\u00ec molte perdite, tanto che il 29 ottobre, dopo aver ripiegato fino a Bacchiglione, la brigata fu sciolta e i suoi elementi inseriti in altri reparti.\nNella seconda met\u00e0 di maggio 1918, la brigata viene ricostituita e disposta nei pressi di Treviso. Partecipa alla Battaglia del solstizio (15-24 giugno), prima in seconda linea e negli ultimi giorni in prima linea. A fine agosto \u00e8 trasferita a Valona, in Albania; il 3 ottobre incalza il nemico in ritirata e il 72\u00b0 occupa Sinanai. La cessazione delle ostilit\u00e0 trova il 72\u00b0 a Penkova.\nNel corso della guerra il 72\u00ba Reggimento sub\u00ec la perdita di 43 ufficiali e 331 soldati, il ferimento di 78 ufficiali e 2145 soldati, mentre i dispersi furono 49 ufficiali e 1622 soldati.\nTempi recenti.\nIn tempi recenti il 72\u00ba Rgt. \"Puglie\" \u00e8 stato di stanza ad Albenga in provincia di Savona presso la caserma \"Aldo Turinetto\" sul lungo Centa.\nIn questa sede ha principalmente svolto funzione di C.A.R. (Caserma Addestramento Reclute) ovvero di reclutamento ed addestramento per i militari di leva.\nIl Reggimento era composto da un Battaglione su quattro Compagnie:\nQuesto fino all'estate del 1999 quando, con l'ultimo avvicendamento di Comandante di Reggimento, il 72\u00b0 ha ceduto le insegne al riformato\n\"Leoni di Liguria\", che, dopo una breve parabola, \u00e8 stato ridisciolto e la \"Turinetto\" chiusa e smilitarizzata.\nL'ultimo gruppo di militari di leva congedatosi con le mostrine del 72\u00ba Rgt.\"Puglie\" fu il 12\u00bascaglione 1998 il 12 ottobre 1999.\nSedi.\nCaserma \"Aldo Turinetto\".\nLa Caserma Aldo Turinetto, ora smilitarizzata, si trova ancora oggi ad Albenga, in provincia di Savona (Liguria). \u00c8 costituita da una fortezza rettangolare dall'altezza di circa 3 metri e a nord della fortezza possiamo trovare il cancello d'ingresso della caserma unito da due edifici, accanto alle quali a est della fortezza si trovano altri due edifici appartenenti al comandante della caserma. All'interno della fortezza possiamo trovare, oltre la piazza dell'adunata, anche 6 baracche: 3 baracche a est e altre 3 baracche a ovest. Infine a sud della fortezza possiamo trovare la mensa del reggimento, sopra la quale \u00e8 posta una cisterna dell'acqua.\nOnorificenze.\nIl 72\u00ba Reggimento fanteria \"Puglie\" \u00e8 decorato delle seguenti onorificenze:\nStemma.\nScudo: Tagliato: nel primo di rosso all'aquila bicipite di nero; nel secondo d'azzurro al monte all'italiana di tre cime d'argento, accostato in punta da un fiume ondato dello stesso.\nCorona turrita\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"VICTORIA NOBIS VITA\".\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore: una Medaglia di Bronzo al Valor Militare \u00e8 annodata nella parte centrale non visibile della corona turrita, scendente svolazzante in sbarra ed in banda dal punto predetto, passando dietro la parte superiore dello scudo.\nPersone legate al Reggimento.\nIl cantante Lorenzo Cherubini, meglio conosciuto come Jovanotti, ha assolto i suoi obblighi di leva presso questo Reggimento nella caserma \"Turinetto\" di Albenga.\nAnche il figlio di Adriano Celentano, nel 1987 ha svolto il C.A.R. presso il 72\u00b0.\nHa prestato servizio presso questo reggimento anche lo scrittore Carlo Lucarelli tra il 1987 e il 1988."}
{"id": "3515079", "revid": "1573940", "url": "https://it.wikipedia.org/wiki?curid=3515079", "title": "Pteropus pselaphon", "text": "La volpe volante delle Bonin (Pteropus pselaphon ) \u00e8 un pipistrello appartenente alla famiglia degli Pteropodidi, endemico delle Isole Ogasawara.\nDescrizione.\nDimensioni.\nPipistrello di medie dimensioni, con lunghezza dell'avambraccio tra 124,9 e 142,4\u00a0mm, la lunghezza del piede tra 42 e 50\u00a0mm e la lunghezza delle orecchie tra 23 e 29\u00a0mm.\nAspetto.\nLa pelliccia \u00e8 lunga, densa, semi-eretta sulle spalle e si estende sugli arti inferiori fino alle dita dei piedi. Il colore generale del corpo \u00e8 bruno-nerastro, pi\u00f9 o meno cosparso di lunghi e ruvidi peli con la punta bianco-grigiastra. La testa ha riflessi marroni scuri, il muso \u00e8 lungo, le narici sono leggermente tubulari e separate da un solco profondo longitudinale che si estende fino al labbro superiore, gli occhi sono grandi. Le orecchie sono corte, triangolari, nascoste parzialmente nella pelliccia e con una concavit\u00e0 sul bordo posteriore appena sotto la punta. Le membrane alari sono attaccate lungo i fianchi e posteriormente all'estremit\u00e0 del secondo metatarso. \u00c8 privo di coda, mentre l'uropatagio, densamente ricoperto di peli, \u00e8 ridotto ad una sottile membrana lungo le parti interne degli arti inferiori.\nBiologia.\nComportamento.\nSi rifugia tra il denso fogliame degli alberi in piccoli gruppi durante l'inverno e solitariamente in estate.\nAlimentazione.\nLa sua robusta dentatura indica una dieta a base di frutta dalla pelle dura, tra le quali alcune specie di \"Manilkara\", e fiori di \"Agave americana\". Poich\u00e9 la frutta \u00e8 solitamente raccolta nelle piantagioni, \u00e8 considerato dannoso alle coltivazioni.\nRiproduzione.\nSi riproduce una volta l'anno. Generalmente gli accoppiamenti avvengono in inverno.\nDistribuzione e habitat.\nL'areale di questa specie \u00e8 ristretto alle Isole Ogasawara: Chichi Jima, Haha Jima, Kita Iwo Jima, Iwo Jima e Minami Iwo Jima.\nVive nelle foreste native.\nTassonomia.\nIn accordo alla suddivisione del genere \"Pteropus\" effettuata da Andersen, \"P. pselaphon\" \u00e8 stato inserito nello \"P. pselaphon species Group\", insieme a \"P. vetulus\", \"P. insularis\", \"P. pilosus\", \"P. tuberculatus\", \"P. nitendiensis\", \"P. fundatus\", \"P. tokudae\" e \"P. allenorum\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sulla presenza di una cuspide aggiuntiva nei canini superiori.\nStato di conservazione.\nLa IUCN Red List, considerata la ristrettezza del suo areale e la sua frammentazione, il lento declino del suo habitat, classifica \"P. pselaphon\" come specie in pericolo critico di estinzione (CR)."}
{"id": "3515090", "revid": "47767", "url": "https://it.wikipedia.org/wiki?curid=3515090", "title": "Flagello dei non morti", "text": ""}
{"id": "3515091", "revid": "831312", "url": "https://it.wikipedia.org/wiki?curid=3515091", "title": "Meridiana Kamen Team", "text": "La Meridiana Kamen Team \u00e8 una squadra ciclistica croata maschile di ciclismo su strada. Attiva dal 2010, ha licenza da UCI Continental Team, potendo quindi partecipare alle gare dei Circuiti continentali UCI.\nStoria.\nIl team Meridiana \u00e8 stato fondato nel 2009 a Polla (Italia), su iniziativa del team manager Antonio Giallorenzo, e nel primo anno di attivit\u00e0 \u00e8 stato associato allo sponsor estone Kalev come Meridiana-Kalev Chocolate Team. L'anno seguente, grazie al supporto dell'azienda croata di costruzioni Kamen Pazin, \u00e8 stata creata la Meridiana-Kamen Team.\nLa squadra ha avuto tra le sue file Davide Rebellin nel 2012 e nel 2019, e Patrik Sinkewitz dal 2012 al 2014.\nOrganico 2021.\n\"Aggiornato al 25 aprile 2021.\""}
{"id": "3515103", "revid": "729019", "url": "https://it.wikipedia.org/wiki?curid=3515103", "title": "76\u00ba Reggimento fanteria &quot;Napoli&quot;", "text": "Il 76\u00ba Reggimento fanteria \"Napoli\" \u00e8 stata un'unit\u00e0 dell'esercito italiano.\nStoria.\nLe origini.\nTrae origini dal 6\u00ba Reggimento Granatieri costituito a Firenze il 16 aprile 1861 che insieme al 4\u00ba Reggimento della Brigata \"Granatieri di Lombardia\" serve a costituire la Brigata \"Granatieri di Napoli\".\nCon l'attuazione della legge 11 marzo 1926 sull'ordinamento dell'esercito, il Reggimento viene sciolto. Viene ricostituito nel febbraio 1935 e un mese dopo assume il nome di 146\u00ba Reggimento e viene sciolto nuovamente il 26 dicembre 1936. Viene nuovamente ricostituito il 20 maggio 1937 come 76\u00ba Reggimento Fanteria \"Napoli\" ed assegnato alla XXVIII Brigata di Fanteria. Il 15 aprile 1939 con la denominazione di 76\u00ba Reggimento Fanteria \"Napoli\" ed entra a far parte della Divisione di Fanteria \"Napoli\" (54\u00aa) assieme al 75\u00ba Reggimento fanteria e al 54\u00ba Reggimento Artiglieria per divisioni di fanteria.\nGuerra 1940-43\n1940 - Il 10 giugno 1940 il reggimento ha in organico: comando e compagnia comando, tre battaglioni fucilieri, compagnia mortai da 81, batteria armi di accompagnamento da 65/17.\n1942/43 - Si trova dislocato in Sicilia e qui viene sciolto nel luglio 1943, per eventi bellici, dopo aver opposto strenua resistenza nel corso dello sbarco delle unit\u00e0 alleate.\nNella seconda guerra mondiale (1939-1945).\nCon l'attuazione della legge 11 marzo 1926 sull'ordinamento dell'esercito, il Reggimento viene sciolto. Viene ricostituito nel febbraio 1935 e un mese dopo assume il nome di 146\u00ba Reggimento e viene sciolto nuovamente il 26 dicembre 1936. Viene nuovamente ricostituito il 20 maggio 1937 come 76\u00ba Reggimento fanteria \"Napoli\" ed assegnato alla XXVIII Brigata di Fanteria. Il 15 aprile 1939 con la denominazione di 76\u00ba Reggimento fanteria \"Napoli\" ed entra a far parte della 54\u00aa Divisione fanteria \"Napoli\" assieme al 75\u00ba Reggimento fanteria e al 54\u00ba Reggimento artiglieria per d. f.\n1940 - Il 10 giugno 1940 il reggimento ha in organico: comando e compagnia comando, tre battaglioni fucilieri, compagnia mortai da 81, batteria armi di accompagnamento da 65/17.\n1942/43 - Si trova dislocato in Sicilia e qui viene sciolto nel luglio 1943, per eventi bellici, dopo aver opposto strenua resistenza nel corso dello sbarco delle unit\u00e0 alleate.\nPerse le capacit\u00e0 operative e ridotto a poche centinaia di uomini, intorno al 10 agosto il reggimento, con i resti della Divisione, raggiunge la Calabria dove lo coglie l'armistizio.\nSuperato lo sbandamento, dal 30 ottobre del 1943 entra nei ranghi della Divisione \"Mantova\" (104^), assumendone il nome.\nTempi recenti.\nAssegnato al Gruppo di combattimento \"Mantova\" segu\u00ec le sorti della grande unit\u00e0 e rest\u00f2 inserito nella stessa Divisione fino al 31 ottobre 1975, dopodich\u00e9 a seguito della ristrutturazione si sciolse per costituire il 76\u00ba Battaglione meccanizzato \"Napoli\" a Cividale Del Friuli (UD) per la Brigata meccanizzata \"Isonzo\" di stanza presso la caserma \"Francescatto\".\nIl 6 agosto del 1992 fu nuovamente elevato a livello reggimento.\nIl 76\u00ba Reggimento fanteria meccanizzata \"Napoli\" partecip\u00f2 con onore alle operazioni di ordine pubblico.\nL'unit\u00e0 fu impegnata nel 1992 in Sardegna nella operazione Forza Paris e nella operazione Vespri Siciliani (dal maggio 1993 all'8 luglio 1998) per ordine pubblico nelle province di Enna, Caltanissetta, Palermo e Agrigento.\nPartecip\u00f2 alla operazione Testuggine con pattugliamenti con compiti di pubblica sicurezza alla frontiera italo-slovena (dal 16 agosto 1993 al 28 febbraio 1995).\nIl 31 luglio del 1997 si sciolse.\nVerit\u00e0 o leggende.\nVenne denominato l'Inferno Bianco, in quanto girava voce che, in epoca remota, fosse stata trafugata la Bandiera di Guerra e pertanto la caserma era divenuta punitiva, oltre che addestrativa e operativa.\nCome in tutti i reparti di fanteria, l'addestramento prevedeva esercitazioni di assalto squadra-plotone, complesso minore (compagnia accompagnata da squadra mortai e supporto aereo) e gruppo tattico.\nDi fatto i militari di leva, che arrivavano in scaglioni trimestrali, venivano addestrati duramente, con esercitazioni continue, anche durante la notte, i soldati durante il servizio dovevano sempre indossare la tenuta da combattimento (anfibi, cinturone etc.), i servizi di guardia duravano una settimana (mentre nella maggior parte degli altri reparti duravano 24 ore). Il reparto negli anni '90 fu destinato ad operazioni di ordine pubblico in tutto il territorio nazionale. \u00c8 altres\u00ec importante sapere che lo scaglione del mese di novembre (11\u00b0), gli scaglioni erano: 3\u00b0 (marzo), 7\u00b0 (luglio), 11\u00b0 (novembre); veniva chiamato lo scaglione del freddo, proprio perch\u00e9 l'addestramento avanzato per esso, cominciava esattamente in inverno, con temperature notturne anche di oltre -20 gradi. Per questo motivo l'undicesimo era considerato lo scaglione che pi\u00f9 soffriva la durezza dell'addestramento. L'ultimo scaglione del freddo \u00e8 stato 11\u00b0 del 1996.\nOnorificenze.\nIl 76\u00ba Reggimento fanteria \"Napoli\" \u00e8 decorato delle seguenti onorificenze:\nStemma.\nScudo : troncato d'oro e di rosso. In cuore uno scudetto partito: nel primo d'argento a due rami fogliati di verde, posti in cerchio (Reims), al capo d'azzurro seminato di fiordalisi d'oro; nel secondo d'azzurro al bastione d'oro murato di nero, aperto del campo e munito di due torri laterali cimate: quella di destra da una banderuola di rosso, quella di sinistra da un leone d'oro (Acireale).\nCorona turrita\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"CON L'ARDIRE LA GLORIA\".\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nnastri rappresentativi delle ricompense al Valore:\nInsegne e simboli del 76\u00ba Reggimento fanteria \"Napoli\".\nPrima compagnia: sparviero\nSeconda compagnia: grifone\nTerza compagnia: condor\nQuarta compagnia aquile (mortai pesanti o armi di sostegno)\nCompagnia Comando (CCSR): Falchi\nMotto del Reggimento.\n\"Con l'ardire la gloria\"\nCanzone del Reggimento.\n\"se non ci conoscete guardateci dall'alto noi siamo i fucileri del comando d'assalto, \nbombe a man e carezze sul pugnal, bombe a man e carezze sul pugnal \nSe non ci conoscete guardateci sul viso, noi veniamo dall'inferno bianco e andiamo in paradiso, \nbombe a man e carezze sul pugnal, bombe a man e carezze sul pugnal \nil par\u00e0 e il fuciliere giocavano scopone e vinse il fuciliere con l'asso di bastone, \nbombe a man e carezze sul pugnal, bombe a man e carezze sul pugnal \nil fuciliere \u00e8 pericolo di morte \nbombe a man e carezze ecc...\"\nQuesto stornello in realt\u00e0 appartiene alla tradizione dei Reparti d'Assalto (Arditi) della I Guerra Mondiale, poi tramandato ai paracadutisti.\nFesta del Reggimento.\nIl reggimento ricorda il combattimento di Mery Premecy, Reims in Francia dove si guadagna la Medaglia d'Argento al Valor Militare. Decorato inoltre di Ordine Militare d'Italia, due Medaglie d'Argento ed una di Bronzo al Valor Militare, una Medaglia d'Argento al Valore dell'Esercito ed una d'Argento al Valor Civile. Costituito il 16 aprile 1861 si scioglie il 31 luglio 1997 a Cividale del Friuli (UD).\nPersone legate al Reggimento.\nAndrea Viglione"}
{"id": "3515104", "revid": "729019", "url": "https://it.wikipedia.org/wiki?curid=3515104", "title": "Ilha do mel", "text": "Ilha do Mel (il cui nome significa \u201cIsola del Miele\u201d) \u00e8 un'isola brasiliana, situata nello stato del Paran\u00e1, a 4 chilometri dalla costa. Anche se la parte di continente pi\u00f9 vicina all'isola \u00e8 la citt\u00e0 di Pontal do Paran\u00e1, Ilha do Mel in realt\u00e0 appartiene al municipio di Paranagu\u00e1, distante 24 chilometri.\nL'isola \u00e8 un'area di conservazione ambientale permanente: il 95% del territorio \u00e8 riservato alla flora e fauna locali. Per questo, la presenza di esseri umani \u00e8 rigorosamente controllata: l'ammissione massima \u00e8 di 5000 persone al giorno.\nQuesta disposizione influenza direttamente il turismo, che \u00e8 la principale attivit\u00e0 economica dell'isola. Le spiagge di Ilha do Mel sono considerate fra le pi\u00f9 belle del Brasile. Non pu\u00f2 entrare nell'isola nessun tipo di autoveicolo, e neppure i veicoli a trazione animale. Non esistono terreni lastricati, n\u00e9 \u00e8 attivo alcun sistema di illuminazione pubblica.\nStoria.\nLe prime attestazioni di presenze umane sull'isola risalgono a circa 6\u00a0000 anni fa. Sono stati scoperti due \"sambaquis\", che sono depositi di materiale organico oppure calcare (come pezzi di conchiglie) accumulati dall'attivit\u00e0 umana. Questi reperti archeologici indicano la presenza di uomini nell'isola.\nPrima della colonizzazione portoghese, la regione di Ilha do Mel era popolata da un gruppo indigeno conosciuto come \"carij\u00f3s\", della famiglia dei tupi-guarani. Poi gli europei sono sbarcati sull'isola e si sono mescolati cogli indigeni.\nNon ci sono tracce sicure del primo arrivo degli europei in Ilha do Mel, per\u00f2 si sa che i colonizzatori sono arrivati nell'isola di Superagui \u2013 punto geografico molto vicino a Ilha do Mel \u2013 nel 1545. Gli abitanti che vi si sono stabiliti hanno sfruttato le risorse naturali, pescavano e coltivavano piante come banana e aipim, una specie di tubero locale.\nNel corso degli anni, l'isola ha mantenuto la caratteristica di essere riservata ed un po' misteriosa. Infatti, fino agli anni ottanta del secolo scorso, Ilha do Mel non aveva un sistema idrico e neppure elettricit\u00e0 nelle case. L'acqua \u00e8 arrivata nel 1985, mentre la luce elettrica nel 1988. All'inizio, il generatore funzionava dalle sette alle due di mattina. Soltanto dal 1998 l'energia \u00e8 diventata disponibile 24 ore al giorno.\nAmbiente.\nIlha do Mel \u00e8 situata in mezzo alla \u201cMata Atl\u00e2ntica\u201d, l'ecosistema originariamente caratteristico della costa brasiliana. Prima dell'arrivo dei colonizzatori portoghesi, la Mata Atl\u00e2ntica copriva 1.315.460\u00a0km\u00b2, il 15% dell'area totale del Brasile. Oggi, sono rimasti soltanto 102.012\u00a0km\u00b2, il 7% dell'area originale. Ilha do Mel, tuttavia, \u00e8 un esempio di preservazione ambientale. L'amministrazione dell'isola \u00e8 a carico dell'IAP (Istituto Ambientale del Paran\u00e1) da 1980.\nDai 2.710 ettari di area totale dell'isola, 2.241 sono protetti dalla Stazione Ecologica Ilha do Mel, creata dal Governo dello Stato del Paran\u00e1 nel 1982. Oltre 338 ettari appartengono al Parco Statale di Ilha do Mel. Soltanto 120 ettari dell'isola (il 7,8% dell'area totale) sono destinati all'insediamento umano. Inoltre, in base a una legge del 2004, \u00e8 vietato costruire qualsiasi nuovo edificio nell'isola. Sono accettate soltanto modifiche nelle strutture gi\u00e0 esistenti.\nLa legge ha lo scopo di preservare, oltre all'area gi\u00e0 protetta nei parchi ambientali, anche la natura presente nella zona di abitazione. Negli ultimi anni, si \u00e8 osservato che mentre le aree di preservazione ambientale sono state mantenute in ottimo stato, lo stesso non si \u00e8 verificato per le aree intorno agli insediamenti umani.\nGeografia.\nIlha do Mel \u00e8 situata nella Regione Sud dal Brasile, alla latitudine di 25\u00b030'S e alla longitudine di 48\u00b020'W, a circa 4 chilometri dalla citt\u00e0 pi\u00f9 vicina, Pontal do Paran\u00e1, e 24 chimoletri da Paranagu\u00e1. Il capoluogo dello Stato di Paran\u00e1, Curitiba, \u00e8 circa 100\u00a0km lontano.\nLa mappa dell'isola \u00e8 simile al numero otto, per\u00f2 con una parte di molto maggiore dell'altra. La parte maggiore contiene sostanzialmente la Stazione Ecologica e la Fortezza. Ci sono costruzioni soltanto nelle regioni vicino alla costa, di fronte al mare. Non ci sono sentieri che passiano attraverso questa parte dell'isola.\nLa parte minore, invece, \u00e8 quella pi\u00f9 popolata e quella che ospita la maggior quantit\u00e0 di ristoranti, piccoli negozi, case dei nativi. L\u00ec, ci sono dei sentieri che permettono il passaggio delle persone. I due moli dove le barche ormeggiano sono situati in questa sezione di Ilha do Mel. Encantadas si localizza nell'estremit\u00e0 dell'isola mentre Nova Bras\u00edlia \u00e8 vicino all'istmo, che unisce le due parti dell'isola.\nL'istmo \u00e8 oggetto di studio geologico da molti anni, principalmente a causa della timore che il processo erosivo divida Ilha do Mel in due isole diverse. Non c'\u00e8 un consenso sul futuro del luogo. Alcuni affermano che \u00e8 soltanto una questione di tempo fino alla separazione definitiva.\nAltre ricerche, invece, hanno scoperto che la misura dell'istmo \u00e8 molto influenziabile per via delle maree e non si pu\u00f2 affermare quando oppure se la separazione succeder\u00e0.\nOsservando i tabulati della misura dell'istmo nel corso degli anni, si nota che, nonostante la striscia di sabbia fosse molto maggiore negli anni cinquanta, a cui risalgono i primi accertamenti, non si riscontra un andamento uniforme del processo.\nSi vede che ad un certo punto, nel 1995, la separazione \u00e8 davvero avvenuta. Per\u00f2, negli anni successivi, la quantit\u00e0 di sabbia che unisce le due parti dell'isola \u00e8 nuovamente aumentata.\n\"Fonte: Ilha do Mel Preserve\"\nL'isola \u00e8 caratterizzata da una grande quantit\u00e0 di rilievi. Il punto pi\u00f9 alto \u00e8 il Morro do Miguel (Monte di Miguel), con 151 metri.\nTurismo.\nIl turismo \u00e8 la principale attivit\u00e0 economica dell'isola. I periodi pi\u00f9 pieni sono l'estate e le feste. Siccome c'\u00e8 il limite di 5\u00a0000 persone al giorno, per i turisti c'\u00e8 la possibilit\u00e0 di non essere ammessi sul traghetto per Ilha do Mel. Per\u00f2, questa situazione non \u00e8 molto comune e solitamente succede solo nella festa di Capodanno oppure a Carnevale.\nC'\u00e8 soltanto un modo di arrivare a Ilha do Mel: in barca. Le barche che partono da Paranagu\u00e1 arrivano all'isola dopo 1h30. L'atra opzione \u2013 via Pontal do Paran\u00e1 \u2013 \u00e8 pi\u00f9 veloce: circa 30 minuti di viaggio. Nell'acquisto del biglietto (che costa 23 reais, circa 10 euro andata e ritorno, i turisti possono scegliere tra due destinazioni: Nova Bras\u00edlia oppure Encantadas. Queste sono i nomi delle due principali spiagge. Le macchine non possono essere trasportate nelle barche.\nNon ci sono alberghi nell'isola. La scelta pi\u00f9 comune sono le \u201cpousadas\u201d, strutture meno complesse degli alberghi, per\u00f2 con la stessa funzione. Il luogo di campeggio pi\u00f9 comune \u00e8 il giardino davanti alla casa dei nativi. I prezzi variano nel corso dell'anno da circa di 5 e 15 reais (2 e 6 euro).\nIlha do Mel attrae diversi tipi di turisti. Si osserva una grande presenza di stranieri, principalmente altri sudamericani. Anche i surfisti appaiono con frequenza nell'isola. Infatti, secondo l'Associazione Brasiliana di Surf Professionale, le spiagge di Ilha do Mel sono le migliori dello Stato del Paran\u00e1 per praticare lo sport.\nAttrazioni Turistiche.\nIlha do Mel \u00e8 conosciuta per la combinazione di bellezze naturali e storiche. Queste locali sono le principali attrazioni dell'isola:\nFarol das Conchas.\nLocalizzato vicino al molo di Nova Bras\u00edlia, Farol das Conchas (che significa \u201cFaro delle Conchiglie\u201d) \u00e8 stato costruito nel 1872 su ordine di Dom Pedro I, all'epoca imperatore del Brasile. Il materiale della costruzione \u00e8 stato portato dalla Scozia, terra all'epoca fortemente legata alla costruzione dei fari. Lo scopo del faro era di aiutare la localizzazione delle navi che passavano verso la Ba\u00eda de Paranagu\u00e1. Oggi il faro continua a funzionare. Del resto, \u00e8 un'attrazione turistica perch\u00e9 \u00e8 situato sopra un monte da dove si pu\u00f2 osservare gran parte dell'isola, il mare, le spiagge e anche l'istmo.\nFortaleza de Nossa Senhora dos Prazeres.\nUnica costruzione di importanza storica nella parte pi\u00f9 grande dell'isola, Fortaleza de Nossa Senhora dos Prazeres (che significa \u201cFortezza di Nostra Signora dei Piaceri\u201d) fu costruita nel XVIII secolo. I lavori sono stati finiti nel 1769. L'edificio ha pareti di 1,5\u00a0m di spessore.\nLa costruzione fu fatta a causa della guerra tra Portogallo e Spagna per i territori nell'America del Sud. I portoghesi consideravano quella di Ilha do Mel una localizzazione strategica da proteggere. Per\u00f2, la posizione si \u00e8 rivelata meno importante del previsto poich\u00e9 \u00e8 noto che navi spagnole hanno raggiunto Paranagu\u00e1 senza intervento della fortezza.\nDurante la seconda guerra mondiale, Ilha do Mel \u00e8 diventata \u201czona di guerra\u201d. Circa 200 soldati occupavano il luogo. Un'altra sezione \u00e8 stata attivata sopra il Morro da Baleia (Monte della Balena), giusto davanti alla Fortezza, con cannoni e labirinti per nasconderli. Lass\u00f9, c'\u00e8 anche un punto panoramico con una vista sul mare.\nGruta de Encantadas.\nLa \u201cGrotta di Encantadas\u201d \u00e8 la principale attrazione di quella spiaggia \u2013 e la pi\u00f9 importante attrazione naturale di tutta l'isola. La grotta \u00e8 stata costruita tramite l'azione costante del mare sulle rocce durante il passare degli anni. Al di l\u00e0 del processo naturale, la grotta \u00e8 piena di mistero.\nLa leggenda del popolo racconta che una coppia indigena si era innamorata, ma le famiglie non erano favorevoli alla relazione. Ciononostante, loro avevano deciso di sposarsi. Il padre della ragazza, per\u00f2, li scopr\u00ec e gett\u00f2 sopra di loro una maledizione: tutte le figlie della coppia sarebbero diventate sirene assassine. I giovani rimasero insieme, ma non riuscirono a sfuggire alla maledizione. E secondo la leggenda, le sirene hanno scelto proprio la grotta di Encantadas come luogo in cui attrarre gli uomini col loro canto per poi ucciderli.\nNome.\nNon si sa sicuramente l'origine del nome di Ilha do Mel, che significa \u201cIsola del Miele\u201d. Una delle ipotesi pi\u00f9 accreditate riguarda un Ammiraglio tedesco chiamato Mehl e la sua famiglia che, prima della prima guerra mondiale, si erano dati all'apicoltura nell'isola. Infatti, ci sono testimonianze di altri membri delle forze armate che producevano miele in quello stesso luogo.\nLa stessa parola \u201cmehl\u201d, che significa \u201cfarina\u201d in tedesco, pu\u00f2 essere l'origine del nome dell'isola tenendo presente che Ilha do Mel \u00e8 stato nel passato un luogo dove si effettuava il commercio di una serie di merci, tra di loro la farina.\nC'\u00e8 un'altra isola chiamata Ilha do Mel un po' al sud, nella Ba\u00eda di Babitonga, nello Stato di Santa Catarina. Prima della ufficializzazione del nome attuale, l'isola era chiamata Ilha da Baleia (\u201cIsola della Balena\u201d) per via del disegno della sua mappa, che ricorda l'animale.\nTrasporto.\nSiccome \u00e8 vietato l'ingresso di tutti i tipi di autoveicolo, non ci sono vie propriamente dette nell'isola, soltanto piccoli sentieri pedonali. L'unico mezzo di trasporto dentro Ilha do Mel \u00e8 la bicicletta. Ci sono diversi luoghi dove noleggiarla. Non c'\u00e8 sistema di trasporto pubblico.\nIl trasporto tra le spiagge di Nova Bras\u00edlia ed Encantadas \u00e8 fatto con le stesse barche che vanno al continente. Vicino ai moli, si possono prendere barche per luoghi specifici come la Fortezza. I prezzi variano secondo l'epoca dell'anno e il proprietario della barca.\nInfrastruttura.\nIlha do Mel non ha alcuni servizi fondamentali per la populazione come ospedali oppure farmacie. Nell'ambito della salute, l'unica struttura disponibile \u00e8 un pronto-soccorso vicino al molo di Nova Bras\u00edlia. Per questo, si pregano i turisti di portare loro stessi le loro medicine.\nVi sono soltanto due scuole elementari in tutta l'isola: una nella zona di Nova Bras\u00edlia e l'altra in Encantadas. La scuola di Encantadas porta lo studente fino al quarto anno e quella di Nova Bras\u00edlia, fino al sesto. Dal settimo anno in poi, gli alunni devono prendere la barca per Pontal do Paran\u00e1 oppure Parangu\u00e1 per poter andare a scuola.\nBench\u00e9 l'isola abbia ricevuto energia elettrica per pi\u00f9 di 20 anni, non \u00e8 attivo alcun sistema di illuminazione pubblica. Per questo, si raccomanda che le persone portino torce durante le serate. Inoltre, la sera le terre di Nova Bras\u00edlia ed Encantadas diventano incomunicabili tra di loro. Le possibilit\u00e0 di comunicazione di giorno avvengono attraverso le barche oppure camminando tra le spiagge e le pietre\u00a0\u2013 non ci sono sentieri verso l'interno. Queste due opzioni non sono disponibili la sera.\nClima.\nIlha do Mel \u00e8 situata in una zona di transizione fra clima tropicale e clima subtropicale umido. Per via della vicinanza al mare, la variazione della temperatura durante il giorno non \u00e8 tanto grande quanto in citt\u00e0 come per esempio Curitiba. La stessa caratteristica di esser vicina all'Oceano limita il caldo nell'estate e il freddo nell'inverno.\nIl mese pi\u00f9 caldo in Ilha do Mel \u00e8 gennaio, che coincide con il periodo di vacanze della maggioranza dei brasiliani. La temperatura massima media \u00e8 circa 28 gradi, mentre la minima rimane circa intorno ai 19. L'estate, per\u00f2, \u00e8 anche la stagione pi\u00f9 umida dell'anno. Febbraio \u00e8 il mese in cui piove di pi\u00f9: quasi 300\u00a0mm.\nL'inverno, invece, rappresenta il periodo secco: luglio \u00e8 il mese con meno pioggia dell'anno: soltanto 67\u00a0mm. Il mese pi\u00f9 freddo \u00e8 settembre, alla fine dell'inverno, invece di luglio oppure giugno, quando si registrano le temperature pi\u00f9 basse in Brasile. La stagione pi\u00f9 fredda \u00e8 anche il periodo in cui l'isola presenta pi\u00f9 spesso la nebbia, di solito all'alba."}
{"id": "3515105", "revid": "1610933", "url": "https://it.wikipedia.org/wiki?curid=3515105", "title": "Alenka Zupan\u010di\u010d", "text": "Biografia.\nI suoi lavori sono principalmente indirizzati allo studio della psicoanalisi e della filosofia continentale.\nNata a Lubiana, Zupan\u010di\u010d si \u00e8 laureata presso l'Universit\u00e0 di Lubiana nel 1990. Attualmente \u00e8 ricercatrice presso l'Istituto di filosofia dell'Accademia slovena di Scienze e Arti ed \u00e8 professore ospite alla European Graduate School. Zupan\u010di\u010d appartiene alla Scuola psicanalitica di Lubiana, conosciuta principalmente per la sua impostazione lacaniana. La sua filosofia \u00e8 stata molto influenzata dagli studiosi sloveni di Jacques Lacan, soprattutto da Mladen Dolar e Slavoj \u017di\u017eek.\nZupan\u010di\u010d ha scritto di etica, letteratura, commedia, amore e altri argomenti. \u00c8 riconosciuta soprattutto come esperta di Nietzsche, ma anche il pensiero di Immanuel Kant, Georg Wilhelm Friedrich Hegel, Henri Bergson e Alain Badiou ricorre di frequente nella sua opera.\nBibliografia.\nLibri tradotti in italiano:\nLibri non tradotti in italiano:"}
{"id": "3515115", "revid": "287204", "url": "https://it.wikipedia.org/wiki?curid=3515115", "title": "Extra Time", "text": "Extra Time \u00e8 un inserto della Gazzetta dello Sport, distribuito insieme al quotidiano il marted\u00ec.\nStoria e contenuti.\n\u00c8 nato nel 2011 per iniziativa di Andrea Monti, direttore della Gazzetta: il primo numero \u00e8 uscito il 18 gennaio dello stesso anno.\nPer quanto riguarda l'aspetto prettamente calcistico sono riportate le notizie dei maggiori campionati esteri d'Europa (Premier League, Liga, Ligue 1 e Bundesliga), del Sudamerica (Brasileiro e Primera Division argentina) e del calcio giovanile, insieme ad approfondimenti statistici e tattici, risultati e classifiche, interviste a giocatori e allenatori. L'inserto si occupa anche di argomenti extrasportivi: in particolare, presenta speciali (realizzati tramite inchieste e reportage) su realt\u00e0 sociali come la politica, l'economia, la storia, la guerra, il razzismo e la salute.\nLa testata possiede anche un account su Twitter, in cui conta migliaia di fan da tutto il mondo. Nel 2013, \u00e8 stato pubblicato un ebook contenente i primi 160 numeri.\nPartecipazioni.\nIl responsabile della redazione \u00e8 Luca Curino, mentre il progetto grafico \u00e8 ad opera di Domenico Coppola. Altri contributi, in particolare dall'estero, sono offerti da corrispondenti in Inghilterra, Spagna, Germania, Francia, Belgio, Paesi Bassi, Grecia, Portogallo, Turchia e Stati Uniti."}
{"id": "3515119", "revid": "767487", "url": "https://it.wikipedia.org/wiki?curid=3515119", "title": "5000 Volts", "text": "I 5000 Volts sono un gruppo musicale britannico di disco music formatosi a Londra.\nBiografia.\nEra formato da due \"session vocalist\", Tina Charles (ex Wild Honey) e Martin Jay, che avevano gi\u00e0 lavorato assieme nei Northern Lights. Il loro primo singolo aveva \"Bye Love\" come lato A, ma il successo arriv\u00f2 invece per il retro, cio\u00e8 \"I'm On Fire\", che divenne la numero uno in Germania e in Svezia, raggiunse la quarta posizione nelle classifiche inglesi , la numero 10 in Sud Africa e la numero 26 negli Stati Uniti. Sebbene fosse Tina Charles a cantare, lei non figurava ufficialmente, tanto che nell'apparizione televisiva del 1975 a \"Top of the Pops\" della BBC apparve al suo posto la cantante-attrice Luan Peters.\nNel 1975 il gruppo venne ampliato dal loro produttore Tony Eyers con l'inserimento degli strumentisti Martin Cohen, Kevin Wells e Mike Nelson.\nIl singolo successivo continu\u00f2 il successo in Germania e Sud Africa, ma non in Gran Bretagna. Alla vigilia del tour tedesco Tina abbandon\u00f2 il gruppo per una disputa con la casa discografica, continuando con una carriera solistica e fu sostituita da Linda Kelly. Il singolo successivo \"Doctor Kiss-Kiss\" arriv\u00f2 all'ottavo posto nelle classifiche inglesi e al numero 6 in Sud Africa, ma il periodo d'oro sembrava passato e i successivi ebbero sempre meno successo, anche a causa della mancanza di Tina. Nel 1977 il gruppo si sciolse.\nMartin Jay tent\u00f2 una carriera solistica ma senza successo e alla fine torn\u00f2 a fare lo \"session man\" per altri gruppi, come gli Enigma, i Tight Fit e gli inglesi Mixmasters."}
{"id": "3515125", "revid": "6923", "url": "https://it.wikipedia.org/wiki?curid=3515125", "title": "Pandemic Studios", "text": "Pandemic Studios \u00e8 stata un'azienda sviluppatrice di videogiochi indipendente dal 1998. Divenne parte dell'Electronic Arts dal 2007 al 2009, poi chiuse ufficialmente. Alcuni titoli degni di nota sono ', \"Destroy All Humans!\", ' e \"The Saboteur\".\nStoria.\nIl presidente della societ\u00e0 \u00e8 stato Josh Resnick. Pandemic Studios \u00e8 stata fondata con un investimento azionario da parte dell'Activision nel 1998. I primi due giochi prodotti dall'azienda sono stati \"Battlezone II: Combat Commander\" e \"Dark Reign 2\", entrambi sequel di due giochi Activision.\nNel 2000, Pandemic ha aperto uno studio nel distretto di Fortitude Valley a Brisbane. Il primo progetto \u00e8 stato Army Men RTS, un gioco che usava il motore di \"Dark Reign 2\". Poi svilupparono \"Destroy All Humans!\" e, nel 2003, lo studio si spost\u00f2 in un edificio in Westwood. Nel novembre 2005, Pandemic e BioWare si uniscono, ma entrambe le societ\u00e0 decisero di mantenere i loro marchi. L'11 ottobre 2007 venne annunciato che VG Holding Corp., proprietaria di Pandemic e BioWare, sar\u00e0 acquistata da Electronic Arts.\nNel febbraio 2009, la loro sede a Brisbane, in Australia, venne chiusa. Nel novembre 2009, Electronic Arts toglie 1500 posti di lavoro provocando la paralisi della Pandemic. Il 17 novembre, EA annuncia la chiusura definitiva della Pandemic, licenziando 228 dipendenti. Tuttavia, EA riprende 35 dipendenti della Pandemic per sostenere il progetto \"The Saboteur\".\nPi\u00f9 di una dozzina di ex dipendenti della Pandemic sono stati impiegati a 343 Industries per lavorare ad un progetto riservato ad \"Halo\"."}
{"id": "3515127", "revid": "1442080", "url": "https://it.wikipedia.org/wiki?curid=3515127", "title": "ATP Firenze 1994 - Doppio", "text": "Il doppio del torneo di tennis ATP Firenze 1994, facente parte dell'ATP Tour, ha avuto come vincitori Jon Ireland e Kenny Thorne che hanno battuto in finale Neil Broad e Greg Van Emburgh 7-6, 6-3."}
{"id": "3515129", "revid": "76963", "url": "https://it.wikipedia.org/wiki?curid=3515129", "title": "George Wood (attore 1981)", "text": "\u00c8 conosciuto soprattutto per il ruolo di \"Ollie\" nella serie televisiva musicale \"I Dream\".\nBiografia.\nParla correttamente francese e familiarmente italiano."}
{"id": "3515136", "revid": "1442080", "url": "https://it.wikipedia.org/wiki?curid=3515136", "title": "Ordina Open 1994 - Doppio", "text": "Il doppio del torneo di tennis Ordina Open 1994, facente parte dell'ATP Tour, ha avuto come vincitori Stephen Noteboom e Fernon Wibier che hanno battuto in finale Diego Nargiso e Peter Nyborg 6-3, 1-6, 7-6."}
{"id": "3515138", "revid": "767487", "url": "https://it.wikipedia.org/wiki?curid=3515138", "title": "Az\u0259rbaycan Kuboku 2010-2011", "text": "La Az\u0259rbaycan Kuboku 2010-2011 \u00e8 stata la 19\u00aa edizione della coppa nazionale azera, disputata tra il 26 ottobre 2010 (con lo svolgimento del turno preliminare) e il 24 maggio 2011 e conclusa con la vittoria del X\u0259z\u0259r-L\u0259nk\u0259ran, al suo terzo titolo.\nTurno preliminare.\n12 squadre delle divisioni inferiori si sono affrontate in gara unica, tra il 26 e il 27 ottobre 2010.\nPrimo turno.\nAlle 6 vincenti del turno preliminare, si sono unite le 10 squadre della Premyer Liqas\u0131 2010-2011. Le formazioni si sono affrontate in gara unica, tra il 7 e l'8 dicembre 2010.\nQuarti di finale.\nL'andata \u00e8 stata giocata tra il 2 e il 3 marzo 2011, il ritorno tra l'8 e il 9 marzo.\nSemifinali.\nL'andata \u00e8 stata giocata il 27 aprile 2011, il ritorno il 4 maggio."}
{"id": "3515139", "revid": "110157", "url": "https://it.wikipedia.org/wiki?curid=3515139", "title": "Invisible Light", "text": "Invisible Light \u00e8 un singolo del gruppo musicale dance pop statunitense Scissor Sisters, pubblicato il 13 dicembre 2010 dall'etichetta discografica Polydor.\nIl brano \u00e8 stato scritto da Jason Sellards, Scott Hoffman e Ana Lynch e prodotto da Stuart Price insieme agli Scissor Sisters, ed \u00e8 stato estratto come terzo ed ultimo singolo dal terzo album del gruppo, \"Night Work\".\nPer la promozione del brano \u00e8 stato prodotto anche un video musicale.\nVideo.\nIl video di \"Invisible Light\" vede una donna donna avere una serie di incubi. Vede se stessa essere trascinata nella foresta da un gruppo di uomini, dormire in una barca sul fiume ed assistere al proprio funerale. La canzone \u00e8 stata tagliata dalla versione di 6 minuti presente nell'album ad una radio edit di 4 minuti e contiene la voce di Sir McKellen. I membri della band - che non compaiono - descrivono il video come \"un magico viaggio nella tana del coniglio\". Il video \u00e8 ispirato dagli incubi di Mia Farrow in Rosemary's Baby e di Catherine Deneuve in Bella di giorno. Inoltre, la versione di Cleopatra resa celebre da Liz Taylor appare come personaggio del video."}
{"id": "3515143", "revid": "66837", "url": "https://it.wikipedia.org/wiki?curid=3515143", "title": "Az\u0259rbaycan Kuboku 2010-11", "text": ""}
{"id": "3515144", "revid": "767487", "url": "https://it.wikipedia.org/wiki?curid=3515144", "title": "Franck Essomba", "text": "Carriera.\nClub.\nDebutta con il Bordj Bou Arreridj il 27 aprile 2009 nella vittoria per 3-1 contro l'ASO Chlef, dove mette a segno una doppietta.\nNell'estate del 2010 si trasferisce al Jagiellonia Bia\u0142ystok, firmando un contratto annuale, dopo essere stato svincolato per una stagione.\nDebutta con lo Jagiellonia il 26 settembre 2010 quando subentra all'84' a Rafa\u0142 Grzyb nella vittoria per 2-0 contro lo Zag\u0142\u0119bie Lubin. Dal 2013 gioca nell'Olympique Beja, squadra della massima serie tunisina."}
{"id": "3515149", "revid": "120620424", "url": "https://it.wikipedia.org/wiki?curid=3515149", "title": "Radio Studio 97", "text": "Radio Studio 97 \u00e8 un'emittente radiofonica italiana con sede a Crotone.\nNata nel 1982 su iniziativa di Piero Latella, \u00e8 a tutt'oggi l'unica stazione radio che trasmette nell'intero territorio dell'omonima provincia."}
{"id": "3515150", "revid": "143542", "url": "https://it.wikipedia.org/wiki?curid=3515150", "title": "Euzone", "text": "Gli euzoni (in greco; \"\u0395\u03cd\u03b6\u03c9\u03bd\u03bf\u03b9\", oppure \"\u0395\u03cd\u03b6\u03c9\u03bd\u03b5\u03c2\", \"\u03bf \u03b5\u03cd\u03b6\u03c9\u03bd\u03bf\u03c2\" al singolare, ovvero \"leggeri\", \"pronti\"; letteralmente: \"ben cinti\") sono soldati scelti di fanteria da montagna dell'esercito greco. Indossano la fustanella, costume tradizionale degli Arvaniti (Albanesi dell'Albania del sud e della Grecia). Costituiscono la guardia d'onore del palazzo presidenziale di Atene e dal 1974 hanno un ruolo prevalentemente cerimoniale.\nStoria.\nGli euzoni ebbero origine in Epiro e presero parte, inquadrati in reparti, alla guerra d'indipendenza greca. Parteciparono alla guerra greco-turca del 1897, alla prima guerra balcanica (1912-1913), alla Guerra greco-turca del 1919-1922, e alla seconda guerra mondiale, distinguendosi al passo di Metsovo nel novembre 1940.\nDopo la seconda guerra mondiale, \u00e8 rimasto in vita un solo reparto della guardia reale (poi presidenziale).\nDivisa.\nSono noti per la loro caratteristica divisa: fez in panno rosso con nappa di seta nera; camicia bianca di cotone con ampie maniche; gilet nero con ricchi ricami in filo bianco e dorato; fustanella, gonnellino bianco ricavato da un tessuto di trenta metri sul quale sono praticate quattrocento pieghe (a ricordo degli anni di oppressione turca); calzamaglia bianca (rossa per gli ufficiali); cintura di cuoio con cartucciera; giarrettiere nere; pantofole in pelle rossa con punta ricurva e pompon nero; mantello blu (divisa invernale) o cachi (uniforme estiva).\nCompiti.\nDal 1974 i loro compiti sono quelli di prestare servizio di guardia d'onore al palazzo presidenziale e al monumento al Milite Ignoto, di partecipare alle cerimonie ufficiali dell'alzabandiera e dell'ammainabandiera della bandiera posta sull'Acropoli di Atene, di rendere gli onori al presidente della repubblica, ai capi di stato stranieri e ai loro rappresentanti e di scortare il capo di stato greco nelle sue visite ufficiali all'estero."}
{"id": "3515161", "revid": "298055", "url": "https://it.wikipedia.org/wiki?curid=3515161", "title": "Erin Silver", "text": ""}
{"id": "3515162", "revid": "41050726", "url": "https://it.wikipedia.org/wiki?curid=3515162", "title": "Euzoni", "text": ""}
{"id": "3515163", "revid": "729019", "url": "https://it.wikipedia.org/wiki?curid=3515163", "title": "Gran Premio motociclistico di Francia 1988", "text": "Il Gran Premio motociclistico di Francia 1988 fu l'undicesimo appuntamento del motomondiale 1988.\nSi svolse il 24 luglio 1988 sul circuito Paul Ricard e vide la vittoria di Eddie Lawson nella classe 500, di Jacques Cornu nella classe 250, di Jorge Mart\u00ednez nella classe 125 e di Rolf Biland nei sidecar.\nDurante le prove libere del gioved\u00ec, il sidecar del pilota Alfred Heck e del suo passeggero Andreas R\u00e4cke, sul rettilineo Mistral, mentre si trovava a una velocit\u00e0 di 280\u00a0km/h, inspiegabilmente sterza bruscamente verso destra. Heck muore sul colpo, mentre R\u00e4cke se la cava con un trauma cranico.\nPer la prima volta nella storia del Mondiale va a punti una donna (passeggere dei sidecar escluse): la finlandese Taru Rinne, quattordicesima in 125.\nClasse sidecar.\nIl weekend del Gran Premio di Francia \u00e8 segnato dall'incidente mortale di Alfred Heck, caratterizzato anche da una preoccupante e inspiegabile dinamica; il telaista LCR, fornitore della maggior parte degli equipaggi in gara, effettua un'indagine tecnica per accertare le cause dell'anomalo cambio di direzione.\nPer quanto riguarda i risultati sportivi, Rolf Biland-Kurt Waltisperg ottengono la 6\u00aa vittoria su 6 gare; i campioni in carica e principali contendenti al titolo, Steve Webster-Tony Hewitt, si piazzano secondi. Una gomma a terra impedisce ad Egbert Streuer-Bernard Schnieders di andare oltre il 9\u00ba posto. In classifica Biland ha 120 punti, Webster 96, Streuer e Michel 54."}
{"id": "3515164", "revid": "1442080", "url": "https://it.wikipedia.org/wiki?curid=3515164", "title": "Gerry Weber Open 1994 - Doppio", "text": "Il doppio del torneo di tennis Gerry Weber Open 1994, facente parte dell'ATP Tour, ha avuto come vincitori Olivier Dela\u00eetre e Guy Forget che hanno battuto in finale Henri Leconte e Gary Muller 6-4, 6-7, 6-4."}
{"id": "3515166", "revid": "775372", "url": "https://it.wikipedia.org/wiki?curid=3515166", "title": "Operazione Red Sea Demining", "text": "L'operazione Red Sea Demining \u00e8 stata una missione marittima internazionale svolta tra la fine di agosto e la fine di ottobre 1984 che ha visto impegnate le marine militari statunitense, britannica, francese, italiana ed egiziana in operazioni di sminamento e bonifica delle acque, quando nella zona immediatamente a sud del Canale di Suez alcune esplosioni subacquee provocarono l'interruzione della navigazione commerciale, come risultato di un'operazione terroristica su vasta scala che riport\u00f2 alla ribalta l'efficacia delle mine navali e l'urgenza di non sottovalutarne la minaccia.\nLa partecipazione italiana.\nIl governo egiziano, dopo che a partire dai primi di luglio alcune esplosioni di mine navali nel Mar Rosso nella zona immediatamente a sud del Canale di Suez provocarono l'interruzione della navigazione commerciale, fece richiesta di un intervento internazionale di bonifica delle acque, considerando l'importanza del canale come via di traffico di importanza mondiale facendo richiesta al governo italiano di unit\u00e0 navali di contromisure mine della Marina Militare. il 13 agosto lo Stato maggiore della Marina invi\u00f2 in Egitto una propria delegazione per acquisire gli elementi necessari alla pianificazione dell'eventuale intervento e il 14 agosto le autorit\u00e0 egiziane illustrarono i criteri di suddivisione delle zone di operazione di massima gi\u00e0 concordate con i rappresentanti delle forze di contromisure mine di Stati Uniti, Gran Bretagna e Francia, con l'impiego a nord di forze britanniche, al centro americane, e a sud francesi, mentre alla delegazione italiana venne proposta una zona compresa fra quella britannica e quella americana. Nel corso di una seconda riunione tenuta il 16 agosto vennero ridefinite le zone di assegnazione con la conferma delle zone assegnate ad americani e francesi, una leggera modifica dell'area assegnata ai britannici, mentre vennero assegnate alle forze italiane le zone del Grande Lago Amaro e della Baia di Suez come prima priorit\u00e0, e in seconda priorit\u00e0, una zona compresa tra quella britannica e quella americana, mentre agli egiziani vennero riservate le acque del Mediterraneo antistanti Porto Said.\nIa Marina Militare invi\u00f2 per le operazioni di bonifica un gruppo navale formato da tre cacciamine e dalla nave appoggio \"Cavezzale\". L'operazione, denominata in ambito italiano Missione Mar Rosso, ebbe inizio il 21 agosto quando venne costituito il 14\u00ba Gruppo Navale formato dalla nave appoggio Cavezzale, con compiti di unit\u00e0 comando e supporto, e dai cacciamine Frassino, Castagno e Loto, vecchi dragamine costieri della classe Legni trasformati in cacciamine. Le unit\u00e0 del 14\u00ba Gruppo Navale lasciarono La Spezia il mattino del 22 agosto, arrivando a Porto Said la sera del 28 agosto e dopo aver transitato il canale di Suez il 29 agosto nelle stessa sera giunsero nella base navale di Adabiya, iniziando le operazioni il mattino del 31 agosto nella Baia di Suez, la zona di maggiore priorit\u00e0; tali operazioni durarono fino al 17 settembre. In media venivano utilizzati due cacciamine, con il terzo in porto per manutenzione.\nIl 18 settembre le unit\u00e0 si trasferirono al Grande Lago Amaro dove le operazioni iniziarono il 19 settembre ma vennero interrotte la sera del 20 settembre a seguito della richiesta egiziana di intervenire urgentemente nell'area di seconda priorit\u00e0 nel Golfo di Suez dopo che era stata registrata un'ulteriore esplosione nella parte centrale del Golfo, assegnata agli inglesi riaccendendo cos\u00ec le preoccupazioni generali. Il 21 settembre il 14\u00ba Gruppo Navale si trasfer\u00ec nella nuova area operando 23 settembre al 3 ottobre impiegando giornalmente tutte le unit\u00e0 dall'alba al tramonto. Ultimate le operazioni le unit\u00e0 lasciarono la zona facendo rientro ad Adabiya da dove il 5 ottobre si trasferirono al Grande Lago Amaro per completare le operazioni interrotte precedentemente, che vennero ultimate il 7 ottobre. Dopo un trasferimento ad Ismailia per uno scalo tecnico il 10 ottobre, le unit\u00e0 iniziarono il viaggio di ritorno verso l'Italia, giungendo a La Spezia il mattino del 19 ottobre.\nLa missione ha visto impegnate le unit\u00e0 di contromisure mine per 59 giorni, di cui 42 trascorsi nelle zone di operazioni, esplorando in totale un'area di 124 miglia quadrate, effettuandoo in totale 2.485 ore di moto e percorrendo 15.644 miglia."}
{"id": "3515168", "revid": "2192338", "url": "https://it.wikipedia.org/wiki?curid=3515168", "title": "Ciudad de Palma", "text": "Il Ciudad de Palma \u00e8 un traghetto della societ\u00e0 marittima Trasmed Grimaldi Logistics Spagna (Gruppo Grimaldi), costruito nel 2007 nel Cantiere Navale Visentini.\nServizio.\nCommissionato dalla Stena Line, nel 2007 viene noleggiato alla Bale\u00e0ria con il nome di \"Borja Dos\" per coprire la rotta Valencia - Palma di Maiorca.\nNel 2009 viene noleggiato alla compagnia di navigazione T-Link lines per la gestione della rotta Pra' \u2013 Termini Imerese nel progetto \"autostrade del mare\" rinominandolo con il nome di \"T Rex Uno\", servizio terminato nel 2011 per fallimento della societ\u00e0 marittima italiana.\nNel maggio del 2011 viene noleggiato dalla Regione Sardegna tramite la controllata societ\u00e0 marittima Saremar e rinominata \"Dimonios\", nome dato in onore dei soldati della Brigata meccanizzata \"Sassari\". Il traghetto \u00e8 stato impegnato dal 22 giugno 2011 al 15 settembre 2011 sulla tratta tra Porto Torres e Vado Ligure e dal 16 gennaio 2012 sulla tratta Olbia-Civitavecchia insieme al traghetto gemello \"Scintu\".\nNell'autunno 2012 scaduto il contratto con la Regione Sardegna la nave viene noleggiata brevemente dalla societ\u00e0 Grandi Navi Veloci per rimpiazzare le proprie unit\u00e0 in manutenzione, nel dicembre 2012 viene noleggiata con un contratto di cinque anni con opzione d'acquisto dalla Tirrenia-CIN per inserirla sulle rotte Napoli - Cagliari - Palermo, in seguito alla vendita del traghetto \"Toscana\". Nel 2017 viene venduta a Trasmediterr\u00e1nea, nel dicembre del 2018 viene rinominata \"Ciudad de Palma\".\nDal 8 luglio 2021 passa a Trasmed Grimaldi Logistics Spagna (Gruppo Grimaldi).\nDal 13 Dicembre 2021 si reca al cantiere di La Spezia per montare gli Scrubber e applicare la nuova livrea con la scritta \"GRIMALDI TRASMED\" sui fianchi\nIl traghetto appartiene alla categoria \"Ro-Pax\" di ultima generazione, ha una capacit\u00e0 merci di oltre 2.000 metri lineari, pu\u00f2 ospitare 850 passeggeri ad una velocit\u00e0 di crociera di oltre 23 nodi il che la rende ideale per il servizio \"Autostrade del Mare\".\nNavi gemelle.\nSegue l'elenco delle navi con il loro nome attuale. Le navi, anche se gemelle, si differenziano per alcuni particolari. Per questo, \u00e8 evidenziato accanto al nome la classe di progetto."}
{"id": "3515174", "revid": "1442080", "url": "https://it.wikipedia.org/wiki?curid=3515174", "title": "Hypo Group Tennis International 1994 - Doppio", "text": "Il doppio del torneo di tennis Hypo Group Tennis International 1994, facente parte dell'ATP Tour, ha avuto come vincitori Vojt\u011bch Fl\u00e9gl e Andrew Florent che hanno battuto in finale Adam Malik e Jeff Tarango 3-6, 6-1, 6-4."}
{"id": "3515176", "revid": "729019", "url": "https://it.wikipedia.org/wiki?curid=3515176", "title": "Sinusoidi epatici", "text": "I sinusoidi epatici sono capillari sanguiferi, a parete sottile, lume ampio e irregolare ed endotelio fenestrato e tortuoso, situati nel fegato.\nDecorso.\nConvogliano il sangue dalle diramazioni dell'arteria epatica e della vena porta, collocate alla periferia del lobulo epatico, verso la vena centrolobulare disposta sull'asse lobulare.\nNei sinusoidi scorre sangue misto, cio\u00e8 sia arterioso proveniente dall'arteria epatica, sia venoso, proveniente dai rami portali. Quest'ultimo \u00e8 ricco di metaboliti assorbiti a livello intestinale. Nel microcircolo epatico si realizza cos\u00ec una rete mirabile venosa in cui i sinusoidi sono interposti tra un letto venoso di afflusso, quello portale, e un letto venoso di deflusso, quello delle vene epatiche.\nAnatomia microscopica.\nLa loro parete \u00e8 essenzialmente costituita da cellule endoteliali appiattite che sporgono nel lume con la porzione cellulare che contiene il nucleo. La parete sinusoidale \u00e8 discontinua per la presenza di pori e fenestrature.\nI pori (di diametro inferiore a 0,2 micron) possono presentarsi isolati o, pi\u00f9 raramente, in gruppi con disposizione simile a setacci. Le fenestrature, la cui presenza e ampiezza \u00e8 ancora discussa, potrebbero raggiungere un diametro superiore anche ad un micron. I margini delle cellule endoteliali possono talora apparire embricati, soprattutto nelle aree dove si rinvengono le aperture pi\u00f9 grandi. Nel citoplasma delle cellule endoteliali si trovano rari mitocondri, un piccolo complesso del Golgi, e un certo numero di membrane del reticolo endoplasmatico liscio e granulare. La superficie endoteliale rivolta verso il lume presenta inoltre piccole vescicole pinocitiche (\"caveolae corticales\") e pochi corti microvilli. La parete endoteliale inoltre appare interrotta spesso da sottili prolungamenti citoplasmatici tipo ameboide che sporgono nel lume sinusoidale. Tali prolungamenti possono essere o in contatto con le cellule endoteliali o localizzati nello spazio sotto-endoteliale o ancora variamente in rapporto con la parete endoteliale.\nOltre alle cellule endoteliali, nella parete dei sinusoidi si trovano due tipo di cellule caratteristiche:\nFunzione.\nFenestrature e discontinuit\u00e0, pertanto, impediscono il passaggio degli elementi corpuscolati del sangue, ma consentono al plasma di uscire dal lume vascolare. Il plasma raggiunge lo spazio esistente tra il sinusoide e l'epatocito (spazio perisinusoidale di Disse) in cui aggettano i microvilli dell'epatocito. L'epatocito pu\u00f2 assumere dal plasma le sostanze necessarie alle proprie attivit\u00e0 e, nel frattempo, secernere le sostanze da esso elaborate. Tali caratteristiche, unitamente alla virtuale assenza della membrana basale nell'endotelio sinusoidale, garantiscono, pertanto, la possibilit\u00e0 di un intimo e ampio scambio fra il plasma e le superfici vascolari degli epatociti, che possono in questo modo assorbire e secernere sostanze direttamente da e nel flusso sanguigno."}
{"id": "3515179", "revid": "110157", "url": "https://it.wikipedia.org/wiki?curid=3515179", "title": "Bombykol", "text": "Il bombykol \u00e8 un feromone prodotto dalla femmina allo stato adulto del baco da seta (\"Bombyx mori\", da cui il nome) allo scopo di attirare i maschi. Scoperto da Adolf Butenandt nel 1959, \u00e8 stato il primo feromone ad essere caratterizzato dal punto di vista chimico.\nPossono essere impiegate piccolissime quantit\u00e0 di questa sostanza per ettaro di terreno per confondere gli insetti maschi sulla localizzazione delle femmine, potendo perci\u00f2 servire da esca per catturare e rimuovere in maniera efficace gli insetti senza cospargere le coltivazioni con grandi quantit\u00e0 di prodotti chimici."}
{"id": "3515185", "revid": "1442080", "url": "https://it.wikipedia.org/wiki?curid=3515185", "title": "Manchester Open 1994 - Doppio", "text": "Il doppio del torneo di tennis Manchester Open 1994, facente parte dell'ATP Tour, ha avuto come vincitori Rick Leach e Danie Visser che hanno battuto in finale Scott Davis e Trevor Kronemann 6-4, 4-6, 7-6."}
{"id": "3515195", "revid": "339392", "url": "https://it.wikipedia.org/wiki?curid=3515195", "title": "Qajrat Futbol Kluby", "text": ""}
{"id": "3515196", "revid": "124855408", "url": "https://it.wikipedia.org/wiki?curid=3515196", "title": "Palazzo di Riserva", "text": "Il Palazzo di Riserva \u00e8 un edificio storico situato a Parma. Occupa un ampio isolato compreso tra strada Garibaldi, strada Pisacane, strada Cavour e strada Melloni. Una parte dell'ala del palazzo lungo strada Garibaldi ospita il Museo Glauco Lombardi.\nStoria.\nL'area in cui sorge il palazzo era occupata fin dall'antichit\u00e0 da vari edifici di epoche diverse. A partire dal 1673 il duca Ranuccio II Farnese acquist\u00f2 progressivamente diverse case dell'isolato, spinto dalla necessit\u00e0 di trovare nuovi spazi per le residenze ducali, situate fino a quel momento nel Palazzo Ducale (oggi non pi\u00f9 esistente) e nel Palazzo della Pilotta.\nNel 1687 il duca commission\u00f2 la costruzione, all'interno dell'isolato, di un nuovo Teatro Ducale in sostituzione del Teatro Farnese, divenuto inadeguato, per la sua particolare struttura e l'onerosit\u00e0 di gestione, all'intensa attivit\u00e0 pubblica promossa in quel periodo dallo stesso duca. Il progetto fu affidato a Stefano Lolli, che realizz\u00f2 in pochi mesi un elegante luogo di spettacolo aperto al pubblico, costruito prevalentemente in legno. Comprendeva un grande palcoscenico, una platea, alcuni palchetti con loggione e il palco ducale posto sopra l'ingresso.\nA fianco del teatro vennero ricavate la foresteria e alcuni appartamenti della corte ducale, collegati al palazzo ducale tramite un cavalcavia ad arcata, che attraversava l'attuale via Garibaldi. I Farnese non si preoccuparono tuttavia del decoro esteriore delle residenze ducali, concentrando la loro attenzione, secondo l'uso invalso all'epoca in varie capitali europee, nella creazione di sfarzose regge extraurbane nelle antiche dimore di Colorno e di Sala Baganza. Solo con l'arrivo a Parma nel 1748 di Filippo di Borbone e soprattutto dopo l'insediamento di Guillaume du Tillot come primo ministro, venne presa in considerazione la necessit\u00e0 di un nuovo assetto delle residenze ducali a Parma.\n \nAttorno al 1750 il palazzo ducale fu completamente ristrutturato col rifacimento degli interni e con una nuova facciata in stile Luigi XV. L'intervento non fu per\u00f2 risolutivo, in quanto il duca continu\u00f2 ad abitare in una porzione dell'isolato retrostante la chiesa di San Pietro Martire (non pi\u00f9 esistente) e antistante la nuova facciata, e la duchessa nel Palazzo di Riserva.\nNel 1766 il nuovo duca Ferdinando incaric\u00f2 l'architetto Ennemond Petitot di progettare un grandioso palazzo reale, fronteggiato da una grande piazza, che avrebbe dovuto occupare l'area tra la Pilotta e l'attuale via Cavour. Il progetto prevedeva la demolizione del palazzo ducale, di alcune parti del complesso domenicano e del palazzo di Riserva. Quest'ultimo era stato rimodernato pochi anni prima, nel 1760, dall'architetto lionese Morand con la costruzione di un nuovo palcoscenico e il rialzo del piano della platea, ottenendo cos\u00ec una grandiosa sala da ballo. \nNel 1763-64 una buona porzione del piano nobile prospiciente l'attuale via Garibaldi fu trasformata su progetto del Petitot in un elegante luogo di ritrovo per la nobilt\u00e0 cittadina, detto Casino (o Ridotto) dei Nobili. \nIl Petitot progett\u00f2 la facciata neoclassica che ancora oggi caratterizza il lato ovest del palazzo di Riserva, regolarizz\u00f2 le ali dello stabile ad essa contigue e predispose le decorazioni degli interni, che tuttavia non vennero realizzate secondo il progetto originario. Per dar corso alla realizzazione del nuovo palazzo reale nel 1766 e 1767 vennero demolite alcune residenze ducali e private lungo strada San Barnaba (oggi via Garibaldi), la cappella dell'Inquisizione annessa alla chiesa di San Pietro, il settore ovest del Palazzo Ducale ripristinato sedici anni prima da Carlier, e il cavalcavia che lo univa al Palazzo di Riserva. In seguito i lavori si fermarono per problemi finanziari e il progetto venne abbandonato. \nAttorno al 1768 la corte ducale complet\u00f2 l'acquisizione dell'intero isolato. Il duca Ferdinando trasfer\u00ec il proprio appartamento nei nuovi locali e fece approntare quello destinato a Maria Amalia d'Asburgo, che spos\u00f2 nel 1769. A differenza del duca Ferdinando la duchessa Maria Luigia non stabil\u00ec la sua residenza nel Palazzo di Riserva, bens\u00ec in quello Ducale, che nel 1833, su progetto di Nicola Bettoli, assunse l'elegante aspetto neoclassico che si pu\u00f2 vedere nell'acquerello di Giuseppe Alinovi esposto nella \"Sala Dorata\" del Museo Lombardi. \nNel breve periodo in cui il Ducato di Parma fu governato da Carlo III di Borbone (1849-1854) il duca trasfer\u00ec nel Palazzo di Riserva la propria residenza privata e il comando generale del suo esercito. In quegli anni la facciata nord (prospiciente l'attuale via Melloni) venne decorata con le finiture di gusto neobarocco che ancora oggi la caratterizzano. \nDopo l'Unit\u00e0 d'Italia, il Palazzo di Riserva e le altre residenze ducali passarono al Demanio regio. Molti dei sontuosi arredi di cui era dotato furono dispersi in altre sedi ufficiali del Regno d'Italia e i suoi locali destinati a diversi usi, sia pubblici che privati. Nel primo decennio del Novecento vi furono alcuni importanti interventi: l'abbattimento del cavalcavia ferdinandeo, che collegava il palazzo al monastero di San Paolo, l'allargamento dell'antico vicolo del Teatro (oggi via Pisacane), con il conseguente arretramento della facciata sud, e la demolizione dei collegamenti sopraelevati che mettevano in comunicazione il Palazzo di Riserva con un prospiciente edificio, a sua volta unito tramite cavalcavia all'ex corpo di guardia dei sovrani (oggi Palazzo della Provincia). \nTra il 1906 e il 1908 fu costruita, nell'area un tempo occupata dal Teatro Ducale, la nuova sede centrale delle Poste e Telegrafi. Il teatro non era pi\u00f9 in funzione dal 1829, quando fu abbandonato dopo la costruzione del Teatro Regio (chiamato al tempo di Maria Luigia \"Nuovo Ducal Teatro\") e in seguito demolito. \nNel dopoguerra anche il Palazzo Ducale, gravemente danneggiato nel 1944 da un bombardamento aereo, venne demolito, lasciando al Palazzo di Riserva il ruolo di ultima preziosa memoria dell'antica dimora urbana della corte ducale.\nNegli anni Cinquanta l'antiquario Glauco Lombardi inizi\u00f2 a trasferire la collezione di oggetti d'arte e altri reperti storici del periodo napoleonico e di Maria Luigia, pazientemente raccolti nel corso degli anni, dai locali del Palazzo Ducale di Colorno alla nuova sede del Palazzo di Riserva. Il Museo Glauco Lombardi fu inaugurato nel 1961 dal Presidente della Repubblica Giovanni Gronchi. \nL'ala settentrionale del palazzo, dove si trovava la residenza del duca Ferdinando, ospita dal 1866 la \"Societ\u00e0 Parmense di Lettura e Conversazione\", istituzione culturale nata nel 1858 su iniziativa del conte Filippo Linati. Al suo interno il Salone di San Paolo, la cui decorazione fu eseguita nel 1837 probabilmente su progetto di Paolo Gazzola e destinato dalla duchessa a salone da ballo, conserva ancora l'arredo neoclassico del tempo di Maria Luigia."}
{"id": "3515201", "revid": "125958520", "url": "https://it.wikipedia.org/wiki?curid=3515201", "title": "Tomasz Kupisz", "text": "Caratteristiche tecniche.\nPu\u00f2 giocare sia da ala destra sia da trequartista, ma preferisce la prima opzione per sfruttare al meglio la sua abilit\u00e0 di crossatore. Longilineo, veloce e abile negli inserimenti, sotto porta si dimostra inoltre un ottimo uomo-assist.\nCarriera.\nClub.\nGli inizi e l'affermazione in Polonia.\nCresce calcisticamente per alcuni club della sua citt\u00e0 natale, \u00c8 entrato a far parte del Wigan Athletic nel luglio 2006 dopo che i suoi scout lo avevano notato in un torneo nazionale. Nelle prime due stagioni vista la giovane et\u00e0 ha fatto parte delle selezioni giovanili, invece dalla stagione 2008\u20132009 entra in pianta stabile nel giro della prima squadra, facendo il suo debutto il 26 agosto 2008 nella partita di Carling Cup contro il Notts County dove la squadra ha vinto 4-0. Nonostante avesse segnato un gol, l'allenatore non lo ha pi\u00f9 schierato nei successivi incontri di coppa limitandosi a convocarlo saltuariamente solo per le partite di campionato.\nIl 29 maggio 2009 il Wigan Athletic gli rinnova il contratto di un anno.\nNella stagione 2009-2010 \u00e8 stato il terzo capocannoniere nella seconda squadra segnando 6 gol in 13 partite, giocando sulla fascia. Ha fatto anche un gol alle riserve del Liverpool e al Manchester United. Senza ulteriori presenze con la prima squadra, nel giugno del 2010 scioglie il contratto con il Wigan Athletic.\nIl 2 giugno 2010 lo Jagiellonia Bia\u0142ystok acquista Kupisz, che al momento era svincolato. Debutta il 29 luglio 2010 in UEFA Europa League nella partita persa per 2-1 contro l'Aris Salonicco.\nCon la squadra di Bia\u0142ystok diviene in breve tempo un punto fermo del centrocampo e uomo-assist, le ottime prestazioni gli valgono l'interesse di alcuni buoni club di prima fascia tedeschi ed inglesi, con la squadra giallorossa gioca in totale 110 partite riuscendo a segnare 15 reti, ben 21 assist e riuscendo conquistare la Supercoppa di Polonia 2010.\nL'arrivo al Chievo e i vari prestiti.\nNel 2013 \u00e8 acquistato dalla societ\u00e0 italiana del Chievo, debuttando in Serie A il 18 maggio 2014, sua unica presenza stagionale, nella partita vinta per 2-1 contro l' all'ultima giornata di campionato.\nIl 7 gennaio 2015 passa in prestito al Cittadella in Serie B. Realizza la sua prima rete all'esordio contro il , segnando altre 3 reti nel corso della stagione rispettivamente contro , Spezia e rivelandosi anche un ottimo uomo-assist, termina la stagione con 4 reti messe a segno in 19 presenze che tuttavia non basteranno a non far retrocedere la squadra granata.\nL'11 luglio dello stesso anno passa in prestito al Brescia fino al termine della stagione. Esordisce il 5 settembre nella gara contro il . Il 16 ottobre segna i suoi primi due gol stagionali contro l' nel pareggio avvenuto per 3-3. Termina la stagione con 6 reti di cui due doppiette contro e Cagliari 8 assist in 40 presenze, portando le rondinelle ad un tranquillo undicesimo posto facendo ritorno a Verona.\nIl 5 luglio 2016 viene mandato in prestito per la terza volta consecutiva sempre in Serie B questa volta al Novara Calcio che lo presenta a stampa e tifosi gi\u00e0 il giorno successivo. Fa il suo esordio con i piemontesi il 10 settembre in occasione della terza giornata di campionato e della vittoria per 1-0 sulla , segna il suo primo gol con il suo nuovo club il 29 ottobre nella sconfitta esterna subita per 4-3 contro la .\nCesena, Ascoli e Livorno.\nIl 29 giugno 2017 viene ceduto al a titolo definitivo. Segna 4 gol in 31 partite di B e il 21 luglio 2018 il calciatore polacco viene acquistato dall' a parametro zero a causa del fallimento del club romagnolo.\nDopo aver giocato 6 partite con i bianconeri, il 22 gennaio 2019 passa in prestito al , sempre in Serie B. Con i labronici gioca 9 partite, contribuendo alla salvezza finale.\nBari e prestiti a Trapani e Salernitana.\nIl 13 luglio 2019 viene ufficializzato il passaggio a titolo definitivo al , in Serie C.\nEsordisce con la squadra pugliese l'11 agosto 2019 nella partita contro la Paganese valevole per la Coppa Italia di Serie C, segnando il momentaneo 1-0; la partita terminer\u00e0 poi 3-2 per il Bari.\nIl 24 gennaio 2020 passa in prestito fino alla fine della stagione al . Due giorni dopo fa il suo esordio con i siciliani nella partita in casa del Venezia (1-1). Il 17 luglio segna il suo primo gol, nella partita in casa del Pisa, persa per 3-2.\nTerminato il prestito al Trapani (con la retrocessione dei siculi), il 15 settembre 2020 viene ceduto nuovamente a titolo temporaneo, con obbligo di riscatto in caso di promozione, questa volta alla . Il 17 ottobre successivo mette a segno i primi gol con i campani, segnando una doppietta nella partita vinta col Pisa per 4-1. Con 3 gol segnati in 31 incontri contribuisce alla storia promozione della Salernitana in Serie A.\nPordenone.\nIl 21 luglio 2021 firma un contratto biennale con il .\nNazionale.\nHa iniziato la trafila con le giovanili della Polonia nel 2005 raccogliendo sei presenze con l'Under-17, nel 2007 \u00e8 stato un punto fermo dell'Under-19 riuscendo a segnare 4 reti in 14 presenze, nel 2010 si alterna oltre che alla nazionale maggiore tra Under-20 con la quale scende in campo in due occasioni e con l'Under-21 segnando il suo primo gol il 1\u00ba giugno 2011 nella vittoria fuori casa per 2-4 contro la Moldavia Under-21.\nHa fatto parte della nazionale maggiore polacca tra il 2010 e il 2013, debuttando il 10 dicembre 2010 ad Antalya, nell'amichevole finita 2-2 contro la Bosnia ed Erzegovina.\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "3515202", "revid": "200154", "url": "https://it.wikipedia.org/wiki?curid=3515202", "title": "Bombicolo", "text": ""}
{"id": "3515215", "revid": "123840561", "url": "https://it.wikipedia.org/wiki?curid=3515215", "title": "Monastero di Amaras", "text": "Amaras \u00e8 un monastero situato nel distretto di Khojavand della Repubblica dell'Azerbaigian\nStoria.\nAmaras \u00e8 considerato uno dei pi\u00f9 antichi siti cristiani. Infatti, secondo Fausto di Bisanzio storiografo armeno del V secolo, San Gregorio l'Illuminatore fond\u00f2 all'inizio del IV secolo una chiesa che sarebbe diventata il Monastero di Amaras.\nAll'inizio del V secolo, presumibilmente nel 406, Mesrop Mashtots (361-440), l'inventore dell'alfabeto armeno, fond\u00f2 ad Amaras la prima scuola che us\u00f2 il suo alfabeto.\nNel corso dei secoli il monastero fu saccheggiato e distrutto numerose volte anche perch\u00e9 edificato in una zona pianeggiante priva di difese naturali: dai Persiani nel V secolo allorch\u00e9 gli armeni combatterono per la libert\u00e0 di culto, nel IX secolo dagli Arabi, nel XIII secolo dai Mongoli e sub\u00ec gravissimi danni nel 1387 durante l'invasione di Tamerlano. Gli edifici attuali risalgono al XVII e XIX secolo.\nPer molti secoli fu la sede del Catholikosato di Aghvank.\nAmaras \u00e8 il luogo di sepoltura del nipote di San Gregorio l'Illuminatore, San Grigoris, Catholicos della chiesa d'Alb\u00e0nia e martire. La sua tomba si trova sotto l'abside della chiesa del XIX secolo.\nArchitettura.\nL'impianto attuale del complesso \u00e8 piuttosto semplice e differisce da quello originario che si articolava in diverse strutture sia di culto che di servizio. La chiesa di san Gregorio \u00e8 stata ricostruita nel 1858 con le donazioni della comunit\u00e0 armena di Shushi. Si tratta di una basilica a tre navate separate da colonne a croce (lunga 24 m per 13 di larghezza), con entrata rivolta ad ovest. Dalla parte dell'abside vi sono delle cappelle sotterranee, di forma rettangolare e copertura a volta, dalle quali si accede alla tomba di san Gregorio situata ancora pi\u00f9 in basso.\nIl tetto della chiesa \u00e8 a doppia falda, appoggiato su sei pilastri. Prima della sua ultima ricostruzione vi erano ben tre campanili costruiti uno accanto all'altro, il pi\u00f9 grande nel mezzo. Due di questi furono danneggiati in modo irreparabile all'inizio del XIX secolo ed abbattuti.\nLa facciata occidentale della chiesa (dove si apre l'accesso alla stessa) \u00e8 decorata con una grande croce scolpita sotto il timpano, mentre una croce pi\u00f9 piccola orna la facciata opposta (abside).\nL'intero complesso \u00e8 circondato da un muro alto cinque metri, sormontato da torrette ai quattro angoli, con un'unica apertura esterna verso sud est. L'area interna misura circa 5000 m\u00b2 e comprendeva un ulteriore cortile (a scopo difensivo) con una porta che conduceva direttamente alla chiesa ricalcando un'architettura che ha molti esempi in tutta l'Armenia.\nIl monastero disponeva di diversi locali ausiliari e residenziali costruiti come estensioni delle pareti. Essi comprendevano le celle dei monaci e un dormitorio per i pellegrini.\nVicino l'ala sud della chiesa vi era un refettorio e una casa a due piani del Padre Superiore, rettore del monastero. Strutture ausiliarie comprendevano magazzini, un fienile e una stalla."}
{"id": "3515225", "revid": "729019", "url": "https://it.wikipedia.org/wiki?curid=3515225", "title": "Isola di Saint Paul (Alaska)", "text": "L'isola di Saint Paul (isola di San Paolo) \u00e8 la pi\u00f9 grande delle isole Pribilof che si trovano a nord dell'arcipelago delle Aleutine, tra l'Alaska e la Russia. L'isola appartiene all'Alaska (USA). La citt\u00e0 di St. Paul \u00e8 l'unico centro abitato dell'isola. Le due isole pi\u00f9 vicine a Saint Paul sono Otter a sud-ovest e Walrus a est.\nL'isola \u00e8 stata scoperta il 29 giugno, giorno dei SS. Pietro e Paolo, del 1787 e chiamata quindi \"Saint Peter and Saint Paul\" rimanendo poi, nell'uso popolare, solo Saint Paul.\nL'isola ha la pi\u00f9 grande comunit\u00e0 aleuta degli Stati Uniti, gli abitanti appartengono alla chiesa ortodossa russa."}
{"id": "3515226", "revid": "36426", "url": "https://it.wikipedia.org/wiki?curid=3515226", "title": "Athazagorafobia", "text": ""}
{"id": "3515229", "revid": "647919", "url": "https://it.wikipedia.org/wiki?curid=3515229", "title": "Kioto", "text": ""}
{"id": "3515248", "revid": "123170588", "url": "https://it.wikipedia.org/wiki?curid=3515248", "title": "Napoli Basket (1978)", "text": "Il Napoli Basket \u00e8 stato un club di pallacanestro della citt\u00e0 di Napoli. Nel corso degli anni '80 e '90, ha militato tra la Serie A1 e la Serie A2.\nStoria.\nIl Club nasce nel 1978, quando Nicola De Piano rileva il titolo della Partenope Napoli Basket, retrocessa in Serie B l'anno precedente. Dopo essere stato promosso in Serie A2, nel 1983 il club viene promosso in massima serie. All'esordio in Serie A1, ottiene un settimo posto, miglior piazzamento della sua storia, disputando i play-off per l'assegnazione dello scudetto. Rimarr\u00e0 in A1 (eccezion fatta per la stagione 1986-87) fino alla stagione 1990-91. Dopo tre stagioni in A2, nel 1994, De Piano cede la societ\u00e0 ai fratelli Rossini che, dopo un anno ancora a Napoli, trasferiscono la sede di gioco a Battipaglia, dove giocher\u00e0 altre due stagioni di Serie A2 prima di fallire."}
{"id": "3515249", "revid": "1543377", "url": "https://it.wikipedia.org/wiki?curid=3515249", "title": "A tu per Gu", "text": "A tu per Gu \u00e8 stato un programma radiofonico in onda dal 2011 al 2015 su Radio DeeJay, tre volte a settimana, condotto da Guglielmo Scilla. Il programma \u00e8 andato in onda non solo sulla radio, ma anche in streaming via webcam, con la possibilit\u00e0 di interazione da parte del pubblico. L'interazione tradizionale via telefono si affiancava a quella Web 2.0 legata ai social network, ma anche attraverso la pagina del programma. Scilla, conosciuto con il nickname \"Willwoosh\", debutta in questa trasmissione come conduttore radiofonico. In precedenza aveva ottenuto una certa notoriet\u00e0 grazie al suo canale su YouTube, che aveva ottenuto oltre 40 milioni di visualizzazioni, e gli aveva fatto vincere il concorso \"YouTube Star\".\nL'utente pu\u00f2 interagire con il conduttore, commentando la diretta e caricando il suo contributo audio e video. Il presentatore sceglie i contenuti degli utenti ritenuti migliori che saranno poi caricati sulla pagina del programma sul sito dell'emittente. La prima puntata del programma, andata in onda il 3 maggio 2011, \u00e8 stata seguita via streaming da circa 3000 utenti, con picchi di 4000, ed una media di 30 SMS ed email al minuto.\nIl 3 ottobre 2012 \u00e8 iniziata una nuova stagione con lo stesso format utilizzato in precedenza e i membri storici del cast, fatta eccezione per Daniele Tognacca e Maurino Belgeri. La novit\u00e0 principale \u00e8 che il programma va in onda anche il luned\u00ec.\nIl 5 ottobre 2014, con un post su Facebook, viene annunciato il ritorno del programma nella fascia pomeridiana (dalle 16 alle 18) della domenica di Radio Deejay, a partire dal successivo 12 ottobre. Viene sospeso lo streaming video sul sito della radio.\nIl 31 maggio 2015 \u00e8 andata in onda l'ultima puntata della trasmissione.\nComponenti.\nOltre a Guglielmo, nella trasmissione partecipano alle discussioni anche Luca Leoni e Carlotta Tramontin, detta Potta, nel ruolo di Content Manager.\nIn regia, dal 2013, troviamo Simone Paleari. La gestione della diretta streaming \u00e8 affidata ad Andrea Conti mentre la redazione \u00e8 curata da Claudia Campolo.\nLa sigla \u00e8 cantata da Luca Leoni, dal 2014 cambia la formula e viene aggiunto un video: stessa melodia, ma parole diverse e pi\u00f9 interventi da parte di Guglielmo e gli altri ragazzi.\nNel marzo 2014 si aggiunge alla crew anche Alice Venturi, conosciuta come Alicelikeaudrey su YouTube per video su makeup e cucina.\nPrincipali rubriche.\nMolte sono le rubriche sperimentate nel corso degli anni, ed in particolar modo nel 2013. Alcune sono andate in onda solo per poche puntate. Le principali sono state:"}
{"id": "3515255", "revid": "1048993", "url": "https://it.wikipedia.org/wiki?curid=3515255", "title": "Stan Freberg", "text": "Biografia.\nFin dal 1944 lavor\u00f2 nel mondo dello spettacolo, alternando le attivit\u00e0 di attore, doppiatore e regista.\nVedovo della prima moglie, Donna Freberg, dalla quale ebbe i due figli, Donavan e Donna Jean, attori anche loro, dal 2002 fu sposato con Betty Hunter."}
{"id": "3515257", "revid": "125985443", "url": "https://it.wikipedia.org/wiki?curid=3515257", "title": "Zendaya", "text": "Ha iniziato la sua carriera come modella e ballerina prima di recitare nel film Disney per la televisione \"Nemici per la pelle\", per poi acquisire maggiore popolarit\u00e0 grazie ai ruoli di Rocky Blue e K.C. Cooper nelle sitcom di Disney Channel \"A tutto ritmo\" e \"K.C. Agente Segreto\". Ha debuttato nel mondo del cinema nel 2017, interpretando Michelle \"MJ\" Jones nel film ', ruolo successivamente ripreso nei sequel ' (2019) e \"\" (2021), e Anne Wheeler nel film drammatico \"The Greatest Showman\". Dal 2019 \u00e8 protagonista dell'acclamata serie televisiva \"Euphoria\", per cui si aggiudica un People's Choice Awards, un Satellite Award e un Premio Emmy nella sezione migliore attrice in una serie drammatica, venendo candidata per il Critics Choice Award. Nel 2020 ha ricevuto consensi con la sua interpretazione nel film \"Malcolm &amp; Marie\" di Sam Levinson, per il quale ha ricevuto una candidatura al Critics Choice Award nella sezione migliore attrice protagonista. Nel 2021 figura tra i protagonisti del film \"Dune\" di Denis Villeneuve, tratto dall'omonimo romanzo di Frank Herbert.\nPrima ancora di diventare un'attrice, Zendaya ha iniziato la sua carriera musicale registrando canzoni in modo indipendente e pubblicando i singoli \"Swag It Out\" e \"Watch Me\" nel 2011, quest'ultima una collaborazione con Bella Thorne. Dopo aver firmato un contratto discografico con la Hollywood Records nel 2012, ha pubblicato il suo singolo di debutto, \"Replay\", che ha raggiunto la 40\u00aa posizione nella classifica Billboard Hot 100 statunitense. L'omonimo album di debutto ha debuttato alla 51\u00aa posizione nella classifica Billboard 200.\nBiografia.\nZendaya Maree Stoermer Coleman \u00e8 nata nel 1996 a Oakland, in California, ed \u00e8 l'unica figlia di Claire Marie Stoermer e Kazembe Ajamu (nato Samuel David Coleman). Ha cinque fratelli pi\u00f9 grandi dalla parte del padre. Suo padre \u00e8 afroamericano, con origini arkansasiane, mentre sua madre \u00e8 statunitense di origini tedesche e scozzesi. Zendaya ha dichiarato che il suo nome significa \"ringraziare\" in shona, una lingua bantu originaria del popolo Shona dello Zimbabwe. Ha dichiarato inoltre di essere vegetariana dall'et\u00e0 di undici anni per scelta personale.\nZendaya \u00e8 cresciuta in parte come attrice nel vicino California Shakespeare Theater a Orinda dove sua madre lavora come manager oltre ad insegnare nel programma di conservatorio studentesco del teatro. \u00c8 apparsa in numerose produzioni teatrali mentre frequentava la Oakland School for the Arts, interpretando Little Ti Moune in \"Once on This Island\" alla Berkeley Playhouse e il personaggio maschile Joe in \"Caroline, o Change\" al Palo Alto's TheaterWorks.\nZendaya ha trascorso tre anni ballando in un gruppo di danza chiamato \"Future Shock Oakland\". Il gruppo ballava hip hop e hula quando lei aveva otto anni.\nHa studiato al Calkshakes Conservatory Program e all'American Conservatory Theatre. Altri suoi crediti teatrali includono \"Riccardo III\", \"La dodicesima notte\" e \"Come vi piace\", opere di William Shakespeare.\nHa avuto una storia d'amore con il collega Jacob Elordi conosciuto durante le riprese della serie Euphoria. Dal 2021 ha intrapreso una relazione con Tom Holland, conosciuto sul set di .\nCarriera.\nZendaya ha iniziato la sua carriera lavorando come modella per Macy's, Mervyns e Old Navy. \u00c8 apparsa in una pubblicit\u00e0 di giocattoli di iCarly. \u00c8 anche comparsa come ballerina in uno spot della Sears, con l'attrice Disney Selena Gomez. Nel 2009, \u00e8 stata una delle protagoniste del video musicale di Kidz Bop per la cover della canzone \"Hot n Cold\", pubblicata su \"Kidz Bop 15\". Nel novembre del 2009 ha fatto un'audizione per il ruolo di CeCe Jones della serie TV \"Dance Dance Chicago\", nome in seguito cambiato in \"Shake It Up!\" (in Italia A tutto ritmo), ma \u00e8 stata selezionata come Rocky Blue. Per il suo provino, ha eseguito \"Leave Me Alone\" di Michael Jackson. \"A tutto ritmo\" \u00e8 stato presentato per la prima volta negli Stati Uniti il 7 novembre 2010 (in Italia il 27 maggio 2011) ed \u00e8 stato visto da 6,2 milioni di spettatori. Nel 2011 Zendaya pubblic\u00f2 \"Swag It Out\", un singolo promozionale. La canzone \u00e8 stata composta da Bobby Brackins e prodotta da Glenn A. Foster. \u00c8 apparsa anche nel trailer del libro \"From Bad To Cursed\" di Katie Alender. Lo stesso anno, pubblic\u00f2 \"Watch Me\", in collaborazione con Bella Thorne, il 21 giugno. La canzone raggiunse l'86\u00aa posizione della Billboard Hot 100 (classifica musicale degli Stati Uniti). La seconda stagione di \"A tutto ritmo\" \u00e8 stata annunciata il 16 marzo 2011 e ha debuttato il 18 settembre 2011. Il 5 giugno 2011, \"A tutto ritmo\" ha avuto un episodio crossover con la serie TV \"Buona fortuna Charlie\". Zendaya ha condotto \"Make Your Mark: Ultimate Dance Off 2011\".\nIl suo primo ruolo in un film \u00e8 stato nel film Disney per la televisione \"Nemici per la pelle\". Il 29 febbraio 2012, fu pubblicato \"Something to Dance For\" come singolo promozionale per \"\". Per la colonna sonora, Zendaya ha registrato altre tre canzoni: \"Made In Japan\", \"Same Heart\" e \"Fashion Is My Kryptonite\", pubblicato come singolo promozionale. Il 2 settembre 2012, ha firmato un contratto discografico con la Hollywood Records. A ottobre, Zendaya si \u00e8 esibita al Teen Music Festival e all'evento di beneficenza dell'Operation Smile. Nel febbraio del 2013, Zendaya \u00e8 stata annunciata come una delle celebrit\u00e0 che si sarebbero sfidate nella 16\u00aa stagione di \"Dancing with the Stars\" (Ballando con le stelle). All'et\u00e0 di 16 anni, \u00e8 stata la pi\u00f9 giovane concorrente a partecipare allo spettacolo, prima che Willow Shields la succedesse all'et\u00e0 di 14 anni nella 20\u00aa stagione. \u00c8 stata appaiata con il ballerino professionista Valentin Chmerkovskiy. A maggio, la coppia arriv\u00f2 al secondo posto dietro Kellie Pickler e Derek Hough. Il suo omonimo album di debutto \u00e8 stato pubblicato il 17 settembre 2013. \u00c8 stato preceduto dalla hit \"Replay\", pubblicata il 16 luglio 2013. La canzone \u00e8 stata scritta da Tiffany Fred e Paul \"Phamous\" Shelton. Nel giugno del 2013, Zendaya ha concluso le riprese per il video musicale. Il 25 luglio, Disney Channel annuncia la cancellazione di \"Shake It Up\" dopo la fine della terza stagione.\nA novembre del 2013, Zendaya \u00e8 stata selezionata come \"Artista del mese\" da Elvis Duran ed ha eseguito dal vivo il suo singolo \"Replay\" al The Today Show.\nNel 2014, Zendaya \u00e8 stata scelta per il ruolo di Zoey Stevens, protagonista del film Disney per la televisione \"Zapped - La nuova vita di Zoey\", il cui \"smart phone inizia a controllare in qualche modo tutti i ragazzi intorno a lei\". Alla fine del 2013, Zendaya \u00e8 stata scelta come protagonista per la nuova serie di Disney Channel chiamata \"Super Awesome Katy\". In seguito il nome della serie \u00e8 stato cambiato in \"K.C. Undercover\" (in Italia \"K.C. Agente Segreto\") e il nome del personaggio di Zendaya in K.C. Cooper piuttosto che Katy Cooper. Nel 2017, Zendaya ha dichiarato di avere avuto una grande influenza sull'intitolazione del suo personaggio e della serie, decidendo anche diversi elementi chiave della personalit\u00e0 del personaggio. \"K.C. Undercover\" \u00e8 stato presentato in anteprima su Disney Channel il 18 gennaio 2015 (in Italia il 24 aprile dello stesso anno) ed \u00e8 stato rinnovato per una seconda stagione nel maggio 2015.\nNel febbraio 2015, Giuliana Rancic ha fatto una battuta su Zendaya, in riferimento ai suoi capelli dall'odore di \"olio di patchouli\" e \"erba\" all'87\u00aa edizione degli Oscar. Zendaya su Instagram ha risposto all'osservazione, sottolineando che molte persone di successo hanno i \"dreads\", un'acconciatura che non ha nulla a che fare con le droghe. Grazie alle sue parole Zendaya ha avuto l\u2019onore di ricevere una Barbie dalla Mattel, che ha replicato il suo look agli Oscar.\nAlla fine del 2014, Zendaya ha concluso una joint venture tra Hollywood e Republic Records. Il 6 marzo 2015 Timbaland ha confermato di star lavorando con Zendaya al suo secondo album. Parlando dell'album, Zendaya ha detto su MTV News che la musica, \u00e8 una \"nuova ondata di R &amp; B, \u00e8 dove penso che dovrebbe andare, o dove dovrebbe essere diretta, \u00e8 un'atmosfera molto vecchia scuola, ma \u00e8 una versione new age\". Nel luglio del 2015, Zendaya ha pubblicato un\u2019anteprima di una canzone prodotta da Timbaland su Instagram, in seguito la cantante ha presentato un frammento pi\u00f9 lungo della canzone \"Close Up\" in una stazione radio a Dubai. L'8 novembre pubblica un altro video in cui fa il lip-sync di una canzone R&amp;B, la quale avrebbe dovuto far parte del suo prossimo album. \u00c8 stato pubblicato un video promozionale per la canzone da Hunger TV il 12 novembre 2015. \"Something New\", in collaborazione con Chris Brown, \u00e8 stata pubblicata il 5 febbraio tramite la Hollywood Records e la Republic Records, e la canzone segna anche la sua prima pubblicazione ufficiale da quando \u00e8 passata alla Republic Records. Ad oggi, l'album non \u00e8 stato pubblicato.\nNell'aprile 2016 viene distribuito il secondo visual-album della cantante Beyonc\u00e9, Lemonade, in cui Zendaya compare come personaggio ricorrente. Nel 2017 \u00e8 stata invece protagonista del videoclip musicale del singolo \"Versace on the Floor\" del cantante Bruno Mars.\nNel 2016, Zendaya ha fatto l'esordio a livello cinematografico, prendendo parte al film ' distribuito a luglio 2017. In esso interpreta una studentessa di nome Michelle (MJ). Il film ha incassato 117 milioni di dollari nel suo primo week-end, classificandosi al primo posto al botteghino. Zendaya \u00e8 stata anche co-protagonista dell'acclamato musical \"The Greatest Showman\", distribuito il 20 dicembre 2017, al fianco di Hugh Jackman e Zac Efron. Nel 2019 riprende il ruolo di Michelle in ', sequel di \"Homecoming\".\nA partire dal 2019, l'attrice recita nella serie di HBO \"Euphoria\", per la quale veste i panni della protagonista Rue Bennett. La sua interpretazione le vale numerosi riconoscimenti, fra cui il suo primo Premi Emmy nel 2020. Nel 2020 prende parte alla trasposizione cinematografica di \"Dune\", diretta da Denis Villeneuve, e figura tra i protagonisti di \"Malcolm &amp; Marie\" con John David Washington, film diretto da Sam Levinson e girato durante la pandemia di COVID-19.\nNell'aprile 2021 ha ottenuta la voce di Lola Bunny nel film \", diretto da Malcolm D. Lee.\nDoppiatrici italiane.\nNelle versioni in italiano delle opere in cui ha recitato, Zendaya \u00e8 stata doppiata da:\nDa doppiatrice \u00e8 sostituita da:"}
{"id": "3515258", "revid": "46931", "url": "https://it.wikipedia.org/wiki?curid=3515258", "title": "Tariano", "text": ""}
{"id": "3515259", "revid": "1851848", "url": "https://it.wikipedia.org/wiki?curid=3515259", "title": "Jimmy Maketta", "text": "Biografia.\nPrimi anni.\nDella sua infanzia si sa ben poco: Maketta era uno tra quindici figli. Fece alcuni anni di scuola, poi scapp\u00f2 da casa in tenera et\u00e0 e visse per strada commettendo i suoi primi reati; non ebbe mai un lavoro stabile e una dimora fissa. Secondo alcuni testimoni aveva un tatuaggio sul labbro superiore che recitava la scritta \u201cJesus\u201d (Ges\u00f9). Si spos\u00f2 ed ebbe un figlio. Nel 2003 fu arrestato a seguito di un'aggressione e condannato a trascorrere 18 mesi in cella; dopo avere scontato una parte della pena, torn\u00f2 in libert\u00e0 condizionata.\nOmicidi.\nGli omicidi partirono tra l'aprile e il dicembre 2005; durarono nove mesi. Tutte le sue vittime erano solitamente delle contadine che lavoravano nei campi a Philippi, la zona pi\u00f9 colpita dagli omicidi; Philippi \u00e8 vicina a Citt\u00e0 del Capo.Maketta spiava i malcapitati osservandoli dalla cima di una collina; selezionava poi le vittime ubriache e aspettava che tornassero a casa in modo da pedinarle; infine di notte le raggiungeva, le stuprava e le uccideva. Scrisse poi una lettera alla moglie Janetta e due al detective Jonathan Morris dove descriveva in modo preciso i dettagli degli stupri e degli omicidi; nelle lettere ammise due assassinii e disegn\u00f2 una mappa che indicava il luogo in cui era depositato il cadavere della terza vittima, Griet Koelas. I contadini si spaventarono cos\u00ec tanto che si riunirono per formare delle ronde e si misero a dormire in gruppi; dopo un certo periodo di assalti si diffuse il panico tra gli abitanti.Durante le indagini, che si intensificarono nel dicembre 2005, fu arrestata una persona sbagliata, uno scassinatore quarantanovenne con precedenti di nome Stanley Martens; era incolpato di 8 omicidi e alcuni stupri.\nArresto.\nJimmy Maketta, il vero assassino, venne arrestato dal detective Morris dopo che lasci\u00f2 il cellulare ancora acceso su una scena del crimine; c'erano otto chiamate ad uno stesso numero, che era quello del figlio di Maketta, che si trovava nel Grabouw. Dopo che il figlio diede l'indirizzo agli agenti, essi lo andarono a cercare a Mitchells Plain; ma non viveva pi\u00f9 l\u00ec. Lo rintracciarono comunque il 20 dicembre 2005 in una fattoria a Costantia; in quel periodo era gi\u00e0 ricercato in quanto commise una violazione delle norme sulla libert\u00e0 condizionata.\nLo mandarono a South Bellville per l'interrogatorio: tra molte esitazioni neg\u00f2 tutto, ma quando Morris gli mostr\u00f2 il cellulare e le lettere capitol\u00f2. Confess\u00f2 tutti gli omicidi; alcuni di essi erano sconosciuti alla polizia. Guid\u00f2 poi gli agenti su alcune scene del crimine e fu identificato da alcuni testimoni. Fino ad allora era accusato di 61 crimini. Scrisse poi una lettera al figlio, dove ribadiva di avere commesso gli omicidi che aveva confessato e affermava che \u201c\"aveva dato il suo cuore a Ges\u00f9 e aveva voltato pagina\"\u201d. Successivamente scrisse a due giornali, sempre ribadendo la responsabilit\u00e0 dei delitti.In carcere prov\u00f2 una volta a impiccarsi, ma gli altri prigionieri si misero a gridare e allertarono gli agenti, che lo trovarono accasciato a terra; il killer fu quindi portato in Day Hospital, senza che avesse lesioni gravi.\nPrima che iniziasse il processo, fissato per il 2 aprile, rimase per 30 giorni in un ospedale psichiatrico, dove gli fu fatta un'analisi.\nProcesso.\nEntr\u00f2 in aula con 54 capi d'imputazione, poi scalati a 47; tra essi si contano 16 omicidi, 19 stupri, 5 violazioni di domicilio, 4 assalti, un tentato omicidio, un rapimento e un furto aggravato. Le prove principali dell'accusa erano le lettere del killer, il cellulare e alcuni esami del DNA risultati positivi.\nLo psichiatra Sean Kaliski dell'ospedale di Valkenberg disse davanti all'Alta Corte di Citt\u00e0 del Capo che il killer era \u201c\"un pericoloso psicopatico che non provava rimorsi, che non pu\u00f2 essere riabilitato e che aveva avuto una tipica infanzia difficile; nel momento dei delitti si sentiva come un leone o una tigre\"\u201d.Una volta chiese di essere visitato da un \"Sangoma\", cio\u00e8 uno sciamano, perch\u00e9 sentiva dei rumori continui nello stomaco che \u201c\"gli ricordavano i predatori\"\u201d.Durante la perizia, quando Kaliski gli chiese che cosa ne pensava di quello che aveva fatto, lui alz\u00f2 le spalle. Lo psichiatra fu molto colpito da questa reazione.Un giorno, quando il caso venne sospeso per un'ora, Maketta usc\u00ec dal tribunale sorridendo.Per tutta la durata del processo rimase calmo e impassibile; in alcune udienze si copr\u00ec il volto o con un passamontagna o con un pezzo di carta.Al processo erano presenti pi\u00f9 di 50 parenti delle vittime. In un'occasione si riunirono per una manifestazione pacifica sulla scalinata della Corte, chiedendo che fosse fatta giustizia sul caso.\nLa fine.\nNel 2007 \u00e8 stato trovato colpevole di 16 omicidi e 19 stupri e condannato al carcere a vita, senza la possibilit\u00e0 di essere liberato su condizione.\nMaketta \u00e8 tuttora recluso in cella."}
{"id": "3515261", "revid": "2134764", "url": "https://it.wikipedia.org/wiki?curid=3515261", "title": "Yves Oehri", "text": "Carriera.\nClub.\nDopo aver giocato nel San Gallo, nel 2010 si trasferisce al Vaduz.\nNazionale.\nNel 2006 debutta con la Nazionale liechtensteinese."}
{"id": "3515264", "revid": "123380692", "url": "https://it.wikipedia.org/wiki?curid=3515264", "title": "Adrian Lamo", "text": "\u00c8 arrivato all'attenzione dei media per aver penetrato diversi network informatici, compresi quelli del New York Times, di Yahoo! e di Microsoft. Arrestato nel 2003, nel 2010 ha denunciato Chelsea Manning per aver diffuso migliaia di documenti riservati dell'esercito statunitense a Wikileaks, portando al suo arresto.\nBiografia.\nAdri\u00e1n Lamo nasce a Malden, Massachusetts da padre colombiano, Mario Ricardo Lamo. Frequenta il liceo a Bogot\u00e0 e a San Francisco, ma non si diploma e non frequenta l'universit\u00e0.\nEra conosciuto come \"the Homeless Hacker\" per il suo stile di vita nomade. Lamo sosteneva di essere costantemente in movimento, praticando i suoi hack e lavorando da esperto di sicurezza informatica da Internet Caf\u00e8, biblioteche e universit\u00e0.\nHacking.\nNel febbraio 2002 Lamo penetr\u00f2 nel network interno del New York Times grazie a una configurazione errata dei server proxy del giornale. Una volta entrato Lamo guadagn\u00f2 accesso ai dati di impiegati e abbonati e, incautamente, aggiunse il proprio vero nome alla lista degli esperti del Times.\nDenunciato dal New York Times fu arrestato nel 2003. Nel 2004 sarebbe stato condannato, oltre che per l'hack contro il Times, per crimini informatici contro Microsoft, Yahoo! e WorldCom.\nWikileaks e Chelsea Manning.\nNel maggio 2010 Lamo comunica alle autorit\u00e0 statunitensi che Chelsea Manning, una soldatessa statunitense di stanza in Iraq al tempo conosciuta come Bradley Manning, sosteneva di aver illegalmente consegnato a Wikileaks un gran numero di documenti segreti, inclusi 260.000 comunicazioni diplomatiche statunitensi. Lamo aveva appreso delle azioni di Manning in una chat privata, quando Manning lo aveva contattato per aver consigli su come gestire le informazioni in suo possesso. Lamo accus\u00f2 anche Manning di aver divulgato il video \"Collateral Murder\" ripreso da un elicottero Apache statunitense sopra Baghdad nel 2007. Il video ha suscitato grande scalpore perch\u00e9 mostrava i soldati statunitensi nell'atto di bombardare dei civili iracheni e due impiegati della Reuters.\nLa denuncia, che port\u00f2 all'arresto di Manning e a una condanna a 35 anni di carcere, fu vista come un tradimento dalle comunit\u00e0 hacker e la figura di Lamo fu fortemente criticata dal fondatore di Wikileaks Julian Assange. Lamo si \u00e8 giustificato dicendo che la scelta di denunciare era stata difficile ma motivata dalla preoccupazione per la sicurezza dei soldati americani, secondo lui messa in pericolo dalla diffusione delle informazioni.\nMorte.\nLamo \u00e8 stato trovato senza vita in un appartamento di Wichita, Kansas, nel 2018, all'et\u00e0 di 37 anni. Un'autopsia condotta sul suo cadavere non \u00e8 riuscita a determinare le cause del decesso."}
{"id": "3515267", "revid": "212348", "url": "https://it.wikipedia.org/wiki?curid=3515267", "title": "Swiss Open Gstaad 1994 - Doppio", "text": "Il doppio del torneo di tennis Swiss Open Gstaad 1994, facente parte dell'ATP Tour, ha avuto come vincitori Sergio Casal e Emilio S\u00e1nchez che hanno battuto in finale Menno Oosting e Daniel Vacek 7-6, 6-4."}
{"id": "3515273", "revid": "1226", "url": "https://it.wikipedia.org/wiki?curid=3515273", "title": "E.C. Tubb", "text": ""}
{"id": "3515274", "revid": "1305772", "url": "https://it.wikipedia.org/wiki?curid=3515274", "title": "National Football League 2011 (Figi)", "text": "La NewWorld National Football League 2011 \u00e8 la 35\u00aa edizione del massimo campionato di calcio delle Figi.\nAl torneo prendono parte 11 squadre tra cui le selezioni Under-20 insieme anche agli Under-23 della Nazionale figiana. Il campionato inizia il 12 febbraio 2011 e terminer\u00e0 il 27 novembre 2011."}
{"id": "3515279", "revid": "260448", "url": "https://it.wikipedia.org/wiki?curid=3515279", "title": "L'isola del drago", "text": "L'isola del drago (\"Tehanu\") \u00e8 un romanzo fantasy di Ursula K. Le Guin, il quarto dei cinque romanzi del ciclo di Earthsea, pubblicato nel 1990. Vincitore nel 1990 del premio Nebula come miglior romanzo e nel 1991 del premio Locus come miglior romanzo fantasy. La traduzione italiana (di Riccardo Valla) \u00e8 stata pubblicata nel 1992 dalla casa editrice Longanesi.\nTrama.\nLa trama \u00e8 una continuazione del romanzo precedente \"La spiaggia pi\u00f9 lontana\".\nL'ex arcimago Ged, ormai privo di poteri in seguito alla sua ultima missione, viene riportato alla nativa isola di Gont dal drago Kalessin. Qui viene soccorso da Tenar, la protagonista del secondo libro del ciclo, \"Le tombe di Atuan\", che da anni vive in anonimato sull'isola. Ged viene curato da Tenar ma dopo qualche settimana si allontana per evitare di essere ricontattato dal re e dai suoi vecchi colleghi.\nInsieme a Tenar vive Therru, una bambina sopravvissuta dopo essere stata gettata nel fuoco dal padre, che \u00e8 guardata con timore da tutti gli abitanti dell'isola, compreso il malvagio mago Pioppo. Pioppo lancia una maledizione su Tenar, che scappa insieme a Therru e viene soccorsa dal nuovo re di Terramare, il giovane Lebannen, protagonista insieme a Ged delle avventure narrate ne \"La spiaggia pi\u00f9 lontana\".\nGed, Tenar e Therru vivono assieme con serenit\u00e0 per qualche tempo, dopodich\u00e9 sono costretti ad affrontare numerose sfide e traversie derivate all'ostilit\u00e0 di Pioppo e della popolazione nei confronti di Therru e Tenar. Alla fine, Therru convoca il drago Kalessin per salvare Tenar e Ged, che stanno per essere uccisi da Pioppo."}
{"id": "3515283", "revid": "253269", "url": "https://it.wikipedia.org/wiki?curid=3515283", "title": "Matthew Robbins", "text": "Biografia.\nInizia l'attivit\u00e0 di sceneggiatore all'inizio degli anni settanta, nel corso della sua carriera ha collaborato con Steven Spielberg, George Lucas, Guillermo del Toro, Walter Murch e Hal Barwood. Ha vinto il premio alla miglior sceneggiatura al Festival di Cannes 1974 per \"Sugarland Express\".\nCome regista ha diretto vari film, tra cui \"L'estate della Corvette\", \"Il drago del lago di fuoco\", \"Miracolo sull'8\u00aa strada\" e molti altri.\nCome attore \u00e8 apparso in piccoli cameo in \"L'uomo che fugg\u00ec dal futuro\" e \"Incontri ravvicinati del terzo tipo\". Negli ultimi anni ha collaborato alla sceneggiatura de \"Il concerto\" di Radu Mih\u0103ileanu, ha scritto assieme a Guillermo del Toro \"Non avere paura del buio\" e ha collaborato alla sceneggiatura del thriller di Bollywood \"7 Khoon Maaf\", diretto da Vishal Bhardwaj."}
{"id": "3515284", "revid": "729019", "url": "https://it.wikipedia.org/wiki?curid=3515284", "title": "Where Them Girls At", "text": "Where Them Girls At \u00e8 un brano musicale estratto come primo singolo dal quinto album del disc jockey francese David Guetta \"Nothing but the Beat\", che vede la collaborazione vocale di Flo Rida e Nicki Minaj (che apparir\u00e0 come featuring anche in \"Turn Me On\", singolo sempre di Guetta), pubblicato il 2 maggio 2011 dall'etichetta discografica Virgin. Il brano \u00e8 stato scritto da Giorgio Tuinfort, Mike Caren, Play N Skillz, Flo Rida, Sandy Vee, Nicki Minaj e Jared Cotter e prodotto da Sandy Vee e David Guetta. Commercialmente, la canzone \u00e8 diventata una hit in tutto il mondo proprio come \"When Love Takes Over\" entrando in testa alle classifiche del Belgio, Repubblica Ceca, Danimarca, Finlandia, Irlanda, Italia, Paesi Bassi, Nuova Zelanda, Norvegia, Scozia, Spagna, Regno Unito e Stati Uniti.\nIl brano \u00e8 divenuto un tormentone estivo del 2011.\nIl brano.\nDavid Guetta si era dedicato a una collaborazione con il rapper statunitense Flo Rida nel 2010, quando il duo aveva dato vita all'album di Flo Rida, \"Only One Flo (Part 1)\" e alla colonna sonora di \"Step Up 3D\". Il duo aveva lanciato anche \"Club Can't Handle Me\" nel 2010 con la promessa che Rida avesse collaborato in un brano per il quinto disco di Guetta, \"Nothing But the Beat\". Guetta avrebbe voluto coinvolgere anche Nicki Minaj in una collaborazione, e anche se la cantante aveva preso la decisione di contribuire solo a un brano del nuovo disco del deejay, acconsent\u00ec ad avere una parte in \"Where Them Girls At\" dopo averla sentita per la prima volta.\nVideo musicale.\nIl video \u00e8 stato girato a Los Angeles nel maggio 2011 e pubblicato il 28 giugno 2011. Nel video musicale David Guetta suona sopra ad un tetto ed alcune ragazze in sua compagnia creano delle enormi bolle di sapone, che si formano dalle vibrazioni sonore che fuoriescono dalle casse. Tutti gli abitanti della citt\u00e0 si fermano per osservare queste bolle di sapone, e chi le tocca facendole esplodere, o comunque viene colpito, incomincia a ballare.\nNel video sono anche presenti Flo Rida che canta nei pressi di una piscina e Nicki Minaj che ingerisce una di queste bolle e canta in un locale attorno dei ragazzi, che ballano, indossando solo dei pantaloni aderenti di color nero.\nVerso il terzo minuto tutti gli abitanti si riversano nelle strade per ballare, ed alcuni di essi salgono sul tetto dove David Guetta stava suonando.\nIl video ha ottenuto la certificazione Vevo."}
{"id": "3515285", "revid": "120556020", "url": "https://it.wikipedia.org/wiki?curid=3515285", "title": "Tim Ryan (politico)", "text": "Biografia.\nDopo gli studi, Ryan lavor\u00f2 come collaboratore del deputato James Traficant, che venne poi coinvolto in una serie di scandali. Nel 2000 Ryan ottenne un dottorato in legge e fu poi eletto al senato dell'Ohio per un mandato.\nSuccessivamente, quando Traficant fu accusato di corruzione, Ryan decise di non cercare la rielezione al senato di stato, ma di concorrere per il seggio di Traficant. Questi si candid\u00f2 comunque, seppure da indipendente, ma alla fine Ryan vinse le elezioni con largo margine. Venne poi sempre riconfermato negli anni successivi.\nNei fatti Ryan ha quasi sempre assunto delle posizioni politiche moderate. Ha votato a favore dell\u2019\"Emendamento Stupak-Pitts\", che vieta l'utilizzo di fondi federali per finanziare gli aborti. Ha criticato ripetutamente l'amministrazione Bush, incolpandola di mettere in secondo piano le questioni importanti. Inoltre sostiene l'aumento delle tasse sulle piccole imprese al fine di colmare il deficit pubblico.\nIl 4 aprile 2019 annuncia la sua candidatura alle primarie del Partito Democratico in previsione delle elezioni presidenziali del 2020. Si ritira il 24 ottobre per candidarsi alla rielezione nel 13\u00ba distretto congressuale dell'Ohio.\nDiscorso virale.\nRyan \u00e8 diventato un recente caso virale su Internet, dopo aver effettuato al Congresso americano un coinvolgente discorso in cui ha \"distrutto\" il partito Repubblicano, accusandolo di aver chiamalo una riforma contro il COVID-19 \"lista dei desideri liberale\" e perci\u00f2 portandolo ad effettuare un discorso in cui si \u00e8 scagliato contro di loro, accusandoli anche di non pagare i cittadini che hanno perso i propri cari o il lavoro e avere i soldi solo per loro e tutti i parlamentari repubblicani, come anche Mitch McConnell.\nIl discorso intero \u00e8 proposto qui di seguito:"}
{"id": "3515286", "revid": "1442080", "url": "https://it.wikipedia.org/wiki?curid=3515286", "title": "Hall of Fame Tennis Championships 1994 - Doppio", "text": "Il doppio del torneo di tennis Hall of Fame Tennis Championships 1994, facente parte dell'ATP Tour, ha avuto come vincitori Alex Antonitsch e Greg Rusedski che hanno battuto in finale Kent Kinnear e David Wheaton 6-4, 3-6, 6-4."}
{"id": "3515296", "revid": "543975", "url": "https://it.wikipedia.org/wiki?curid=3515296", "title": "Episodi di Homicide (terza stagione)", "text": ""}
{"id": "3515303", "revid": "59912", "url": "https://it.wikipedia.org/wiki?curid=3515303", "title": "Bussecchio", "text": "Bussecchio \u00e8 una frazione del comune di Forl\u00ec, a poco pi\u00f9 di 3 km dal centro cittadino. Sorge nella pianura, poco distante dalle prime alture, in direzione di Meldola.\nOrigine del nome.\nIl toponimo non \u00e8 di origine certa, ma a questo caso sono state sviluppate diverse ipotesi. Il suo territorio, come indicato in diversi toponimi quali \"Bossecchio\", \"Pozzecchio\" o \"Padulio\", indicava una zona ricca di acqua, probabilmente paludosa, o di falde d'acqua sotterranea affiorante, grazie alle quali, fra l'altro, nel 1905 fu possibile realizzare l'acquedotto che avrebbe alimentato la citt\u00e0. Il podere presso le quali furono effettuate le prime perforazioni aveva nome di \"Fontanelle\", il che rafforza l'idea di un luogo legato alle acque sorgenti.\nSecondo la tradizione, San Mercuriale avrebbe sconfitto il drago che infestava le campagne forlivesi, rinchiudendolo in un pozzo, detto \"Pozzecchio\", da cui Bussecchio.\nSi pu\u00f2 considerare anche il fatto che il toponimo Bussecchio derivi da una forma \"Ps\u00e8cia\", la cui assonanza con il dialettale \"secia\" (secchio), rafforza il legame con un ipotetico pozzo da cui la frazione trae nome.\nIn teorie diverse, il nome potrebbe originare da alcune tipologie di piante, quali \"buxetum\" o \"buxus\", dal quale si sarebbe evoluto l'attuale toponimo.\nStoria.\nNel Libro Biscia viene attestato come \"Buseclus\", \"Bosecus\", e \"fundus Buseclus\", mentre nella Descriptio Romandiolae il cardinale Anglico nel 1371 lo cita come \"Bosecli\".\nDal medioevo la vita della comunit\u00e0 si svolge attorno alla chiesa, punto di incontro della popolazione locale, di cui si ha la prima attestazione nel 1114, in un atto di donazione fatta all'abbazia di San Mercuriale dal conte di Forl\u00ec Lamberto, feudatario di Ravaldino.\nCognomi.\nDa Bussecchio prende nome un'importante ceppo familiare ebraico, quello dei Buzecchi, attestato con diverse varianti (Buzecco, Bozecchi, Buzzecchi, Bussecchi, Busecchi)."}
{"id": "3515304", "revid": "767487", "url": "https://it.wikipedia.org/wiki?curid=3515304", "title": "Martin Rechsteiner", "text": "Carriera.\nNazionale.\nNel 2008 debutta con la Nazionale liechtensteinese."}
{"id": "3515309", "revid": "765341", "url": "https://it.wikipedia.org/wiki?curid=3515309", "title": "Materiali (collana editoriale)", "text": "Materiali \u00e8 stata una collana della casa editrice Feltrinelli dal 1964 al 1982, che ha ospitato soprattutto all'inizio testi del Gruppo 63, per poi allargarsi a testi di diversa provenienza, ma sempre scelti con occhio di riguardo verso l'avanguardia letteraria, artistica e cinematografica. Dei 60 titoli solo pochi volumi hanno avuto diverse edizioni. Qualche anno pi\u00f9 tardi una collana dello stesso editore con volumi di dimensioni ancora pi\u00f9 piccole si richiamava allo stesso spirito di sperimentazione, ma con ottica pi\u00f9 filosofica (\"Nuovi materiali\").\nCollegamenti esterni.\nGiangiacomo Feltrinelli Editore"}
{"id": "3515310", "revid": "46931", "url": "https://it.wikipedia.org/wiki?curid=3515310", "title": "Wapishana", "text": ""}
{"id": "3515311", "revid": "767487", "url": "https://it.wikipedia.org/wiki?curid=3515311", "title": "Il segreto del dottore (film 1930)", "text": "Il segreto del dottore \u00e8 un film del 1930 diretto da Jack Salvatori.\nTrama.\nDue amici studiano medicina ma uno in maniera seria l'altro invece no.\nIl primo si assume la colpa di un'operazione finita male eseguita senza autorizzazione dall'amico ma per fortuna alla fine tutto si sistema.\nAltre versioni.\nGirato negli studi di Joinville-le-Pont, presso Parigi, per conto della Paramount, il film \u00e8 la versione italiana di \"The Doctor's Secret\" di William C. deMille del 1929. Contemporaneamente la Paramount produsse il film in altre lingue:"}
{"id": "3515312", "revid": "400518", "url": "https://it.wikipedia.org/wiki?curid=3515312", "title": "Calder Hall", "text": ""}
{"id": "3515323", "revid": "123809649", "url": "https://it.wikipedia.org/wiki?curid=3515323", "title": "Area 88", "text": " \u00e8 un manga di Kaoru Shintani serializzato fra il 1979 e il 1986. La storia del manga ruota intorno a un giovane pilota chiamato Shin Kazama e le sue esperienze nell'Area 88, una base aerea mercenaria isolata nel deserto di un paese sconvolto dalla guerra. \"Area 88\" \u00e8 stato uno dei primi tre manga a essere tradotto in lingua inglese e pubblicato in America del Nord. Il manga \u00e8 stato adattato in due serie di anime, la prima \u00e8 una serie di tre OVA originariamente pubblicati nel 1985, mentre la seconda \u00e8 una serie televisiva di dodici episodi, trasmessi in Giappone da Animax nel 2005, e in un videogioco, intitolato \"U.N. Squadron\". Nel 1985, il manga ha ricevuto lo Shogakukan Manga Award nella categoria sh\u014dnen.\nTrama.\n\"Area 88\" si svolge a cavallo fra la fine degli anni settanta e l'inizio degli anni ottanta ed \u00e8 principalmente ambientato in una immaginaria nazione del Medio Oriente, chiamata Regno di Aslan, sconvolta dalla guerra. La guerra utilizza piloti mercenari, che hanno sede in una base aerea segreta nel deserto, chiamata Area 88. Il giovane pilota di linea Shin Kazama viene ingannato affinch\u00e9 si arruoli nell'Area 88 dal suo collega Satoru Kanzaki, che vuole togliersi di mezzo il suo rivale in amore per la conquista del cuore della bella Ryoko Tsugumo, figlia del presidente della Yamato Airways: una sera, Satoru porta Shin in un locale facendolo bere, dopodich\u00e9 gli chiede di firmare un foglio dicendogli che si trattava del permesso di uscita, ma che alla fine scoprir\u00e0 essere quello per l'iscrizione ad Area 88. Per evitare il rischio di esecuzione per aver disertato l'Area 88, Shin riluttantemente diventa un pilota mercenario e decide di assolvere al suo contratto di tre anni nel regno di Aslan.\nL'Area 88 attira persone di ogni genere, spesso con alle spalle un passato sordido. Fra gli altri mercenari c'\u00e8 Mick Simon, uno statunitense che non riesce pi\u00f9 ad adattarsi alla vita normale dopo aver servito il proprio Paese nella guerra del Vietnam. Mick diventa il migliore amico di Shin nell'Area 88. Un'altra faccia familiare presso l'Area 88 \u00e8 McCoy, un commerciante avido di armi che vende tutto ci\u00f2 di cui i mercenari hanno bisogno per i propri aerei. Il comandante dell'Area 88 \u00e8 il principe aslaniano Saki Vashutal, bench\u00e9 il suo retaggio nobiliare non abbia alcun valore nell'Area 88. Altri personaggi di primo piano nella base sono il fotografo di guerra Rocky (presentato come Makoto Shinjou nell'anime del 2004), il pilota danese Greg Gates (in seguito presente nel videogioco),l'ex ufficiale dell'aeronautica della NATO Hoover Kippenberg della Germania Ovest, il maggiore Roundell, un ex ufficiale della Royal Navy Air Force e secondo in comando della base, e numerosi i piloti con i quali Shin si trover\u00e0 a volare (la maggior parte dei quali spesso morir\u00e0 nel corso della serie, il pi\u00f9 delle volte nella stessa storia in cui sono stati presentati). Bench\u00e9 la serie ruoti principalmente intorno a Shin, altri personaggi (soprattutto Rocky e Mick) hanno delle proprie sottotrame.\nEsistono soltanto tre modi per lasciare l'Area 88: sopravvivere per tre anni, raggiungere un valore di un milione e mezzo di dollari in taglie, o la diserzione, che \u00e8 per\u00f2 un reato capitale. Con ogni aereo nemico abbattuto, Shin gradualmente inizia ad accettare la violenza e gli omicidi che riempiono ogni sua giornata, e gradualmente fanno svanire i suoi sensi di colpa.\nNella versione originale, a Ryoko, la fidanzata di Shin, preoccupata per la scomparsa di Shin, capita di volare con Saki, che stava viaggiando in Europa per valutare alcune nuove attrezzature militari. Ma ha poi scoperto che, a causa della sua presenza, l'aereo civile \u00e8 stato manomesso con una bomba. Solo l'intervento di Shin e Mick riesce in una pericolosa operazione di rilascio della bomba posta all'esterno dell'aereo. Ryoko incuriosita dal calvario, decide di indagare meglio su questa, una volta tornata a casa, dove le capita di trovare una foto di Saki e Shin in una rivista che prende in mano. Pertanto, Ryoko viene a sapere che Shin si trova nel Regno Aslan del Medio Oriente e viaggia con Taeko Yasuda, la segretaria di suo padre , nel paese ma l'aereo, su cui \u00e8 a bordo, \u00e8 pilotato da nientemeno che Kanzaki stesso. Shin, ascoltando la comunicazione di un aereo civile che entra nel raggio aeronautico dell'Area 88, apprende che l'aereo di Kanzaki \u00e8 vicino ad Aslan. Infuriato, Shin cerca di abbattere l'aereo, incurante delle vittime civili che risulteranno con il suo atto, per non parlare della pena di morte per terrorismo, che affronter\u00e0 al suo ritorno all\u2019Area 88, solo la rivelazione di Kanzaki (durante una chiacchierata radio tra lui e l'aereo di Shin) che Ryoko \u00e8 a bordo, ha convinto Shin a desistere dalla sua intenzione di uccidere, ma a causa del fatto che aveva gi\u00e0 danneggiato l'aereo con la sua mitragliatrice, Kanzaki usa rapidamente il fatto come scusa per reindirizzare l'aereo a Roma, evitando a Ryoko di scoprire la verit\u00e0 . Successivamente, Shin \u00e8 costretto a tornare nell'Area 88, dove viene immediatamente arrestato per aver attaccato un aereo civile e rinchiuso in una cella, ma Shin che al momento non sta pensando razionalmente, ha uno scoppio violento e ferisce gravemente il comandante Saki agli occhi prima di essere trattenuto dalle guardie della base. Nonostante debba affrontare quasi sicuramente la pena di morte, pochi giorni dopo, Shin viene rilasciato da Saki dalla cella, sia per l'abilit\u00e0 di Shin come pilota, sia per il fatto che Saki deve due volte la propria vita a Shin (una per averlo salvato dal complotto terroristico e un'altra, durante una missione in cui Saki \u00e8 stato costretto a pilotare un aereo da solo, ma era stato gravemente ferito richiedendo l'istruzione di Shin di atterrare sano e salvo alla base), ma Saki avvisa Shin che non ci sarebbe stata una seconda possibilit\u00e0. Mentre Shin \u00e8 sollevato dal fatto che non morir\u00e0, Shin si pente rapidamente delle sue azioni precedenti, quando ha scoperto che a causa del suo precedente pestaggio, ha aggravato il precedente danno di Saki al nervo ottico, che potrebbe portarlo alla cecit\u00e0, costringendo Saki a subire un'operazione in Svizzera per riacquistare la vista. Mentre, in Svizzera, Saki \u00e8 nel mirino di un tentativo di omicidio, che \u00e8 riuscito a eludere solo grazie all'intervento di Ryoko, che si trova nello stesso ospedale a far visita al padre che si stava riprendendo da un infarto, per\u00f2 dopo il tentativo, Ryoko chiede a Saki di Shin, rivelando a Saki la sua relazione con lui. Nel frattempo, Kanzaki ha deciso di accelerare il proprio piano per prendere il controllo della Yamato Airlines, alleandosi sia con Maxwell Corporation, una societ\u00e0 produttrice di aerei americana, che il suo ultimo modello di aereo di linea sembra inizialmente un grande successo, sia perch\u00e9 pi\u00f9 facile da gestire che pi\u00f9 economico da comprare, e Giuseppe Farina, ex don della mafia siciliana e pezzo grosso nel mercato nero, che Kanzaki offre un contratto miliardario in cambio nel sostegno di Farina nell\u2019acquisizione di Kanzaki dei titoli azionari della Yamato Airlines e della morte di Shin, che Kanzaki ammette aver sottovalutato e anche per regolare i conti del suo ultimo tentato omicidio. Per onorare l'ultima parte del suo accordo, Farina ha inviato nell'area 88, \" Invicible Charlie\", un ex pilota francese e veterano dell'Area 88, il primo che sia riuscito a pagare il suo indennizzo per il suo contratto con il regno di Aslan, che in cambio di un'enorme taglia di dieci milioni di dollari ha accettato di tornare nell'Area 88 e uccidere Shin, tuttavia nella versione originale, il tentativo di Charlie su Shin si ritorce contro, quando il suo aereo viene colpito da un uccello vagante, facendo schiantare il suo aereo e ponendo fine alla sua vita, mentre Shin nonostante abbia perso il suo aereo, riesce a espellersi e raggiungere l'Area 88.\nNel frattempo, Kanzaki rilev\u00f2 la Yamato Airlines in Giappone diventando il nuovo presidente e adottando il nuovo aereo passeggeri della Maxwell Corporation, che aveva bassi costi operativi, migliorando la redditivit\u00e0 della Yamato Airlines. Tuttavia, si verifica un incidente al largo della costa di Haneda, rivelando a Kanzaki che in effetti i suoi nuovi aerei avevano anche standard di sicurezza bassi ed \u00e8 stato infatti rivalutato dalla US Airplane Commission. Yasuda, che aveva dei dubbi sul comportamento di Kanzaki prima della sua presa in consegna della societ\u00e0, conduce una ricerca personale di lui. Sapendo questo, Kanzaki invia Juliola, segretaria personale di Farina e in seguito amante di Kanzaki, per uccidere Yasuda, ma Yasuda sfugge al suo tentativo di omicidio e spinge Kanzaki al licenziamento pubblicando un rapporto di indagine.\nAllo stesso tempo, Giuseppe Farina ha utilizzato i proventi dell'accordo di Kanzaki per sviluppare nuove armi, utilizzando la guerra civile di Aslan come sito di prova per lo sviluppo di queste, raccogliendo vari dati, in particolare Farina \u00e8 riuscita a sviluppare un portaerei nucleare di terra (in grado di \u201ctuffarsi\u201d nella sabbia del deserto), equipaggiato con aerei telecomandati e in particolare con il \u201cGrand Slam\u201d, un missile balistico nucleare a basso potenza ma, in grado di penetrare nel sottosuolo sfruttando le vene sottomarine. Farina invita il fratello minore di Saki, Richard Vashtar, che \u00e8 un membro dell'esercito ribelle, alla portaerei come dimostrazione e annuncia che prester\u00e0 la portaerei all'esercito ribelle, in cambio di un rimborso postbellico.\nDi conseguenza, l'Area 88 attacca la portaerei di terra, ma i piloti dell'Area 88 lottano con l'F-18 telecomandati, basati sulla portaerei, ma il fratello minore di Saki, Richard, cera di impedire il lancio del missile sotterraneo \"Grand Slam\" che doveva essere utilizzato per attaccare l'Area 88 ma, di conseguenza, viene colpito dagli uomini di Farina e lasciato morire nel deserto. Richard viene salvato da McCoy che passa di l\u00ec per caso, che poi lo porta all'Area 88, dove Richard riesce ad avvertire Saki dell'esistenza del Grande Slam e che Farina ha intenzione di usarlo contro l'Area 88, tuttavia le sue ferite si rilevano troppo gravi, causandoli la propria morte, con grande dispiacere di Saki. Mentre Saki prende ogni possibile contromisura contro il Grande Slam, in seguito scopre che se il Grande Slam non raggiunge l'Area 88, la vena sottomarina porter\u00e0 il missile nella capitale di Aslan, costringendo Saki ad elaborare un piano per far esplodere il missile in sicurezza a distanza dall'Area 88, impedendogli di raggiungere la capitale, mentre il piano riscuote un successo strepitoso, a causa dell'onda d'urto, la pista di decollo della base viene gravemente danneggiata e quindi l'Area 88 perde la sua funzione di base aerea. La portaerei di terra informa il governo Aslan che lancer\u00e0 un secondo Grande Slam verso la capitale reale e chiede che passi l'amministrazione ai ribelli se vuole fermare il lancio. In risposta a ci\u00f2, Shin si dirige verso il Palazzo Reale di Aslan con Saki. Durante il viaggio, per\u00f2, Saki sorprende Shin quando gli rivela che in effetti Saki ha incontrato Ryoko mentre si stava curando gli occhi in Svizzera, e Ryoko gli ha raccontato della sua relazione con Shin. In considerazione di Ryoko e in segno di gratitudine per averle salvato la vita di Saki mentre era in Svizzera, Saki ha disposto che Shin venga trasferito alla base di addestramento delle unit\u00e0 mercenari di Aslan in Grecia come istruttore, che sebbene gli impedir\u00e0 ancora di evitare il suo servizio nelle forze di mercenari di Aslan, gli permetter\u00e0 di sopravvivere fino alla scadenza del suo contratto, evitando la sua morte quasi sicura, soprattutto nelle circostanze attuali. Indipendentemente da ci\u00f2, Shin rifiuta l'ordine scegliendo di continuare la lotta contro la portaerei di terra, intenzionato a vedere la fine del conflitto, che tuttavia non si materializz\u00f2 poich\u00e9 si scopr\u00ec che l'attacco del Grande Slam alla capitale reale non ebbe successo a causa di un incidente, ma la portaerei ha usato la distrazione dell'imminente attacco per occupare l'Area 88, usando la portaerei come nuova pista della base. Fortunatamente, dato che Saki aveva ordinato alla maggior parte dei piloti di dirigersi verso altre basi, quando si rese conto che l'Area 88 era ormai inutile dal punto di vista militare senza una pista funzionante, Saki riesce ad organizzare una controffensiva finale contro la portaerei di terra con i restanti piloti (incluso Shin) e riescono a distruggere la portaerei, ma nella serie di battaglie hanno perso molti compagni e la radioattivit\u00e0 residua generata quando la portaerei di terra \u00e8 stata distrutta ha lasciato l'Area 88 inutilizzabile. Infatti, il vero vincitore \u00e8 quasi ironicamente Kanzaki che si svela, infatti, era dietro il tentativo del Grande Slam contro la capitale reale avendo convinto il comandante militare della portaerei ad ammutinarsi contro Farina, nel tentativo di screditarlo e impossessarsi del suo fortuna, avendo contraffatto diversi documenti legali che dimostrerebbero al mondo che Kanzaki \u00e8 in realt\u00e0 il figlio illegittimo di Giuseppe Farina e come piano di riserva Kanzaki usa la sua relazione con Juniola per uccidere direttamente Farina, dichiarandosi \"Satoru Farina\" e prendendo il controllo di tutti i suoi ricchezze e industrie.\nSuccessivamente, l'Area 88 \u00e8 costretta a subire una riorganizzazione dell'unit\u00e0 presso la base di addestramento della Legione mercenaria in Grecia sotto il comando dell'istruttore Roundel, e allo stesso tempo, la gestione viene trasferita all'esercito regolare di Aslan, di conseguenza i mercenari si trovano penalizzati poich\u00e9 perdono il diritto di rinunciare a una missione con denaro (prima infatti tutti i piloti erano liberi di rifiutarsi di partecipare ad una missione, in cambio di una multa di 50.000 dollari dal proprio conto, mentre non farlo costringeva il pilota o a partecipare o rischiare il reato capitale per insubordinazione), anche se in cambio ricevono la commissione di un grado ufficiale nell'esercito Aslan e una paga minima stabile. Di conseguenza, Shin \u00e8 stato nominato capitano ed \u00e8 costretto a continuare a combattere come pilota da combattimento fino alla scadenza del suo contratto. Shin, diventa cos\u00ec il comandante di alcune unit\u00e0 e gli viene assegnato Kim Aba, un giovane pilota africano, l'ultima recluta dell'Area 88, come suo diretto subordinato. Shin usa un addestramento approfondito per preparare Kim e s\u00e9 stesso a sopravvivere e addestra personalmente Kim a diventare un guerriero di prima classe.\nTuttavia, rispetto all'originale, la nuova Area 88 \u00e8 una base ripida realizzata ritagliando montagne, riducendo quindi il suo valore effettivo come unit\u00e0 di combattimento e costringendo il pilota a voli pi\u00f9 lunghi (e quindi a spese superiori) per raggiungere la zona di combattimento. Allo stesso tempo, l'Area 88 \u00e8 nuovamente costretta a confrontarsi con i ribelli che stanno intensificando la loro offensiva. Mentre Ryoko decide di lavorare con Yasuda per costruire un marchio importante nell'industria europea dell'abbigliamento, Kanzaki che si \u00e8 assicurato le risorse e i piani di suo \"padre\", decide di attuare il \"Progetto 4\", un possibile piano di guerra futuro che Farina aveva precedentemente considerato per utilizzare per prendere il controllo di Aslan, che Kanzaki vuole usare sia per far crescere il suo nuovo potere personale ed economico, sia per prendere la sua vendetta finale contro Shin. Di conseguenza, Kanzaki d\u00e0 un forte appoggio ai ribelli di Aslan, inviando armi e mercenari, che grazie al suo appoggio riescono a portare la Guerra Civile Aslan nelle principali citt\u00e0, sconfiggendo in diverse battaglie l'esercito regolare. In queste azioni, i ribelli vengono aiutati grazie all'intervento dalla loro parte del pilota mercenario Gary Mack- Bahn (Mack), un famigerato Blue Angels originario dell'USAF, veterano della guerra del Vietnam e vecchio amico di Mick, che resta per\u00f2 sorpreso nel apprendere che il suo vecchio amico \u00e8 diventato un mercenario, ricordando che Mack ha sempre avuto una forte antipatia per la Guerra, fino a quando scopre che Mack \u00e8 diventato mercenario per aiutare sua figlia, che \u00e8 afflitta da una grave malattia che richiede cure costose. Nel frattempo, Shin \u00e8 distratto dalle nuove armi antiaeree del \"Progetto 4\" e viene abbattuto, facendo conoscenza con l\u2019affascinante mercenario Seilane Balnock (Sera), un asso pilota ribelle, che Shin era riuscito in precedenza ad abbattere, ma di cui sorprendentemente si innamora di Shin, sia per la sua bravura sia per la sua sincerit\u00e0, quando in attesa di essere soccorsi entrambi sono costretti a collaborare per sopravvivere, condividendo tra loro la loro personale esperienza di guerra. Mentre entrambi riescono a sopravvivere alla prova e a tornare dalla loro parte, in una battaglia successiva, Mick abbatte Sera e la fa prigioniera di guerra, ma la lotta dell'Area 88 si rivela infruttuosa e la capitale reale cade a causa dell'offensiva del Progetto 4. Questi eventi esercitano una pressione premurosa sull'Area 88 e sui suoi membri, dopo aver scoperto che di fatto sono l'ultima base lealista dell'esercito Aslan ancora operativa, mentre la famiglia reale \u00e8 costretta a fuggire in Europa, creando un governo in esilio in Francia. Shin, tuttavia, \u00e8 particolarmente stressato, a causa del fatto che in una delle sue ultime operazioni, Shin \u00e8 stato costretto ad uccidere un compagno pilota recluta che durante il combattimento ha iniziato a farsi prendere dal panico, sparando ad amici o nemici, ma nonostante il sacrificio necessario, Shin si \u00e8 reso conto di non essere preoccupato come dovrebbe per la sua morte, rendendosi conto di essere diventato lo spietato killer che aveva \"aspirato\" ad essere per sopravvivere alla guerra. Avendo paura di se stesso e dei suoi commilitoni, Shin libera Sera dalla sua prigione, credendo che fosse in pericolo di essere uccisa dai soldati Aslan stressati, permettendole di fuggire in Europa con l'aereo cargo dell'Area 88, ma chiedendo a Sera di consegnare un messaggio a Ryoko , informandola che \"Shin Kazama si \u00e8 sparso nel cielo di Aslan come un mercenario...\" cosa che Sera fa, ma fraintende il messaggio di Shin che in realt\u00e0 voleva trasmettere il suo addio rendendosi conto che l'uomo che \u00e8 ora, non \u00e8 lo stesso uomo che si \u00e8 innamorato di Ryoko . Tuttavia, subito dopo Shin viene ironicamente ordinato da Saki di esiliare in Francia con re Zaku (il re di Aslan e zio di Saki), e poi di essere dimesso, mantenendo fede nei suoi occhi alla promessa di Ryoko e ai desideri di Shin, mentre i membri dell'Area 88 tenta di resistere con determinazione della morte mentre una grande forza di ribelli si avvicina. Nonostante il fatto che Saki e gli altri siano in grado di distruggere il raid aereo dei ribelli e proteggere l'Area 88, Saki viene informato da suo zio, che il governo greco ha deciso di rinunciare al loro precedente contratto con il regno di Aslan per l'attuale base dell'Area 88 e quindi hanno solo una settimana per abbandonare la base, prima che i militari greci li scaccino dall'isola. Saki, rendendosi conto che la guerra di fatto \u00e8 finita, era pronto a sciogliere l'Area 88 come unit\u00e0 mercenaria, ma membri chiave come Mickey, Greg e Kim lo convinsero a continuare a combattere, ammettendo che se avesse accettato di continuare a guidarli, continuerebbero a combattere per lui. Saki decide quindi di lanciare un'operazione per bonificare una piccola temporanea base montana sulla costa di Aslan, rivendicandola per il governo lealista come la seconda \"nuova Area 88\", cercando di resistere ai contrattacchi ribelli, qui Saki \u00e8 affiancato dai restanti membro dell'esercito Aslan ed altre unit\u00e0 fedeli a suo zio, tra cui Sera che si rivela, ha deciso di unirsi a loro, firmando un contratto con il governo in esilio come pilota mercenario, essendosi estraniata dall'agenda ribelle, dopo aver assistito attraverso i giornali senza censure europei la devastazione portata ad Aslan dalle armi del Progetto 4 e l'apparente mancanza dei ribelli di un piano di ricostruzione del paese nel dopoguerra. Nel frattempo, Shin \u00e8 stato dimesso a Parigi, ma rendendosi conto che la sua vita quotidiana di combattimento non era pi\u00f9 un dolore per lui e che non sar\u00e0 in grado di riadattarsi alla societ\u00e0 civile in breve tempo, ha deciso invece di offrirsi volontario per un'unit\u00e0 mercenaria chiamata Mark III situata a Africa e chiama Ryoko, che si trova a Parigi, per salutarla definitivamente.\nUn paio di settimane dopo, Kanzaki dichiara la fondazione di un Nuovo Regno Aslan con Abdael come nuovo re, tuttavia Abdael di fatto viene ridotto al ruolo di \"fantoccio\" di Kanzaki , che impone ad Abdael di stornare i fondi originariamente previsti per la ricostruzione di Aslan al complesso militare, infatti Kanzaki intende utilizzare Aslan per invadere il vicino paese ricco di petrolio di Brausa con un'operazione di guerra lampo, con l'intenzione di dominare definitivamente i diritti petroliferi in Medio Oriente. Quando Abdael tenta di protestare, sottolineando non solo che la nazione non \u00e8 pronta per un'altra guerra ma, tecnicamente poich\u00e9 l'Area 88 resiste ancora al controllo di Abdael, non hanno ancora vinto la guerra civile, Kanzaki ordina alle sue forze mercenarie di distruggere il mausoleo della principessa Soria, ex moglie di Abdael e madre di Saki e Richard, rivelando anche ad Abdael di aver minato la capitale reale con diverse bombe e che non esiter\u00e0 ad usarle nel caso Abdael tenti di tradirlo. Con poca scelta rimasta, Abdael ordina alle sue forze di invadere Brausa, ma mentre l'operazione blitzkrieg ha successo, come conseguenza dell'invasione, le Nazioni Unite impongono sanzioni al nuovo Regno di Aslan, portando ad un deterioramento della vita sociale e del sostegno civile al nuovo regime. In Europa, invece, Ryoko \u00e8 rimasta cos\u00ec sconvolta dalla conversazione telefonica di Shin che ha quasi tentato il suicidio ma viene fermata da Yasuda, che la convince a rinunciare al suo tentativo di suicidio e a tornare in Giappone per dimenticare Shin, tuttavia sorprendentemente Yasuda \u00e8 contattata da Juniola, che pur non scusandosi per il suo fallito tentativo di omicidio, ammette a Yasuda del coinvolgimento di Kanzaki nel Progetto 4 e della sua sete di potere, che rendono Kanzaki non affidabile agli occhi di Juniola, accettando di passare informazioni sulle azioni di Kanzaki a Yasuda, nonostante ammetta che ora sia incinta di suo figlio. Nel frattempo, Shin, in quanto membro di Mark III, \u00e8 incaricato di una serie di missioni per distruggere un gruppo ribelle nello stato di Bambala, un piccolo stato africano ricco di minerali grezzi ma guidato da un presidente corrotto cliente di Mark III. Nonostante la situazione e il fatto che a volte, a causa dell'esiguo numero di caccia a disposizione dei ribelli, Shin sia costretto a combattere a terra, Shin si \u00e8 distinto con il gruppo mercenario, venendo infine promosso al grado di comandante di Mark III. Poco dopo la promozione di Shin, Shin \u00e8 sorpreso di scoprire che McCoy ha spostato la sua attivit\u00e0 nella nazione africana, spiegandogli che a causa della lontananza della nuova area 88, era quasi impossibile per lui garantirsi la sua solita linea di rifornimento per la base, quindi ha deciso di andarsene, ma rassicura Shin che grazie ad un rubato sottomarino parte dell\u2019arsenale di McCoy esigui rifornimenti raggiungono ancora l'Area 88. Poco dopo, per\u00f2, gli attacchi dei ribelli di Bambala crescono di dimensioni ed intensit\u00e0 e pi\u00f9 armi iniziano a raggiungere la mano dei ribelli, comprese molte moderne, mentre i soldati dell'esercito regolare iniziano a disertare dalla parte dei ribelli, prevedendo un possibile tradimento, Shin mette in guardia McCoy sui suoi sospetti e lo preparava al peggio. In effetti, pochi giorni dopo, avviene un massiccio colpo di stato, che costringe alla fuga il presidente e la sua famiglia, poich\u00e9 per\u00f2 la maggior parte del resto dell'amministrazione e dell'esercito si \u00e8 unita ai ribelli, Mark III ha il compito di proteggere e scortare la famiglia presidenziale fuori dal Paese. Come originariamente previsto, il gruppo mercenario tenta di attraversare il confine ma viene preso da un'imboscata dei ribelli, che sono sorprendentemente guidati da un'unit\u00e0 mercenaria straniera di dieci uomini, a seguito dell'imboscata la famiglia presidenziale e Mark III vengono decimati, ma reagendo, i superstiti riescono ad eliminare i ribelli e nove dei mercenari, mentre il decimo che \u00e8 il comandante dell'unit\u00e0 mercenaria viene catturato e interrogato violentemente da Shin, rivelando a Shin che l'unit\u00e0 faceva parte del Progetto 4 e sotto l\u2019ordine diretto del signor Farina (che Shin confonde probabilmente con Giuseppe Farina, invece di Kanzaki) di assassinarli sia per guadagnare il controllo dei giacimenti di materie prime del paese, sia per vendicarsi di Shin che aveva interferito nei loro piani in passato . Giustiziato il comandante, Shin torna sul luogo dell'imboscata, incontrando nuovamente McCoy, unico altro sopravvissuto del loro gruppo, mentre il presidente di Bambala, che sta morendo, consegna a Shin una carta di credito svizzera come ringraziamento per aver vendicato la sua famiglia. Nel frattempo, Saki e l'Area 88 continuano a combattere contro il governo ribelle, ma a causa della diminuzione dei rifornimenti, stanno soffrendo per un cattivo stato di efficienza, costringendoli a rubare rifornimenti all'esercito ribelle ed ad utilizzare l\u2019equipaggiamento e i caccia ribelli, ribattezzati con i simboli del governo lealista per continuare la guerra, sebbene Saki abbia tutto il sostegno economico del governo in esilio e di suo zio (che prima di lasciare il paese \u00e8 riuscito a fuggire con il tesoro del regno di Aslan), \u00e8 semplicemente quasi impossibile ricevere costanti rifornimenti di equipaggiamenti, viveri, armi, piloti e altre necessit\u00e0 per la corretta amministrazione del campo militare. Tuttavia la Guerra Aslan-Brausa offre a Saki la possibilit\u00e0 di ricostituire le sue forze, creando una task force, guidata da Kim e Sera, che ora sono entrambi piloti asso di successo dell'Area 88, per catturare in un'operazione coraggiosa l\u2019inventario dell'esercito sconfitto di Brasua , che dovrebbe essere presto passato sotto il controllo dell\u2019esercito ribelle di Aslan. L'operazione va ben oltre le sue previsioni iniziali grazie all'iniziativa di Sera, che grazie alla sua precedente esperienza come pilota dell'Esercito Ribelle, riesce a liberare un campo di guerra per l'Aeronautica Militare di Brasua , che l'Esercito Ribelle di Aslan aveva originariamente ricevuto l'ordine di giustiziare al fine di prevenire qualsiasi resistenza significativa da parte del governo di Brasua, in segno di gratitudine i piloti di Brasua accettano di unirsi alle forze dell\u2019Area 88, in cambio della promessa di Saki e quella del governo in esilio di Aslan per ripristinare l'indipendenza di Brasua, una volta che hanno sconfitto l'esercito ribelle. Tuttavia, mentre l'operazione consente all'Area 88 di ricostituire le perdite precedenti ed \u00e8 un'enorme vittoria morale per la base, sfortunatamente ha portato anche un ripensamento da parte di Kanzaki del pericolo dell'Area 88 ai suoi piani, decidendo di lanciare un assalto su vasta scala alla base con tutte le sue forze del Progetto 4 e mentre i piloti dell'Area 88 riescono a spezzare l'assalto, a causa dell'attacco alla base della montagna dell'Area 88, la pista di atterraggio della base viene distrutta, negando ai pilota una pista dove atterrare. Saki, sopraffatto dalla disperazione, ritorna alla realt\u00e0 solo quando un contatto wireless di McCoy lo informa che \"Qualcuno\" ha fornito una portaerei a propulsione nucleare di classe Enterprise a Saki e ai guerrieri dell'Area 88, gratuitamente, che \u00e8 inoltre gi\u00e0 dotata di equipaggio e di velivoli da portaerei. Saki quasi incredulo, atterra sulla portaerei seguito dai piloti superstiti, dirigendosi verso il ponte della nave, Saki incontra McCoy, che nonostante risponde alle domande sulla nave, continua a rimanere fedele alla sua storia originale. In un flashback, si scopre infatti che dopo la loro disgrazia in Africa, Shin e McCoy erano riusciti a raggiungere la Svizzera, dove Shin ha scoperto che la carta di credito conteneva l'intero budget annuale di Bambala, rendendolo miliardario, quando scoperto da McCoy, questi gli offre un accordo per cambiare la sua identit\u00e0 in modo da permettergli di vivere tranquillamente senza preoccuparsi degli scagnozzi di Farina e anche un'opportunit\u00e0 unica per aiutare Saki e l'Area 88. Infatti, McCoy rivela che dopo aver deciso di \"abbandonare\" Area 88, tent\u00f2 di cercare una soluzione all'attuale limitazione logistica della base montana dell'Area 88, durante la ricerca aveva scoperto che la US Navy stava cercando un acquirente per uno scafo di una portaerei incompleta, la gemella della USS Enterprise (infatti, nonostante il riferimento a Star Trek, in origine la USS Enterprise era una portaerei della seconda guerra mondiale che si era distinta nel suo servizio, quando gli USA decisero di investire in un progetto per creare una portaerei a propulsione nucleare, decisero di nominare la nuova classe Enterprise in onore dell\u2019originale, tuttavia il progetto per l'epoca era considerato troppo dispendioso e delle 6 portaerei originarie solo una venne completata), McCoy dopo aver analizzato lo scafo, scopr\u00ec che in realt\u00e0 la nave era quasi ultimata e pens\u00f2 di poter trarne profitto vendendolo al governo in esilio di Aslan, sfortunatamente per lui, in seguito scopr\u00ec che la Marina degli Stati Uniti non era disposta a vendere la portaerei al Regno di Aslan per rischiare un incidente internazionale, mentre il governo di Aslan in esilio non si fidava completamente di McCoy per portare avanti l'acquisizione. Nonostante ci\u00f2 McCoy decise di acquistare lo scafo con i propri soldi, credendo che un'operazione commerciale come questa non si sarebbe mai pi\u00f9 ripetuta nella sua vita e di completare la portaerei a poco a poco, tuttavia per mantenere l'alto costo McCoy fu costretto a continuare la sua attivit\u00e0 di mercante in altro teatro di guerra nel globo e quindi scelse di recarsi a Bambala, dove fortunatamente aveva saputo di Shin, anche se ammette avrebbe mai immaginato all'epoca che Shin sarebbe riuscito a diventare miliardario grazie ad un solo \u201cpiccolo conflitto\u201d. Shin si rende conto che quindi la presenza di Mc Coy sulla nazione africana non era casuale, ma \u00e8 grato ai piani di McCoy che permetterebbero sia di ripagare Saki per averlo graziato per il suo precedente tentativo di aggressione, sia di regolare almeno indirettamente il suo conto con \"Farina \", concordando con la proposta di McCoy. Tornando alla portaerei, Saki ha i suoi sospetti ma \u00e8 grato solo di avere la possibilit\u00e0 di impedire le ambizioni del Progetto 4 e decidere di rinominare la nave \"Area 88\", quando ha scoperto che la nave tecnicamente non aveva ancora un nome ufficiale, tuttavia Saki viene anche informato da McCoy che lo stesso \" Qualcuno\" lo aveva informato che i mercenari del Progetto 4, vogliono utilizzare il Nuovo Regno di Aslan, nonostante le possibili mossa di rappresaglia dell'ONU, come \"piattaforma\" per occupare il Canale di Suez, al fine di controllare l'approvvigionamento mondiale dei serbatoi di petrolio. Saki, rendendosi conto che una mossa cos\u00ec pericolosa da parte del Progetto 4, avrebbe portato solo alla distruzione di Aslan, promette di bloccare il loro piano ad ogni costo e si prepara ad organizzare la nuova Area 88.\nNel frattempo, Shin, con una nuova identit\u00e0, \u00e8 tornato in Giappone per indagare sul Progetto 4, sconvolto dalla rivelazione di Yasuda, che aveva incontrato per caso mentre era in Europa, della nuova \" ascensione\" di Kanzaki nei panni di Mr. Farina (capendo anche meglio ora il motivo del coinvolgimento del \u201csignor Farina\u201d nella guerra civile di Bambala , nonch\u00e9 del suo ultimo tentato omicidio). All'aeroporto, Shin \u00e8 sorpreso di incontrare un vecchio di nome Kaionji Hachibei, che lo invita a una festa in giardino. In effetti, Hachibei \u00e8 il nuovo proprietario di Yamato Airlines, avendo acquisito la societ\u00e0 a basso costo dopo la precedente caduta di Kanzaki, tuttavia Hachibei \u00e8 rimasto sorpreso quando un precedente miliardario sconosciuto (Shin) ha offerto una quantit\u00e0 folle di denaro per riacquistare la societ\u00e0 e curioso del nuovo \u201cimprenditore\u201d, aveva deciso di invitarlo alla festa per studiarlo meglio. Inoltre, la situazione si complica ulteriormente quando Shin scopre che anche Ryoko, che ha una relazione con Hachibei, essendo una vecchia conoscenza di suo padre, \u00e8 stata invitata alla festa in giardino. Shin e Ryoko hanno quindi una fatidica riunione, dove nonostante l'iniziale freddezza tra i due, alla fine Shin si apre, rivelando a Ryoko la sua lotta personale e gli orrori a cui ha assistito e fatto per sopravvivere, cos\u00ec come la sua riluttanza a tornare alla vita civile e a lei. Improvvisamente, una telefonata di Kanzaki arriva a Shin, che gli rivela di aver scoperto la nuova identit\u00e0 di Shin, ripercorrendo il pagamento per la portaerei che aveva donato all'Area 88, deridendolo per la sua mancanza di ambizione, notando che non avrebbe mai sprecato una cifra simile per una \"causa persa\". Nella conversazione che segue, Kanzaki parla del suo radicato rapporto con Shin e del suo dramma di vendetta, dichiarando che distrugger\u00e0 tutta la pacifica quotidianit\u00e0 creata da Shin e Ryoko, e come souvenir, vende a poco prezzo, enormi azioni di un'importante azienda giapponese di propriet\u00e0 di Hachibei, ma quotata in Europa e negli Stati Uniti, danneggiando notevolmente il portafoglio azionario di Hachibei e rivelandogli anche la verit\u00e0 sull'identit\u00e0 di Shin. Hachibei, che ha preso la perdita in mal modo, e disgustato dall'elevazione di Shin al mondo degli affari \"fondata sulla guerra\", lo minaccia intimandogli di non tornare mai pi\u00f9 in Giappone, minacciandolo di grave ripercussioni, prima di rompere con Ryoko . Rendendosi conto che la battaglia ad Aslan non \u00e8 pi\u00f9 irrilevante per lui e che la vera pace non arriver\u00e0 a meno che non regoli i suoi conti con Kanzaki, Shin decide di tornare all\u2019Area 88. Attraverso McCoy, Shin crea un'altra nuova identit\u00e0, per permetterli di riarruolarsi nuovamente nelle forze mercenarie di Aslan. Ryoko \u00e8 delusa quando apprende della decisione di Shin, ma non tace pi\u00f9 ed \u00e8 pronta ad affrontare la \"lotta di una donna\" per sostenere la battaglia di Shin, riconciliandosi con lui, che prima della sua partenza dona a Ryoko tutti i suoi soldi rimasti come scusa per la sua precedente delusione, ma chiedendole di usare i soldi per \"qualcosa di veramente degno\".\nAllo stesso tempo, Saki ha deciso che l'Area 88 far\u00e0 tutto ci\u00f2 che \u00e8 in suo potere per prevenire l'invasione di Suez da parte del Progetto 4, al fine di prevenire l'invasione, Saki progetta di ricostruire la vecchia Area 88, poich\u00e9 le radiazioni residue del vettore terrestre si sono placate, per usarlo come base avanzata nelle prossime battaglie con l'obiettivo finale di reclamare la Capitale Reale. Mentre ispeziona la sua ex base, Saki soffre di un'allucinazione (non chiara per la temperatura calda o le radiazioni ancora persistenti) dove incontra il fantasma di Hoover che mor\u00ec l\u00ec, che predice tristemente a Saki che alla fine della guerra, andr\u00e0 negli inferi con sette dei subordinati pi\u00f9 fidati di Saki.\nTornato alla compagnia aerea, Saki \u00e8 sorpreso di apprendere del ritorno di Shin, che \u00e8 persino equipaggiato con un aereo da guerra all'avanguardia, un F20A Tigershark, ma prima che possa fare ulteriori domande, Shin viene assalito da Mick, che in preda alla rabbia (e in parte per gelosia), alza la mano contro Shin, quando il combattimento viene messo fine da Saki, Mick ammette di aver colpito Shin perch\u00e9 non voleva che il suo migliore amico tornasse a vivere lo stesso inferno come se stesso, rivelando anche che lui e Sera erano in una relazione di reciproco sentimento che prometteva un futuro ma, vedendo Shin tornare nell'area 88 lo ricord\u00f2 di quando ritorn\u00f2 negli States dopo la guerra del Vietnam dove ebbe difficolt\u00e0 a riadattarsi alla vita civile. Comprendendolo, Shin perdona Mick ma, rivela anche al suo amico ci\u00f2 che aveva scoperto sul Progetto 4, in particolare sul coinvolgimento di Kanzaki, raccontando ai suoi amici, cosa significava per lui unirsi alla battaglia e lo scopo di sconfiggere le ambizioni di Kanzaki. L'Area 88, finalmente unita, scoraggia e impedisce l'invasione di Suez. Di conseguenza, si verificano una serie di battaglie aeree e navali tra l'Area 88 e le forze del Progetto 4, che, nonostante il fatto che Kanzaki abbia ripreso i suoi sforzi e intensificato gli attacchi militari, alla fine la situazione sul canale di Suez finisce in uno stallo tattico per Kanzaki, ma presto scopr\u00ec che di fatto aveva perso sul fronte strategico. Infatti, mentre infuriava la Battaglia di Suez, Ryoko aveva usato le informazioni di Yasusa sulle azioni di Kanzaki e i soldi di Shin non solo per svelare le vere ambizioni del Progetto 4 e del coinvolgimento di Kanzaki ma, anche per organizzare efficacemente una campagna di protesta contro le compagnie che sostengono Progetto 4, poich\u00e9 l'ONU e la comunit\u00e0 internazionale in generale erano gi\u00e0 preoccupate per l'escalation violenta nell'area, queste hanno l'effetto di intensificare le sanzioni gi\u00e0 imposte al Nuovo Regno di Aslan e anche alle altre societ\u00e0 coinvolte. Di conseguenza, non solo Kanzaki aveva scoperto che la sua influenza era stata sensibilmente ridotta, ma aveva anche aumentato la frustrazione interna del Nuovo Regno di Aslan, che a causa delle ripetute guerre di aggressione e del pesante coinvolgimento di mercenari stranieri, anche l\u2019esercito del Nuovo Regno di Aslan(l'ex Esercito Ribelle di Aslan) crebbe con insoddisfazione tra i ranghi.\nSaki, usa astutamente la situazione interna a suo vantaggio, organizzando un colpo di stato dichiarandosi (quasi ironicamente) un guerrigliero anti-governativo, fino ad una serie di attacchi coordinati con i soldati ribelli di Aslan in sintonia con l'Area 88, con lo scopo di distruggere il forze del Progetto 4, anche Greg prende una piccola parte per se stesso, trasmettendo un eroico discorso agli insorti, che aveva infatti sentito in precedenza quando era stato brevemente arruolato nella Legione Straniera Francese.\nLa resa dei conti finale \u00e8 finalmente arrivata e Saki ordina ai membri dell'Area 88 di fare la sortita finale con l'obiettivo di riconquistare la capitale reale usando l'Area 88 originale come base avanzata, annuncia anche che parteciper\u00e0 alla battaglia, mentre Roundel decide rimanere sulla portaerei per utilizzarla come base di ricognizione e rifornimento per l'operazione, oltre che come \u201cdifesa di seconda linea\u201d in caso di sconfitta. Nonostante la considerazione di Roundel e l'abilit\u00e0 di Saki, Saki viene abbattuto nei pressi del palazzo reale e nonostante sia sopravvissuto, Shin decide di eiettarsi dal suo aereo per supportare Saki, anche Greg \u00e8 costretto a espellersi dal suo aereo dopo un bombardamento a bassa quota per supportare le truppe di terra, ma purtroppo viene travolto da un camion colpista che non riesce a fermarsi in tempo, intanto tutti i piloti sono scioccati nel ricevere la notizia che mentre proteggeva la portaerei dall'arrivo di missili antinave, Roundel \u00e8 stato ucciso in azione. Realizzando un inquietante presentimento della morte di Greg e Roundel, Sera, con cui Saki aveva confidato la sua precedente allucinazione di Hoover, ricorda a Mick di stare attento, che invece stava cercando di identificare il Mig-23 personale di Mack per regolare personalmente i conti con lui, ma un aereo nemico \u00e8 in grado di usare la distrazione di Sera e Mick per intercettarli entrambi, mentre Sera \u00e8 in grado di rispondere rapidamente e abbattere rapidamente il boogie, i detriti dell'aereo inghiottono sia il suo che l'aereo di Mick facendoli esplodere, solo Kim riesce a sopravvivere il calvario, poich\u00e9 mentre anche l\u2019Harrier di Kim \u00e8 stato danneggiato dall'esplosione, grazie alle capacit\u00e0 VTOL del suo aereo, riesce ad atterrare, nonostante sia ancora sconvolto e rattristato dalla loro morte. Contemporaneamente, Kanzaki, che in quel momento risiedeva nella capitale, tenta di fuggire per una via sicura, ordinando alle sue truppe di lanciare un missile balistico contro la riserva petrolifera di Aslan sia per ridurre in cenere il paese, sia per sfruttare la conseguente confusione per fingere la propria morte e crearsi una nuova identit\u00e0, al fine di sfuggire alle indagini delle Nazioni Unite, tuttavia sorprendentemente Kanzaki viene fermato da Abdael che deride Kanzaki dicendogli che \u00e8 meno intelligente di quanto crede, rivelando che mentre Kazaki stava tramando le sue ambizioni personali, Abdael aveva acquisito un virus informatico, che aveva usato per infettare il mainframe del Progetto 4, grazie ad esso, Abdael aveva scoperto tutti i segreti di Kanzaki ; compreso il suo account segreto e le sue offerte, il fatto che la sua identit\u00e0 di \u201cMr. Farina\u201d \u00e8 falso, che la sua minaccia delle bombe nella capitale \u00e8 infedele e in particolare che aveva fabbricato prove del benessere della figlia di Mack per mantenere la sua lealt\u00e0, mentre lei invece era gi\u00e0 morta, rivelando inoltre che aveva gi\u00e0 inviato tutti i informazioni rilevanti all'ONU, l'Interpol e Mack. Infuriato, Kanzaki ordina a un vicino soldato mercenario di sparare ad Abdael, mentre cercava di contattare Juniola con un telefono satellitare, ma nessuno risponde, nel frattempo usando la frequenza di comando di Kanzaki, Mack (che evidentemente era in combutta con Abdael) ordina ai suoi subordinati e agli altri soldati di fuggire contravvenendo al precedente ordine di Kanzaki, mentre lui distrugge il modulo di comando del missile balistico. Solo in quel momento, Kanzaki si \u00e8 reso conto di essere stato messo fuori gioco e che il suo esercito non esisteva pi\u00f9, senza menzionare le sue ricchezze e ora \u00e8 molto probabilmente intrappolato nella capitale senza via d'uscita, in preda al panico si dirige verso l'aeroporto, dove Kanzaki spera di rubare uno degli aerei parcheggiati. Poco dopo, Kim che si \u00e8 perso mentre cercava di raggiungere Shin e Saki, che aveva visto in precedenza espellerli, si imbatte in Abdael, che nonostante sia stato gravemente ferito, \u00e8 ancora vivo, quindi Kim usa un razzo di emergenza per chiamare un elicottero di soccorso, a causa della luce, Abdael riconosce di aver inconsapevolmente affrontato Kanzaki poco prima delle rovine del mausoleo di sua moglie, Sofia, dove viene successivamente affrontato sia da Saki che da Shin, che grazie al bagliore di Kim riescono a raggiungere la loro posizione. Abdael rendendosi conto che il suo tempo sta finendo si riconcilia finalmente con Saki prima di morire, ma Saki sorprende tutti abbracciando il cadavere di suo padre ed entrando tra le rovine del mausoleo, dove nonostante le supplica di Shin, si suicida. Shin, che voleva costruire un Aslan pacifico incentrato sull'intelligente Saki, si perde alla fine inaspettata di Saki, dicendo a Kim di contattare Roundel per un sit-rep della situazione, Kim, rendendosi conto che Shin non lo sa, lo inform\u00f2 allora della morte di molti dei loro amici. In quel momento arriva una comunicazione da Kanzaki, che aveva appena sparato al traditore Mack all'aeroporto e rubato il suo aereo solo per rendersi conto che l'aereo \u00e8 a corto di carburante, contatta Shin chiedendo un singolo duello aereo, non volendo lasciarlo vincere.\nShin si scrolla di dosso Kim che sta cercando di fermarlo e parte con l\u2019Harrier di Kim, dove sull'Area 88 originale, si confronta con il Mig-23 di Mack pilotato da Kanzaki. Sotto il cielo blu intenso di Aslan, Shin e Kanzaki, che hanno una connessione radicata, combattono tra loro. Nonostante il suo profondo rancore, Shin si rende conto che non \u00e8 in grado di uccidere emotivamente Kanzaki, fino a quando le abilit\u00e0 di sopravvivenza di Shin non entrano in gioco e lui istintivamente abbatte l'aereo di Kanzaki, uccidendolo, mentre Shin riesce ad atterrare nonostante il suo aereo abbia preso fuoco sulla pista dell'Area 88, anche se Shin viene ferito nella successiva esplosione dell'aereo.\nQuasi tre mesi dopo, Shin si \u00e8 ripreso dalle ferite mentre risiedeva nell'ospedale di capitale, tuttavia la sua mente sopravvissuta rimuove la maggior parte della sua esperienza della guerra di Aslan, sentendosi perso, Shin si riunisce con Ryoko, che lo aiuta a tornare insieme in Giappone e Kim, che grazie al suo servizio per il paese \u00e8 stato ufficialmente nominato ufficiale del ricostituito Regno di Aslan, salutandolo all'aeroporto, anche se Shin riconosce inconsciamente che in qualche modo mancano molte altre persone. Sull\u2019aereo, Shin legge sul giornale che la guerra civile di Aslan \u00e8 ufficialmente finita, con il re Zaku che incontra il nuovo ambasciatore Brausa di Aslan per discutere della ricostruzione di entrambi i paesi. Quando l'aereo parte Shin vede l'obl\u00f2 dell'aereo e successivamente gli altri passeggeri, pensando: \"Non sono pi\u00f9 tra voi , e nemmeno con i miei amici che hanno combattuto con me\". Lasciando Aslan alle spalle e tornando a casa.\nAerei.\nFra gli aerei da combattimento di rilievo presenti nella serie si possono citare: A-4F Skyhawk, A-10A Thunderbolt II, AV-8A Harrier II, Blackburn Buccaneer, Dassault Mirage F1, SEPECAT Jaguar, English Electric Lightning, F-4J/E Phantom II, F-5E Tiger II, F-8E Crusader, F-14 Tomcat, F-15 Eagle, F-16A Fighting Falcon, Northrop F-20 Tigershark, F-105D Thunderchief, F-100 Super Sabre, F/A-18A Hornet, IAI Kfir, Saab 35 Draken, MiG-17 Fresco, MiG-21 Fishbed, MiG-23 Flogger, MiG-19, MiG-27D Flogger, Sea Harrier FRS Mk.1, T-6 Texan, OV-10 Bronco, B-1 Lancer, X-29, Su-33 Flanker e B-52 Stratofortress.\nFra gli altri aerei apparsi in tutta la serie si possono citare: Boeing 747, C-130 Hercules, Cessna 150, Tu-95 'Bear'.\nMedia.\nManga.\nIl manga originale giapponese di \"Area 88\" \u00e8 stato serializzato in ventitr\u00e9 volumi fra il 1979 ed il 1986 dalla Shogakukan. Ogni volume \u00e8 in bianco e nero con copertina a colori, e contiene numerose storie brevi denominate \"missionI\". In tutto, ci sono 172 missioni nei 23 volumi. Sh\u014dnen Sunday successivamente ha nuovamente raccolto i 23 volumi in dieci libri, della linea editoria Wide Volume. \"Area 88\", insieme a \"mai la ragazza psichica\" e \"La leggenda di Kamui\", \u00e8 stato uno dei primi tre manga ad essere tradotti in inglese ed essere pubblicati in America del Nord dalla Eclipse Comics e VIZ Media nel maggio 1987.\nOAV.\nUna serie di tre OAV prodotti dalla Pierrot \u00e8 stata pubblicata fra il 1985 ed il 1986 su videcassetta e laserdisc. Sono stati in seguito pubblicati con sottotitoli in inglese in America su VHS e laserdisc dalla Central Park Media U.S. Manga Corps nel 1992. Solo il primo volume \u00e8 stato in seguito ripubblicato su DVD il 14 luglio 2000. In italia la serie \u00e8 stata pubblicata dalla Yamato Video prima in tre VHS, ed in seguito in tre DVD, o un unico box contenente tutti e tre i volumi.\nSerie TV.\nUna versione aggiornata della storia con computer grafica \u00e8 stata prodotta dalla Animax, Group TAC e Media Factory nel 2003 e trasmessa in Giappone da Animax dall'8 gennaio 2004 al 5 marzo 2004. In seguito la serie \u00e8 stata trasmessa anche ad Hong Kong, Corea del sud, Taiwan ed altre regioni. la ADV Films ha licenziato la serie per la distribuzione americana, iniziando la pubblicazione dei DVD nel 2005 e terminandola nel 2006.\nVideogioco.\nUn videogioco sparatutto ispirato ad \"Area 88\" della Capcom \u00e8 stato pubblicato pr arcade nel 1989. In occidente il videogioco \u00e8 stato distribuito con il titolo \"U.N. Squadron\". In seguito il videogioco \u00e8 stato convertito per Amiga, Amstrad CPC, Atari ST, Commodore 64, Super Nintendo e ZX Spectrum."}
{"id": "3515325", "revid": "1463127", "url": "https://it.wikipedia.org/wiki?curid=3515325", "title": "Associazione giochi antichi", "text": "Associazione Giochi Antichi nasce a Verona nel 2002 per studiare, salvaguardare, diffondere e valorizzare il gioco tradizionale in Italia e nel mondo. Secondo la filosofia di pensiero dell'associazione, il gioco tradizionale \u00e8 espressione della cultura popolare e rappresenta un patrimonio immateriale da salvaguardare. Dalla sua nascita, l'associazione si \u00e8 impegnata su vari fronti nella ricerca di comunit\u00e0 ludiche riguardanti il gioco tradizionale, ad esempio elaborando progetti volti a riportare in vita gli antichi giochi popolari, come ad esempio i diversi tornei di lippa, o s-cianco in veronese, che si manifestano in tutta Italia, oppure attraverso l'organizzazione di iniziative culturali come il \"Tocat\u00ec, Festival Internazionale dei Giochi in Strada\", che dal 2003 si svolge nella citt\u00e0 di Verona.\nCasa Colombare.\nAssociazione giochi antichi offre alla citt\u00e0 di Verona uno spazio culturale ludico nel parco delle Colombare, presso casa Colombare, l'ex abitazione del custode del parco. Casa Colombare \u00e8 stata completamente ristrutturata dall'associazione con criteri di bioarchitettura, nel rispetto del parco e dell'ambiente, riuscendo a valorizzare uno spazio urbano ormai dimenticato. Al suo interno \u00e8 stato istituito un vero e proprio Centro di documentazione per il gioco tradizionale grazie alla presenza di un ampio materiale bibliografico, audiovisivo e fotografico, nonch\u00e9 grazie alla presenza di una collezione di giochi tradizionali. Il Centro di documentazione \u00e8 nato in modo spontaneo, seguendo i principi dell'associazione per la ricerca ed il sostenimento dei giochi popolari e delle culture ludiche delle tradizioni del territorio italiano.\nIl manifesto.\nAssociazione giochi antichi opera seguendo determinati punti di riferimento:\nAttivit\u00e0.\nAssociazione Giochi Antichi non si occupa solamente del gioco tradizionale, ma \u00e8 impegnata su diversi fronti. Oltre agli eventi, che riportano in vita fisicamente il gioco tradizionale coinvolgendo le persone in modo diretto ed attivo, l'associazione si occupa di organizzare incontri e conferenze per sensibilizzare il pubblico attraverso racconti ed incontri culturali coinvolgendo relatori, autori e studiosi. Inoltre, vengono organizzate esposizioni che richiamano il gioco tradizionale e le diverse culture ludiche del territorio, per potersi cos\u00ec rivolgere anche a coloro che sono pi\u00f9 interessati all'aspetto artistico ed architettonico.\nEventi.\nAssociazione giochi antichi si occupa in modo particolare di tre importanti eventi:\nFonti.\nassociazionegiochiantichi.it"}
{"id": "3515327", "revid": "121190504", "url": "https://it.wikipedia.org/wiki?curid=3515327", "title": "Virgilio di Arles", "text": "Biografia.\nOrigini e primi anni.\nSecondo Gregorio di Tours, Virgilio, di origine borgognona fu abate del monastero di San Sinforiano ad Autun e poi, grazie all'appoggio di San Siagrio, vescovo di Autun, divenne arcivescovo di Arles nel 588.\nEgli sarebbe succeduto a Licerio, morto nel 588 nel corso della pandemia di peste nota come peste di Giustiniano quantunque i dittici indichino, subito dopo quest'ultimo Pascasio di Arles il quale occup\u00f2 la sede vescovile per pochissimo tempo. Alcuni, al contrario, lo fanno succedere direttamente a Licerio, il predecessore di Pascasio, secondo gli altri.\nKlingshirn, ad esempio, nella sua opera su Cesario d'Arles, citando san Gregorio di Tours indica che l'esistenza di Pascasio \u00e8 priva di fondamento storico.\nArcivescovo di Arles.\nUn parente di papa Gregorio.\nGregorio il Grande, che lo stimava molto, gli accord\u00f2 gli stessi onori concessi ai suoi predecessori, con il potere di convocare concili e di giudicare in prima istanza insieme a dodici dei suoi colleghi, le dispute fra vescovi e le questioni sui dogmi..\nCos\u00ec il 1\u00ba agosto 595, papa Gregorio offr\u00ec a Virgilio il titolo di vicario pontificio, gi\u00e0 accordato nel secolom precedente ai vescovi di Arles da papa Zosimo. Questa dignit\u00e0 fece di lui l'intermediario obbligato fra i vescovi della Gallia e la Santa Sede e nello stesso tempo quello cui rivolgersi per risolvere numerosi problemi.\nIl 12 agosto 595, gli indirizz\u00f2 la sua lettera \"O quam bona\" sulla simonia per metterlo in guardia contro i misfatti provocati da quest'eresia, Il papa sollecita anche re Childeberto ad aiutare Virgilio in quest'impresa.\nA pi\u00f9 riprese (596, 601), Virgilio fu sollecitato dal papa ad offrire aiuto ad Agostino di Canterbury, che lui stesso aveva tolto dal suo monastero in Roma con i suoi monaci, inviandoli a lavorare per la conversione deg'inglesi. Si sa che nel 596 la citt\u00e0 di Arles fece i preparativi per questa missione ed in quella occasione alcuni schiavi anglosassoni furono acquistati. Il 17 novembre 597, Agostino di Canterbury, di ritorno ad Arles dopo aver convertito il re, la regina ed i principali funzionari, fu consacrato da Virgilio, su richiesta di papa Gregorio, arcivescovo della Chiesa d'Inghilterra nella Cattedrale di Saint-Trophime, ad Arles. Alla cerimonia parteciparono numerosi vescovi. In un'altra occasione, nel 596, papa Gregorio gli chiese di prendere sotto la sua protezione un monastero della Santa Sede, perduto dal suo predecessore Licerio.\nI primi allarmi.\nTuttavia, nonostante questa benevolenza, Virgilio si era gi\u00e0 attirato i rimproveri del papa nel 591, allorch\u00e9 numerosi ebrei, cacciati da Orl\u00e9ans e venutisi a rifugiare in Provenza, erano stati convertiti a forza da lui stesso e dal suo collega di Marsiglia Teodosio.\nPapa Gregorio scrisse loro una lettera lodandone le buone intenzioni ma insistendo che limitassero il loro zelo alla predicazione ed alle preghiere.\nQualche anno dopo, nel 596, probabilmente in seguito all'\u00a0\"affaire\" Dynamius, Virgilio, che gestiva fino ad allora, come i suoi predecessori, gl'incassi in Gallia, si vide sottoposto, per disposizione papale, al controllo del vescovo di Aix.\nLa caduta in disgrazia.\nL'amicizia del papa si raffredd\u00f2 ulteriormente a seguito del fatto che Virgilio non si era opposto al matrimonio contratto da Siagria, una donna che, dopo aver abbracciato la vita religiosa, era stata costretta con la violenza a contrarre matrimonio.. Il papa lo fece riprendere nel luglio del 599 : forse fu a causa di questa negligenza che Gregorio concesse, dietro istanza della regina Brunechilde, il \"Pallium\" a Siagrio, vescovo di Autun, con il potere di convocare concilii.\nQuesto \"raffreddamento\" della benevolenza del papa verso Virgilio ne diminu\u00ec notevolmente l'autorit\u00e0 come metropolita di Arles.\nNel 601 papa Gregorio chiese a Virgilio di organizzare un concilio contro la simonia e anche per obbligare l'arcivescovo di Marsiglia a riformare la propria diocesi.\nLa leggenda.\nSecondo una \"Vita\" scritta alla fine dell'VIII secolo, Virgilio sarebbe nato in un paese dell'Aquitania, sarebbe divenuto monaco e poi abate nell'Abbazia di Lerino ed infine arcivescovo di Arles, ove avrebbe costruito la Cattedrale di Saint-Trophime. Questa biografia, accettata a grandi linee da Mabillon e dai Bollandisti non \u00e8 altro che la riproduzione, di poco variata, della \"Vita\" di San Massimo, vescovo di Riez, scritta dal patrizio Dynamius prima della morte di San Virgilio."}
{"id": "3515330", "revid": "339392", "url": "https://it.wikipedia.org/wiki?curid=3515330", "title": "Festa dello Statuto Albertino", "text": ""}
{"id": "3515334", "revid": "729019", "url": "https://it.wikipedia.org/wiki?curid=3515334", "title": "Hans Traut", "text": "Biografia.\nTraut nacque a Saargem\u00fcnd (oggi Sarreguemines, in Francia) nella regione dell'Alsazia-Lorena che allora faceva parte dell'Impero Tedesco; il padre di Traut era un tenente di fanteria dell'esercito tedesco e di origini assiane, che giovanissimo aveva partecipato alla guerra franco-prussiana come sergente ed era stato promosso ufficiale. Il giovane Traut venne educato in Germania, nel collegio militare di Kassel dal quale usc\u00ec nel 1914 sottotenente in un reggimento di fanteria comandato dal generale Otto von Below sul fronte orientale; nel 1917 fu promosso tenente e distaccato sul fronte italiano partecipando sempre sotto von Below alla battaglia di Caporetto, distinguendosi particolarmente e ricevendo la Croce di ferro di I classe.\nDopo la fine della guerra fu distaccato nella Reichswehr e precisamento presso il ministero della difesa, occupandosi nel settore di logistica del ministero della difesa e operandosi per il miglioramento dei trasporti militari all'interno della Germania, interessandosi soprattutto ai sistemi ferroviario (gi\u00e0 preso in considerazione da Moltke) e aereo: fu infatti uno dei primi ufficiali a pensare al trasporto aereo di unit\u00e0 di combattimento. Promosso capitano nel 1926 e maggiore 1931, nel 1933 pubblic\u00f2 un interessante saggio su Moltke e le ferrovie di guerra; inoltre si interess\u00f2 alla pianificazione di un eventuale attacco preventivo della Polonia, della Russia o della Lituania che partisse dalla Prussia orientale, minacciata da queste nazioni; infatti Traut si dedic\u00f2 a lungo al miglioramento delle difese in Prussia.\nNel 1937 fu promosso tenente colonnello; i suoi piani di guerra furono ripresi da Halder e Brauchitsch per la pianificazione dell'attacco alla Polonia e lo stesso Traut venne elogiato per la sua abilit\u00e0 e distaccato presso l'Oberkommando des Heeres; nel 1938 Traut decise di prendere parte attiva alla guerra partecipando alla tanto agognata invasione della Polonia, all'invasione della Francia e all'operazione Barbarossa. Il 23 gennaio 1942 fu promosso colonnello e insignito della Croce del cavaliere con fronde di quercia, la pi\u00f9 alta onorificenza tedesca. Successivamente partecip\u00f2 alle battaglie di Kiev, Mosca, del Caucaso e di Kursk, all'operazione Bagration e all'Offensiva di Vitbesk-Orsha e venne nominato tenente generale.\nNel 1944 Traut fu catturato dalle forze sovietiche e nel 1947 venne condannato a venticinque anni di lavori forzati a causa del ruolo avuto nella pianificazione dell'attacco alla Polonia e all'Unione Sovietica; fu comunque scarcerato nel 1955 ma tornato in Germania un tribunale tedesco lo condann\u00f2 ad altri sette anni di prigionia, che scont\u00f2 interamente; in carcere scrisse un libro di memorie in cui narrava la minuziosa ed attenta pianificazione dei piani di guerra dal punto di vista logistico e militare. Tornato in libert\u00e0 Traut riusc\u00ec a vivere di una modesta pensione e delle entrate del suo libro, che \u00e8 tuttora di immenso valore per gli storici militari della Seconda Guerra Mondiale."}
{"id": "3515335", "revid": "287204", "url": "https://it.wikipedia.org/wiki?curid=3515335", "title": "Microscope", "text": "Microscope \u00e8 un singolo del cantante pop danese Mads Langer, pubblicato il 12 marzo 2011 dall'etichetta discografica Columbia.\nIl videoclip su YouTube \u00e8 stato pubblicato il 25 febbraio 2011.\nHa anticipato la pubblicazione del terzo album dell'artista, \"Behold\", uscito il 10 maggio successivo."}
{"id": "3515343", "revid": "599013", "url": "https://it.wikipedia.org/wiki?curid=3515343", "title": "Tom\u00e1\u0161 Huber", "text": ""}
{"id": "3515346", "revid": "228587", "url": "https://it.wikipedia.org/wiki?curid=3515346", "title": "Premio Berwick", "text": "Il Premio Berwick e il Premio Berwick Senior sono due premi della London Mathematical Society assegnati ad anni alterni in memoria di William Edward Hodgson Berwick, matematico britannico che fu vicepresidente della societ\u00e0. Berwich alla propria morte lasci\u00f2 dei soldi alla LMS con lo scopo di creare due premi; i soldi furono consegnati dalla vedova del defunto alla societ\u00e0 che istitu\u00ec i due premi. Il primo Premio Berwick Senior fu consegnato nel 1946, e il primo Premio Berwick lo segu\u00ec nell'anno successivo. I premi sono consegnati per eccezionali contributi alla matematica pubblicati dalla societ\u00e0 negli otto anni precedenti l'assegnazione.\nIl Premio Berwick era conosciuto come Premio Berwick Junior fino al 1999, mentre nel 2001 assunse il nome corrente."}
{"id": "3515347", "revid": "46931", "url": "https://it.wikipedia.org/wiki?curid=3515347", "title": "Wapichana", "text": ""}
{"id": "3515348", "revid": "46931", "url": "https://it.wikipedia.org/wiki?curid=3515348", "title": "Wapichan", "text": ""}
{"id": "3515349", "revid": "46931", "url": "https://it.wikipedia.org/wiki?curid=3515349", "title": "Wapitxana", "text": ""}
{"id": "3515350", "revid": "46931", "url": "https://it.wikipedia.org/wiki?curid=3515350", "title": "Wapishshiana", "text": ""}
{"id": "3515352", "revid": "46931", "url": "https://it.wikipedia.org/wiki?curid=3515352", "title": "Wapisiana", "text": ""}
{"id": "3515353", "revid": "46931", "url": "https://it.wikipedia.org/wiki?curid=3515353", "title": "Vapidiana", "text": ""}
{"id": "3515354", "revid": "300067", "url": "https://it.wikipedia.org/wiki?curid=3515354", "title": "Kees Akerboom jr.", "text": ""}
{"id": "3515355", "revid": "132266", "url": "https://it.wikipedia.org/wiki?curid=3515355", "title": "Fiume Giuba", "text": ""}
{"id": "3515356", "revid": "46931", "url": "https://it.wikipedia.org/wiki?curid=3515356", "title": "Wapisana", "text": ""}
{"id": "3515357", "revid": "46931", "url": "https://it.wikipedia.org/wiki?curid=3515357", "title": "Uapixana", "text": ""}
{"id": "3515358", "revid": "466539", "url": "https://it.wikipedia.org/wiki?curid=3515358", "title": "Jim Jordan (politico statunitense)", "text": "Biografia.\nDopo essersi laureato all'Universit\u00e0 del Wisconsin-Madison (dove fu anche un campione di lotta della NCAA), nel 1994 Jordan ottenne un seggio alla \"Camera dei Rappresentanti dell'Ohio\".\nDopo tre mandati, nel 2000 fu eletto al \"Senato dell'Ohio\" e nel 2006 riusc\u00ec a vincere le primarie repubblicane per la Camera dei Rappresentanti nazionale. Nelle elezioni generali sconfisse l'avversario democratico con il 20% di voti di scarto.\nJordan \u00e8 considerato un conservatore: si \u00e8 schierato contro l'aborto e contro la riforma sanitaria di Obama. Nel 2011 \u00e8 stato scelto per presiedere la Republican Study Committee."}
{"id": "3515361", "revid": "1543377", "url": "https://it.wikipedia.org/wiki?curid=3515361", "title": "Kaoru Shintani", "text": " Shintani \u00e8 principalmente conosciuto per la serie \"Area 88\", che \u00e8 ampiamente riconosciuto come uno dei migliori titoli sull'aviazione nella storia dei manga. Oltre ad \"Area 88\", Shintani ha realizzato opere fantascientifiche, fantasy, comiche ed hentai. Nel 1985, ha vinto lo Shogakukan Manga Award nella categoria sh\u014dnen per \"Area 88\" e \"Futari Daka\".\nShintani ha iniziato la sua carriera nel 1972 come artista sh\u014djo ed \u00e8 stato nominato ai Ribon Comics Award come migliore nuovo artista dell'anno. Dopo aver lavorato come assistente di Leiji Matsumoto, l'autore di \"Capitan Harlock\" e \"Space Battleship Yamato\", Shintani ha iniziato a pubblicare fumetti sull'aviazione su varie testate. La serializzazione di \"Area 88\" \u00e8 iniziata nel 1979.\nMentre lavorava come assistente di Matsumoto, uno dei compiti di Shintani era quello di costruire modellini di plastica da utilizzare come riferimenti per i disegni. Matsumoto ha spesso affermato di aver basato il personaggio di Yattaran (che appare come un personaggio di supporto in diverse storie di \"Capitan Harlock\") proprio su Shintani."}
{"id": "3515362", "revid": "1226", "url": "https://it.wikipedia.org/wiki?curid=3515362", "title": "La citt\u00e0 labirinto", "text": ""}
{"id": "3515363", "revid": "1305772", "url": "https://it.wikipedia.org/wiki?curid=3515363", "title": "Fifty-Fifty", "text": "Fifty-Fifty, Fifty/Fifty, Fifty Fifty o 50-50 (in lingua inglese hanno il significato di \"50% di possibilit\u00e0\", \"una possibilit\u00e0 su due\" o \"met\u00e0 e met\u00e0\") possono riferirsi a:"}
{"id": "3515368", "revid": "767487", "url": "https://it.wikipedia.org/wiki?curid=3515368", "title": "Elena Bandini", "text": "Alta 170 cm, \u00e8 stata playmaker in Serie A1 con Faenza, con cui ha vinto una Coppa Italia.\nCarriera.\nClub.\nGiunta in estate alla Gea Magazzini Alcamo insieme a Laura Perseu, s'infortuna gravemente dopo poche giornate e viene sostituita con l'acquisto di Oriana Milazzo; non rientra pi\u00f9 in campo con la squadra che viene promossa in A1.\nNel 2011-12 \u00e8 alla Gsd Basket Lugo, nel 2012-2013 alla Magika Castel San Pietro.\nNazionale.\nIl commissario tecnico Nino Molino la convoca per il raduno della Nazionale Under-20 nel giugno 2010 e la inserisce quindi nel roster che prende parte all'Europeo in Lettonia.\nStatistiche.\nPresenze e punti nei club.\n\"Statistiche aggiornate al 2 giugno 2011\""}
{"id": "3515372", "revid": "599013", "url": "https://it.wikipedia.org/wiki?curid=3515372", "title": "Tom\u00e1\u0161 Jablonsk\u00fd", "text": ""}
{"id": "3515377", "revid": "102123164", "url": "https://it.wikipedia.org/wiki?curid=3515377", "title": "Washington Borg", "text": "Biografia.\nNacque in Egitto da una famiglia di banchieri maltesi. Molto giovane si trasfer\u00ec in Italia, dove comp\u00ec i suoi studi: prima all'Universit\u00e0 degli Studi di Pavia e in seguito al Regio Istituto Tecnico Superiore di Milano (poi Politecnico).\nSi stabil\u00ec poi a Napoli e verso il 1896 inizi\u00f2 a collaborare per il teatro. Borg scrisse per il teatro diversi testi, e tra questi ebbero maggior consenso di pubblico \"La semina\" (1903), \"Rose rosse\" (1904), \"Il passato che torna\" (1906) e \"Nuda\" (1908).\nFu attivo anche in ambito cinematografico come soggettista ed anche come regista di un film per bambini dal titolo \"Mi chiamano Mim\u00ec\" (1926). La sua attivit\u00e0 cinematografica fu molto breve, e tra i suoi contributi vi furono i soggetti dei film \"La modella\" di Ugo Falena (1916), \"Maman Poup\u00e9e\" di Carmine Gallone (1919) e \"Notturni\" di Ubaldo Pittei (1919).\nFu del 1930 il suo ultimo lavoro teatrale, l'atto unico \"In collaborazione\". Ridotto in miseria, Borg mor\u00ec dimenticato da tutti dieci anni pi\u00f9 tardi."}
{"id": "3515378", "revid": "4252", "url": "https://it.wikipedia.org/wiki?curid=3515378", "title": "Sigifredo", "text": ""}
{"id": "3515381", "revid": "131358", "url": "https://it.wikipedia.org/wiki?curid=3515381", "title": "Nickie Billie Nielsen", "text": ""}
{"id": "3515382", "revid": "1552438", "url": "https://it.wikipedia.org/wiki?curid=3515382", "title": "Qualificazioni al campionato mondiale di calcio 2014", "text": "204 squadre hanno partecipato alle qualificazioni per il Campionato mondiale di calcio 2014 per un totale di 32 posti disponibili per la fase finale. Il (come paese ospitante) si \u00e8 qualificato automaticamente, lasciando cos\u00ec solo 31 posti per la fase finale.\nI 32 posti disponibili per la Coppa del Mondo 2014 sono stati suddivisi tra le confederazioni nei seguenti modi:\nSono stati giocati 816 incontri e sono stati segnati 2286 goal (con una media di 2,80 per partita).\nAFC.\nLe partite valide per l'assegnazione dei posti riservati alla confederazione asiatica sono iniziate il 30 marzo 2011 e si sono concluse il 10 settembre 2013. I posti a disposizione sono stati assegnati direttamente alle prime due classificate in ognuno dei due gruppi da cinque squadre della fase finale mentre le due terze classificate si sono scontrate in uno spareggio con andata e ritorno, vinto dalla Giordania, per determinare chi affronter\u00e0 nello spareggio interzonale la Quinta classificata nel girone della CONMEBOL, ossia l'Uruguay.\nSquadre qualificate:\nCAF.\nLe partite valide per l'assegnazione dei posti riservati alla confederazione africana sono iniziate l'11 novembre 2011 e si sono concluse il 19 novembre 2013. I posti a disposizione sono stati assegnati alle cinque squadre vincitrici dei cinque spareggi (con partite di andata e ritorno) tra le prime qualificate dei 10 gironi della seconda fase.\nSquadre qualificate:\nCONCACAF.\nLe partite valide per l'assegnazione dei posti riservati alle squadre della confederazione nord-centroamericana e caraibica sono iniziate il 15 giugno 2011 e si sono concluse il 15 ottobre 2013. I posti a disposizione sono stati assegnati alle prime tre nazionali classificate nel gruppo unico della fase finale mentre la quarta classificata, ossia il Messico, ha giocato lo spareggio interzonale contro la vincitrice della terza fase OFC, ossia la Nuova Zelanda.\nSquadre qualificate:\nCONMEBOL.\nLe partite valide per l'assegnazione dei posti riservati alle squadre della confederazione sudamericana sono iniziate il 7 ottobre 2011 e si sono concluse il 15 ottobre 2013. I posti a disposizione sono stati assegnati alle prime quattro nazionali classificate nel gruppo unico, mentre la quinta classificata, ossia l'Uruguay, ha giocato lo spareggio interzonale con la vincitrice dello spareggio tre le due terze classificate dei due gruppi della fase finale AFC, ossia la .\nSquadre qualificate:\nOFC.\nLe partite valide per l'assegnazione dei posti riservati alla confederazione oceanica sono iniziate il 22 novembre 2011 con le Qualificazioni alla Coppa delle nazioni oceaniane 2012 e si sono concluse il 26 marzo 2013.\nA differenza delle altre cinque confederazioni continentali, l'OFC non aveva un posto assicurato al campionato del mondo: per accedere alla competizione infatti, la vincitrice delle selezioni (la ) doveva affrontare lo spareggio interzonale con la quarta classificata nel gruppo unico della fase finale CONCACAF.\nUEFA.\nLe partite valide per l'assegnazione dei posti riservati alla confederazione europea sono iniziate il 7 settembre 2012 e si sono concluse il 15 ottobre 2013. I primi nove posti a disposizione sono stati assegnati alle nazionali prime classificate in ognuno dei nove gruppi, mentre gli altri quattro attraverso spareggi, con andata e ritorno, fra le otto migliori seconde. \nSquadre qualificate:\nInterzona.\nNelle qualificazioni interzonali vi sono stati due spareggi, con partite di andata e ritorno, per decidere rispettivamente la penultima e ultima squadra a qualificarsi per \"Brasile 2014\". Nello spareggio AFC-CONMEBOL si sono affrontate la nazionale della , in quanto vincitrice dello spareggio della zona asiatica, e la nazionale dell', in quanto quinta classificata nel gruppo unico della zona sudamericana. Nello spareggio CONCACAF-OFC si sono invece scontrate la nazionale del , in quanto quarta classificata nel gruppo unico della fase finale della zona nord-centroamericana e caraibica, e la nazionale della , in quanto vincitrice della zona oceaniana. La prima partita degli spareggi si \u00e8 disputata il 13 novembre 2013 mentre l'ultima si \u00e8 giocata il 20 novembre 2013.\nSquadre qualificate:"}
{"id": "3515391", "revid": "767487", "url": "https://it.wikipedia.org/wiki?curid=3515391", "title": "Nothing's Gonna Stop Me Now", "text": "Nothing's Gonna Stop Me Now \u00e8 un singolo della cantante pop britannica Samantha Fox, pubblicato nel 1987 dall'etichetta discografica Jive.\nIl brano \u00e8 stato scritto e prodotto da Mike Stock, Matt Aitken e Pete Waterman ed \u00e8 una delle canzoni pi\u00f9 note dell'artista.\nIl singolo \u00e8 stato estratto dal secondo album della cantante, \"Samantha Fox\"."}
{"id": "3515393", "revid": "486946", "url": "https://it.wikipedia.org/wiki?curid=3515393", "title": "Iyasu V", "text": ""}
{"id": "3515394", "revid": "1573940", "url": "https://it.wikipedia.org/wiki?curid=3515394", "title": "Diagondas", "text": "Diagondas \u00e8 un genere di ragni appartenente alla famiglia Salticidae.\nDistribuzione.\nL'unica specie oggi nota di questo genere \u00e8 un endemismo del Brasile.\nTassonomia.\nA dicembre 2010, si compone di una sola specie:"}
{"id": "3515403", "revid": "599013", "url": "https://it.wikipedia.org/wiki?curid=3515403", "title": "Kees Akerboom", "text": ""}
{"id": "3515409", "revid": "1504506", "url": "https://it.wikipedia.org/wiki?curid=3515409", "title": "Legamento crociato posteriore", "text": "Il legamento crociato posteriore \u00e8 uno dei legamenti del ginocchio, e strutturalmente \u00e8 il pi\u00f9 grosso e il pi\u00f9 robusto di questi. Il nome deriva dalla sua inserzione sulla parte posteriore della tibia. Ha una lunghezza di circa 38/40\u00a0mm mentre il diametro medio pu\u00f2 variare fra i 10mm e i 13\u00a0mm.\nAnatomia.\nPosizione.\nIl legamento crociato posteriore prossimalmente (nella parte superiore) si inserisce \nsulla parete laterale del condilo femorale mediale. L'inserzione tibiale (nella parte inferiore) \u00e8 situata tra i due emipiatti tibiali, nella fovea tibiale posteriore. \nComposizione.\nIl legamento crociato posteriore si compone di due fasci:\nQuesti fasci sono posti in modo tale che durante il movimento di flesso-estensione del ginocchio la stabilit\u00e0 dell'articolazione sia sempre garantita dalla tensione di almeno uno dei due.\nStudi recenti condotti da Makris et al. hanno riconosciuto fino a 4 fasci distinti nella composizione del legamento, anche se, come spiega Pier Paolo Mariani, una tale divisione in pi\u00f9 fasci non risulta vicina alla realt\u00e0. La divisione in due parti, soprattutto per quanto riguarda gli studi di biomeccanica articolare, viene comunque mantenuta.\nVascolarizzazione.\nDa un punto di vista vascolare (circolazione sanguigna) l'arteria genicolata media \u00e8 quella che d\u00e0 il maggior apporto di sangue al legamento crociato posteriore.\nDiversi studi hanno dimostrato l'importanza della vascolarizzazione nel legamento crociato posteriore rispetto al legamento crociato anteriore. Infatti l'apporto sanguigno risulta essere maggiore nel primo rispetto al secondo, e questo sembrerebbe spiegare la maggiore capacit\u00e0 di guarigione spontanea nelle lesioni parziali del legamento crociato posteriore rispetto al legamento crociato anteriore.\nBiomeccanica.\nPer quanto riguarda l'analisi biomeccanica, rifacendosi alla descrizione dei fasci antero laterale (AL) e postero mediale (PM), come spiega A. Amis, il fascio AL risulta lasso a ginocchio esteso, mentre il fascio PM in questa posizione va in tensione massima, e si oppone all'iperestensione del ginocchio. Durante il movimento di flessione del ginocchio, il fascio PM perde progressivamente di tensione, mentre aumenta la tensione a livello del fascio AL. Alla massima flessione avremo massima tensione del fascio AL, mentre il fascio PM, dopo aver raggiunto la massima lassit\u00e0, si tende nuovamente in maniera da evitare il \u201ccassetto posteriore\u201d.\nValutazione clinica.\nI test diagnostici per il legamento crociato posteriore possono essere divisi in statici e dinamici. \nI test pi\u00f9 diffusi sono:\nDiagnostica per immagini.\nSul legamento crociato posteriore si possono eseguire vari esami radiografici per ottenere una diagnosi per immagini pi\u00f9 possibile vicino alla realt\u00e0. \nQuesti esami sono:\nTra gli esami nominati la RMN \u00e8 quella che viene usata maggiormente nelle lesioni acute di LCP, poich\u00e9 \u00e8 quella che garantisce la possibilit\u00e0 di errore minore (tra 0% e 16%). \nLesioni.\nLe lesioni dei legamenti, e quindi del legamento crociato posteriore, possono essere sia parziali che totali. \nLe lesioni parziali possono interessare una o pi\u00f9 porzioni dei fasci antero laterale e postero mediale, e non hanno bisogno di trattamenti specifici, se non quelli conservativi, perch\u00e9 come gi\u00e0 detto l'elevata vascolarizzazione del legamento porta ad una guarigione spontanea dello stesso.\nRicostruzione di legamento.\nTecniche di ricostruzione.\nLe tecniche di ricostruzione del legamento crociato posteriore sono varie. Le pi\u00f9 in uso sono:\nComplicazioni chirurgiche.\nA seguito di un intervento chirurgico al legamento crociato posteriore si possono verificare alcune complicazioni per il paziente. \nCome spiegano J. Bartlett e A. Roberts, tra le complicazioni generiche pi\u00f9 frequenti nella chirurgia ricostruttiva del ginocchio abbiamo:\nPer quanto riguarda invece specificatamente la ricostruzione del legamento crociato posteriore si riscontrano:\nBibliografia.\n1. Bonnel, Francois; Jaeger, J.H.; Mansat, Ch. 1987. Le lassit\u00e0 croniche del ginocchio. Roma, Ed. ORIENS. \n2. Mariani, Pier Paolo; Margheritini, Fabrizio. 2004. Il legamento crociato posteriore. Bologna, Timeo Editore. \n3. Muller, Werner. 1986. Il ginocchio: forma, funzioni e trattamento delle lesioni legamentose. Milano, Ghedini Editore."}
{"id": "3515410", "revid": "287204", "url": "https://it.wikipedia.org/wiki?curid=3515410", "title": "Giuliana Zevallos", "text": "Prima di vincere Miss Continente Americano, la Zevallos era stata Miss Terra Per\u00f9 2008 e Miss Per\u00f9 2010, ed aveva rappresentato il proprio paese a Miss Mondo 2008 ed a Miss Universo 2010.\nNel 2012 Giuliana Zevallos ha rappresentato il Per\u00f9 anche a Miss Mondo 2012.\nL'11 novembre 2016 \u00e8 stata incoronata Mrs World 2016 Signora Mondo 2016 Evento mondiale realizzato nella citt\u00e0 di Incheon, Corea del Sud Giuliana \u00e8 la seconda rappresentante peruviana che vince questo certamen di bellezza. Prima di lei nel 1989 Lucila Boggiano de Zoeger."}
{"id": "3515414", "revid": "287204", "url": "https://it.wikipedia.org/wiki?curid=3515414", "title": "Antonino di Piacenza", "text": "Biografia.\nLe notizie circa la sua biografia sono scarse e poco attendibili, come la sua appartenenza alla Legione tebana.\nLa tradizione locale tramanda che il suo martirio si consum\u00f2 nelle vicinanze di Travo intorno al 303.\nLa sua esistenza \u00e8 ricordata nel \"De laude Sanctorum\" di Vittricio di Rouen, risalente alla fine del IV secolo, nonch\u00e9 nel Martirologio Geronimiano, che lo riporta alla data del 30 settembre, probabile data di nascita.\nL'agiografia pi\u00f9 antica e dettagliata \u00e8 stata scritta a cavallo tra il IX e il X secolo, con il \"Gesta Sanctorum Antonini, Victoris, Opilii et Gregorii PP. X\".\nCulto.\nNel IV secolo il vescovo Savino di Piacenza avrebbe ritrovato le sue spoglie in un ambiente di epoca romana, oggi visitabile sotto la chiesa di Santa Maria in Cortina. \nRicognizioni storiche delle reliquie sono state eseguite per secoli, dai dintorni dell'anno 1000, ad opera del vescovo Sigifredo, passando per il 1510 (Malabaila), il 1562 (Bernardino Scotti), il 1569 (Paolo Burali d'Arezzo) e il 1615 (Claudio Rangoni), per finire con l'approfondito studio di Giovanni Battista Scalabrini tra il 1878 e il 1879.\nIl suo culto \u00e8 stato attivo nella diocesi di Piacenza sin dal secolo successivo alla sua morte. Fu nominato patrono di Piacenza, ruolo condiviso con santa Giustina, e gli fu intitolata la prima cattedrale della citt\u00e0, l'attuale Basilica di Sant'Antonino.\nAl santo \u00e8 dedicata una statua posta sulla rotonda davanti al Pubblico Passeggio di Piacenza, e grazie ad un automatismo la statua fa un quarto di giro ogni ora.\nLa citt\u00e0 prevede due feste patronali: il 4 luglio, in primo grado, con l'omaggio delle autorit\u00e0 amministrative e religiose locali, e il 13 novembre, giorno dell'invenzione delle reliquie, in secondo grado.\nLa sua devozione \u00e8 diffusa in altre diocesi italiane (come a Ficarolo in provincia di Rovigo), Gallia, e a\nSanguineto (Chiavari provincia di Genova). \nA lui \u00e8 intitolata l'omonima citt\u00e0 Sant'Antonino (Svizzera).\nPseudoepigrafia.\nPer secoli al santo \u00e8 stata attribuita la cronaca di un pellegrinaggio in Terra Santa, diffusa nel Medioevo e nel Rinascimento. Nel 1889 fu dimostrato da Gildemeister, grazie a due manoscritti del IX secolo e al loro studio storico e filologico, che il testo era riferito a un periodo intorno al 570, probabilmente redatto da un pellegrino piacentino dell'epoca devoto ad Antonino."}
{"id": "3515416", "revid": "4252", "url": "https://it.wikipedia.org/wiki?curid=3515416", "title": "Sant'Antonino di Piacenza", "text": ""}
{"id": "3515421", "revid": "767487", "url": "https://it.wikipedia.org/wiki?curid=3515421", "title": "Mi chiamano Mim\u00ec", "text": "Mi chiamano Mim\u00ec \u00e8 un film muto italiano del 1926 diretto da Washington Borg. Il film \u00e8 una trasposizione cinematografica del romanzo \"Sc\u00e8nes de la vie de boh\u00e8me\" di Murger fatta interpretare a bambini al di sotto dei dieci anni."}
{"id": "3515424", "revid": "599013", "url": "https://it.wikipedia.org/wiki?curid=3515424", "title": "Alberto Gallo", "text": "Caratteristiche tecniche.\nGiocava come attaccante. Il suo ruolo abituale era quello di ala destra, ma gioc\u00f2 anche come mezzala, sempre sullo stesso lato del campo. Aveva delle buoni doti nell'organizzare il gioco della propria squadra.\nCarriera.\nClub.\nGallo debutt\u00f2 nella prima squadra del River Plate nella stagione 1940, a vent'anni. Inizialmente fu considerato la riserva di F\u00e9lix Loustau, che sostitu\u00ec in svariate occasioni, cos\u00ec come fece Arist\u00f3bulo Deambrossi. Nell'annata 1943 segn\u00f2 5 gol, alternandosi nel ruolo di mezzala con Jos\u00e9 Manuel Moreno; l'anno seguente and\u00f2 in rete per 8 volte. Nel 1945 rimpiazz\u00f2 Moreno quand'egli si trasfer\u00ec in Messico. In tale stagione mise a segno 10 reti. Lasci\u00f2 il River dopo la Primera Divisi\u00f3n 1946, conclusa con 4 gol all'attivo, e si accas\u00f2 al Racing di Avellaneda, con cui si rese protagonista di un buon campionato: in 23 incontri giocati marc\u00f2 12 volte. Nel torneo nazionale del 1948 gioc\u00f2 per il Banfield, totalizzando 21 presenze su 30 e 8 reti. Trasferitosi al Quilmes, ne fu elemento di spicco, giocandovi titolare per due campionati e realizzando 16 reti. Torn\u00f2 al River nel 1952, disputando la sua ultima stagione da professionista come mezzala destra, venendo poi rilevato da Eliseo Prado."}
{"id": "3515425", "revid": "183694", "url": "https://it.wikipedia.org/wiki?curid=3515425", "title": "Wilhelm Wirtinger", "text": ""}
{"id": "3515426", "revid": "4252", "url": "https://it.wikipedia.org/wiki?curid=3515426", "title": "Vittricio di Rouen", "text": ""}
{"id": "3515430", "revid": "46931", "url": "https://it.wikipedia.org/wiki?curid=3515430", "title": "Guarequena", "text": ""}
{"id": "3515436", "revid": "287204", "url": "https://it.wikipedia.org/wiki?curid=3515436", "title": "Ligg Iasu", "text": ""}
{"id": "3515438", "revid": "1543377", "url": "https://it.wikipedia.org/wiki?curid=3515438", "title": "Hearts in the Air", "text": "Hearts in the Air \u00e8 il terzo singolo proveniente dal secondo album di Eric Saade, \"Saade Vol. 1\", pubblicato il 1\u00ba giugno 2011 dall'etichetta discografica Roxy Recordings, incisa in collaborazione con J-Son. La canzone \u00e8 stata scritta da Julimar Santos. Il singolo \u00e8 stato presentato il 22 maggio 2011 durante il RixFM festival tenutosi ai giardini reali di Stoccolma.\nVideo Musicale.\nIl video musicale \u00e8 stato diretto da Patric Ullaeus ed \u00e8 stato caricato su YouTube il 28 giugno 2011."}
{"id": "3515439", "revid": "486946", "url": "https://it.wikipedia.org/wiki?curid=3515439", "title": "Ligg Jasu", "text": ""}
{"id": "3515440", "revid": "486946", "url": "https://it.wikipedia.org/wiki?curid=3515440", "title": "Ligg Jas\u00f9", "text": ""}
{"id": "3515441", "revid": "486946", "url": "https://it.wikipedia.org/wiki?curid=3515441", "title": "Ias\u00f9 V", "text": ""}
{"id": "3515442", "revid": "550205", "url": "https://it.wikipedia.org/wiki?curid=3515442", "title": "92\u00ba Battaglione fanteria &quot;Basilicata&quot;", "text": ""}
{"id": "3515444", "revid": "486946", "url": "https://it.wikipedia.org/wiki?curid=3515444", "title": "Jas\u00f9 V", "text": ""}
{"id": "3515445", "revid": "486946", "url": "https://it.wikipedia.org/wiki?curid=3515445", "title": "Jas\u00f9 v d'Etiopia", "text": ""}
{"id": "3515448", "revid": "1086846", "url": "https://it.wikipedia.org/wiki?curid=3515448", "title": "Kubak Belarusi 2010-2011", "text": "La Coppa di Bielorussia 2010-2011 \u00e8 stata la 20\u00aa edizione del torneo. A differenza del campionato, si \u00e8 svolta a cavallo di due anni solari. La coppa \u00e8 iniziata il 23 giugno 2010 ed \u00e8 terminata il 29 maggio 2011. Il Homel' ha vinto il torneo per la seconda volta, battendo in finale il N\u00ebman Hrodna.\nFormula.\nHanno partecipato al torneo 48 squadre. Le 12 formazioni di Vy\u0161\u0161aja Liha e le prime 4 classificate in Per\u0161aja Liga al momento del sorteggio sono state ammesse direttamente ai sedicesimi di finale. Le altre 12 squadre di Per\u0161aja Liga, 16 squadre di Druhaja Liga e 4 squadre di dilettanti hanno invece disputato il primo turno.\nOttavi di finale.\nA differenza delle stagioni precedenti, gli ottavi di finale si sono giocati in gara unica."}
{"id": "3515449", "revid": "1442080", "url": "https://it.wikipedia.org/wiki?curid=3515449", "title": "Pteropus ualanus", "text": "La volpe volante di Kosrae (Pteropus ualanus ) \u00e8 un pipistrello appartenente alla famiglia degli Pteropodidi, endemico dell'Isola di Kosrae nell'arcipelago della Micronesia.\nDescrizione.\nDimensioni.\nPipistrello di medie dimensioni, con lunghezza dell'avambraccio tra 130,5 e 133,5\u00a0mm, la lunghezza della testa e del corpo tra 187 e 199\u00a0mm e un'apertura alare fino a 95,7\u00a0cm.\nAspetto.\nIl colore del dorso \u00e8 nerastro, leggermente cosparso di peli argentati, mentre le parti ventrali sono bruno-nerastre, anch'esse cosparse di peli. Le spalle (mantello), i lati del collo e la nuca sono giallo-brunastre. Il colore della testa passa gradualmente dal marrone scuro al nerastro delle parti inferiori. Le orecchie sono di forma arrotondata e di dimensioni moderate. La tibia \u00e8 priva di peli. \u00c8 privo di coda, mentre l'uropatagio \u00e8 ridotto da una sottile membrana lungo la parte interna degli arti inferiori.\nDistribuzione e habitat.\nL'areale di questa specie \u00e8 ristretto all'Isola di Kosrae nell'Arcipelago della Micronesia.\nSono stati individuati due luoghi stabili di dimora sull'isola: uno presso l'imbocco dell'Utwe-Walung Channel nella parte Sud, mentre l'altro su di un isolotto ricoperto di mangrovie presso Lelu, in un'area molto pi\u00f9 sviluppata.\nVive in foreste e mangrovie, dove forma piccole colonie.\nTassonomia.\nIn accordo alla suddivisione del genere \"Pteropus\" effettuata da Andersen, \"P. ualanus\" \u00e8 stato inserito nello \"P. mariannus species Group\", insieme a \"P. mariannus\" stesso, \"P. loochoensis\", \"P. pelewensis\", \"P. tonganus\" e \"P. yapensis\". Tale appartenenza si basa sulle caratteristiche di avere un ripiano basale nei premolari, cranio tipicamente pteropino e le spalle di un colore pi\u00f9 brillante rispetto al resto del corpo.\nStato di conservazione.\nLa IUCN Red List, considerato che un evento catastrofico come un tifone potrebbe decimarne la popolazione, anche se tuttora il numero di esemplari si consideri stabile, classifica \"P. ualanus\" come specie vulnerabile (VU).\nLa CITES ha inserito questa specie nell'appendice I."}
{"id": "3515450", "revid": "305330", "url": "https://it.wikipedia.org/wiki?curid=3515450", "title": "Henry Frederick Baker", "text": ""}
{"id": "3515457", "revid": "104265", "url": "https://it.wikipedia.org/wiki?curid=3515457", "title": "Still Loving It", "text": "Still Loving It \u00e8 il primo singolo proveniente dal secondo album di Eric Saade, \"Saade Vol. 1\". Inizialmente \u00e8 stato reso noto quando il cantante ha pubblicato la traccia sul suo canale YouTube come teaser dell'album di cui fa parte; successivamente \u00e8 stato caricato su iTunes il 14 gennaio 2011 in formato digitale, come singolo promozionale. Il brano \u00e8 stato scritto da Eric Saade, Anton Malmberg H\u00e5rd af Segerstad e Niclas Lundin. Si tratta di una ballata dinamica."}
{"id": "3515461", "revid": "287204", "url": "https://it.wikipedia.org/wiki?curid=3515461", "title": "Eric Levi", "text": ""}
{"id": "3515468", "revid": "6923", "url": "https://it.wikipedia.org/wiki?curid=3515468", "title": "Westfield XTR4", "text": ""}
{"id": "3515471", "revid": "767487", "url": "https://it.wikipedia.org/wiki?curid=3515471", "title": "Irene Dwomoh", "text": " Ha vinto il titolo di Miss Mondo Ghana 2006 ed ha quindi rappresentato il Ghana a Miss Mondo 2007 in Cina, dove ha vinto il titolo di Miss Talent ed ha avuto accesso diretto alle semifinali del concorso. \nAl 2011 la performance di Irene Dwomoh rappresenta l'ultimo miglior risultato del Ghana a Miss Mondo. \nAl momento dell'elezione, Irene Dwomoh studiava matematica e statistica presso l'universit\u00e0 di Cape Coast."}
{"id": "3515478", "revid": "767487", "url": "https://it.wikipedia.org/wiki?curid=3515478", "title": "Oj, to ne ve\u010der", "text": "Oj, to ne ve\u010der (), o Oj, da ne ve\u010der (), noto anche come Son Stepana Razina (, \"Il sogno di Stepan Razin\") e come Kaza\u010d'ja prit\u010da (, \"Parabola cosacca\"), \u00e8 un canto popolare cosacco. In esso Stepan Razin racconta un sogno premonitore di sventure.\nLa prima versione scritta del brano \u00e8 stata pubblicata con il titolo, secondo l'ortografia dell'epoca, di \"Oj, ne ve\u010dor\", to-li ne ve\u010dor\" (Son Sten'ki Razina)\" [] nel 1899 nel libro di Aleksandra e Vladimir \u017deleznov \"P\u011bsni ural'skich kazakov\" (, \"Canzoni dei cosacchi degli Urali\"). Gli autori riferiscono di averla trascritta dal \u00abvecchio cosacco settantacinquenne F. S. \u017d.\u00bb."}
{"id": "3515484", "revid": "124383915", "url": "https://it.wikipedia.org/wiki?curid=3515484", "title": "Trooping the Colour", "text": "Il Trooping the Colour (\"Sfilata della bandiera\") \u00e8 una cerimonia effettuata dai reggimenti del Commonwealth e del \"British Army\". \u00c8 una tradizione della fanteria britannica risalente al XVII secolo, le cui origini sono ancora pi\u00f9 antiche. Sui campi di battaglia infatti le bandiere del reggimento erano utilizzate come punto di raccolta per i soldati nella confusione del combattimento. Di conseguenza, per facilitarne il riconoscimento, gli alfieri marciavano di fronte alle truppe schierate con le bandiere spiegate. Dal 1748 il \"Trooping the Colour\" ha anche segnato i festeggiamenti per il compleanno ufficiale del Sovrano del Regno Unito. Si tiene a Londra ogni anno il secondo sabato di giugno presso la Horse Guards Parade di St James's Park, e coincide con la pubblicazione della Birthday Honors List. La cerimonia \u00e8 trasmessa in diretta dalla BBC nel Regno Unito e viene trasmessa anche in Germania, Austria e Belgio e in live streaming su BritBox sia negli Stati Uniti che in Canada. Nella parata del 2018, Associated Press ha fornito lo streaming live dell'evento agli spettatori di tutto il mondo sul canale YouTube della rivista \"Time\" e sulla pagina Facebook del quotidiano britannico \"The Telegraph\" . Nel 2019, la BBC ha rilevato le trasmissioni online tramite il suo canale YouTube, fornendo un feed in diretta delle sue trasmissioni televisive per la seconda trasmissione internazionale dell'evento.\nCompleanno ufficiale del sovrano.\nNel Regno Unito, Trooping the Colour \u00e8 anche conosciuto come Queen's Birthday Parade. Ha segnato il compleanno ufficiale del sovrano dal 1748 e si svolge ogni anno dal 1820 (tranne in caso di maltempo, periodi di lutto e altre circostanze eccezionali). Dal regno di re Edoardo VII, il sovrano saluta i reggimenti di persona. Fu Edoardo VII a spostare Trooping the Colour alla sua data di giugno, a causa dei capricci del clima britannico (il suo vero compleanno \u00e8 a novembre). Dal 1979 al 2017 si \u00e8 sempre tenuto il sabato che cade tra l'11 e il 17 giugno; tuttavia, nel 2018 si \u00e8 tenuto il 9 giugno e nel 2019 l'8 giugno. \nTrooping the Colour consente alle truppe della divisione Household di rendere un tributo personale al sovrano con grande pompa e sfarzo. La folla lungo il percorso e nel St. James's Park ascolta la musica eseguita da gruppi sia in massa che a cavallo.\nLa regina ha partecipato a Trooping the Colour in ogni anno del suo regno, tranne nel 1955, quando l'evento \u00e8 stato annullato a causa di uno sciopero delle ferrovie nazionali. Nel 2020 si \u00e8 svolta una cerimonia modificata al Castello di Windsor a causa della pandemia di coronavirus. Dalla sua incoronazione, la Regina ha presenziato alla cerimonia a cavallo fino al 1987, da quel momento usa una carrozza. Il 13 giugno 1981, lei e il suo cavallo furono spaventati da un giovane disoccupato, Marcus Sarjeant, che spar\u00f2 sei colpi a salve da un revolver. \nNegli anni trascorsi a cavallo, Sua Maest\u00e0, come colonnello in capo, indossava una berretta e un'uniforme del reggimento delle guardie con le medaglie che le furono assegnate prima di diventare regina (Ordine della Corona dell'India; Medaglia della Difesa; Medaglia della Guerra 1939-1945; Medaglia d'argento del giubileo del re Giorgio V; Medaglia dell'incoronazione del re Giorgio VI; Decorazione delle forze canadesi) e il nastro e la stella dell'Ordine della Giarrettiera, o dell'Ordine del Cardo, a seconda del reggimento che si stava schierando dal suo colore. Dal 1987, non indossa l'uniforme, ma indossa il distintivo della Brigade of Guards, una grande spilla che rappresenta i diversi reggimenti che partecipano (Grenadier Guards, Coldstream Guards, Welsh Guards, Irish Guards e Scots Guards). \nIl suo 80 \u00b0 compleanno nel 2006 \u00e8 stato segnato da un grande flypast di 40 aerei guidati dal Battle of Britain Memorial Flight e culminato con le Frecce Rosse. \u00c8 stato seguito dal primo feu de joie (\"fuoco di gioia\") sparato in sua presenza durante il suo regno, un secondo \u00e8 stato acceso durante le celebrazioni del Giubileo di diamante del 2012. Nel 2008, un flypast di 55 aerei ha commemorato il 90 \u00b0anniversario della RAF.\nComandi cerimoniali e movimenti delle truppe.\nL'intera parata \u00e8 supervisionata dal Field Officer in Brigade Waiting (a volte abbreviato in \"Field Officer\"), con l'assistenza del Brigade Major e del Aiutante, tutti a cavallo, e affiancato dal London District Garrison Sergeant Major, che \u00e8 smontato e coordina gli atti della cerimonia.\nArrivo del sovrano.\nPrima del sovrano, i membri anziani della famiglia reale, presenti ma non in parata, arrivano in barouches per assistere alla cerimonia da una finestra centrale del primo piano nell'ex ufficio del Duca di Wellington nell'Horse Guards Building. Questa processione gira al Memoriale delle Guardie e la Guardia n. 3 scioglie i ranghi per consentire il passaggio delle loro carrozze. Preceduta dalla Sovereign's Escort, la regina (colonnello in capo) parte da Buckingham Palace lungo il Mall, in carrozza. Direttamente dietro la regina nella processione reale cavalcano i colonnelli reali: il principe di Galles (guardie gallesi), il duca di Kent (guardie scozzesi), la principessa reale (blues e reali), il duca di York (guardie granatieri), e il duca di Cambridge (guardie irlandesi), seguiti dai colonnelli non reali dei reggimenti (quelli delle guardie Coldstream e delle guardie della vita). Altri ufficiali della Household Division e della Royal Householdseguono, il tutto montato, tra cui il maestro di cavalleria, il maggior generale comandante della divisione Household con il suo capo di stato maggiore e aiutante di campo, argento Stick -in-attesa, le regimental aiutanti di campo e un certo numero di della regina scudieri.\nQuando la carrozza arriva a Horse Guards Parade, il Royal Standard \u00e8 pronto per essere rilasciato e fatto volare dal tetto di Horse Guards. Mentre la carrozza passa dietro il colore alla truppa, il capo cocchiere, frusta in mano, le rende gli onori. La regina scende alla base del saluto per iniziare le cerimonie.\nL'ufficiale di campo inizia la parata con il comando: \"Guardie - Saluto reale - Armi presenti!\" e l'inno nazionale (God Save The Queen) \u00e8 suonato dalle Foot Guards Massed Bands della Household Division, guidate dal Senior Director of Music della Household Division. Contemporaneamente, il Royal Standard viene ufficialmente rilasciato e vola dal pennone delle Guardie a Cavallo. Questa tradizione \u00e8 stata interrotta nella parata del 2015, poich\u00e9 il saluto e la riproduzione dell'inno nazionale sono avvenuti mentre la regina si avvicinava alla base del saluto insieme al Duca di Edimburgo, mentre il Royal Standard veniva rilasciato allo stesso tempo."}
{"id": "3515486", "revid": "36426", "url": "https://it.wikipedia.org/wiki?curid=3515486", "title": "Apoplessia pituitaria", "text": "L'apoplessia pituitaria (o apoplessia ipofisaria) \u00e8 un infarto o una emorragia dell'ipofisi in presenza di un adenoma pituitario. Il sintomo iniziale pi\u00f9 comune \u00e8 un improvviso mal di testa, spesso associato a un rapido peggioramento del campo visivo e visione doppia causati dalla compressione dei nervi che decorrono in prossimit\u00e0 della ghiandola. In seguito, in molti casi, si presentano sintomi acuti causati dalla mancanza di secrezione di ormoni essenziali, prevalentemente insufficienza surrenalica.\nLa diagnosi viene fatta attraverso l'imaging a risonanza magnetica. Lo studio della tomografia computerizzata del cranio e l'analisi del liquido cerebrospinale possono dare risultati negativi. Il trattamento consiste nella correzione tempestiva delle carenze ormonali e, in molti casi, \u00e8 richiesta una decompressione chirurgica. Molte persone che hanno avuto un'apoplessia pituitaria sviluppano deficit degli ormoni ipofisari e richiedono la somministrazione di terapia ormonale sostitutiva a lungo termine. Il primo caso registrato della malattia risale al 1898.\nEpidemiologia e storia.\nLa descrizione del primo caso di apoplessia pituitaria \u00e8 stato attribuito al neurologo americano Pearce Bailey nel 1898. L'approccio chirurgico \u00e8 stato descritto nel 1925.\nL'apoplessia pituitaria \u00e8 rara. Anche nelle persone con un tumore pituitario noto, solo lo 0,6%-10% presenta l'apoplessia. Il rischio \u00e8 maggiore nei tumori di grandi dimensioni. Sulla base di estrapolazioni di dati esistenti, ci si aspetterebbero 18 casi di apoplessia pituitaria per un milione di persone ogni anno; la cifra reale \u00e8 probabilmente inferiore.\nL'et\u00e0 media di insorgenza \u00e8 di 50 anni, casi sono stati segnalati in individui tra i 15 e i 90 anni. Gli uomini sono colpiti pi\u00f9 frequentemente rispetto alle donne, con un rapporto maschio/femmina di 1,6.\nPrima dell'introduzione dell'utilizzo di steroidi, la mortalit\u00e0 da apoplessia pituitaria era approssimativamente del 50%.\nEziologia.\nQuasi tutti i casi di apoplessia pituitaria nascono da un adenoma ipofisario, un tumore benigno della ghiandola pituitaria. Nell'80% dei casi, il paziente \u00e8 a conoscenza di avere questa condizione. In precedenza si pensava che particolari tipi di tumori pituitari fossero pi\u00f9 inclini a portare ad apoplessia rispetto ad altri, ma ci\u00f2 non \u00e8 stato confermato. In termini assoluti, solo una piccola parte dei tumori ipofisari alla fine determinano un colpo apoplettico. In una meta-analisi sui tumori pituitari, la condizione di apoplessia si \u00e8 verificata con una prevalenza dello 0,2% annuo, e il rischio era pi\u00f9 alto nei tumori di dimensioni superiori a 10\u00a0mm (\"macroadenomi\") e in tumori che crescevano pi\u00f9 rapidamente; tuttavia, non tutte queste correlazioni hanno raggiunto la significativit\u00e0 statistica.\nLa maggior parte dei casi (60-80%) non sono correlati ad una causa particolare. Un quarto dei pazienti presenta una storia di ipertensione, ma questo \u00e8 un problema comune nella popolazione generale, e non \u00e8 chiaro se ci\u00f2 aumenti significativamente il rischio di un colpo apoplettico. Un certo numero di casi \u00e8 stato riportato in associazione con particolari condizioni e situazioni, ma non \u00e8 certo se esse siano la causa. Tra le associazioni riportate vi sono la chirurgia (bypass dell'arteria coronarica in particolare), disturbi della coagulazione del sangue o assunzione di un farmaco che inibisce la coagulazione, trattamenti radioterapici alla ghiandola, un trauma cranico, la gravidanza (durante la quale si assiste a un'ipertrofia dell'ipofisi) e il trattamento con estrogeni. Test di stimolazione ormonale pituitaria sono stati utilizzati per provocare episodi. Il trattamento di prolattinomi (adenomi ipofisari che secernono prolattina) con i farmaci agonisti della dopamina, cos\u00ec come la sospensione di tale terapia, sono stati correlati con l'apoplessia.\nClinica.\nSintomi acuti.\nI sintomi iniziali di apoplessia pituitaria sono legati alla maggiore pressione interna e esterna alla ghiandola pituitaria. Il sintomo pi\u00f9 comune, in oltre il 95% dei casi, \u00e8 l'esordio improvviso di mal di testa situato dietro gli occhi o intorno alle tempie. Esso \u00e8 spesso associato a nausea e vomito. Talvolta, la presenza di sangue comporta un'irritazione delle meningi che rivestono il cervello, che pu\u00f2 manifestarsi con rigidit\u00e0 del collo e intolleranza alla luce intensa, nonch\u00e9 con una diminuzione del livello di coscienza. Ci\u00f2 si verifica nel 24% dei casi.\nLa pressione sulla parte del nervo ottico, noto come chiasma, che si trova sopra la ghiandola, pu\u00f2 portare all'emianopsia bitemporale, ovvero alla perdita della vista sul lato esterno del campo visivo di entrambi i lati, corrispondenti alle aree della retina servite da questo fibre nervose. Ci\u00f2 si riscontra nel 75% dei casi. L'acuit\u00e0 visiva \u00e8 ridotta a met\u00e0, e oltre il 60% dei casi presenta un difetto del campo visivo. La perdita visiva dipende da quale parte del nervo \u00e8 colpita. Se la parte del nervo tra l'occhio e il chiasma viene compressa, il risultato \u00e8 la perdita della vista da un occhio. Se \u00e8 invece interessata porzione posteriore al chiasma, si verifica la perdita su un lato del campo visivo.\nAdiacente alla ghiandola pituitaria, si trova una parte della base cranica nota come seno cavernoso, che contiene una serie di nervi che controllano i muscoli oculari. La compressione di uno di questi nervi \u00e8 la causa del 70% dei problemi alla vista degli affetti da apoplessia pituitaria. In met\u00e0 di questi casi, il nervo oculomotore (il terzo nervo cranico), che controlla un certo numero di muscoli oculari, \u00e8 interessato. Il seno cavernoso contiene anche l'arteria carotide, che fornisce il sangue al cervello, la cui compressione pu\u00f2 portare a debolezza muscolare unilaterale e altri sintomi di tipici dell'ictus.\nDisfunzione endocrina.\nLa ghiandola pituitaria si compone di due parti: anteriore e posteriore. Entrambe le parti rilasciano ormoni che controllano numerosi altri organi. Nell'apoplessia pituitaria, il problema principale iniziale \u00e8 una mancanza di secrezione dell'ormone adrenocorticotropo (ACTH, corticotropina), che stimola la secrezione di cortisolo da parte della ghiandola surrenale. Ci\u00f2 si verifica nel 70% dei pazienti colpiti da apoplessia pituitaria. La mancanza improvvisa di cortisolo nel corpo porta ad una costellazione di sintomi chiamati \"crisi surrenale\" o \"crisi di Addison\" (dopo una complicazione della malattia di Addison, la causa principale della disfunzione surrenale e dei bassi livelli di cortisolo). I problemi principali sono la pressione sanguigna bassa (in particolare in posizione eretta), bassi livelli di zucchero nel sangue (che possono portare al coma) e dolore addominale. L'ipotensione pu\u00f2 essere letale e richiede cure mediche immediate.\nL'iponatriemia, un livello insolitamente basso di sodio nel sangue che pu\u00f2 causare confusione e convulsioni, si riscontra nel 40% dei casi. Ci\u00f2 pu\u00f2 essere causato da livelli di cortisolo bassi o dal rilascio inappropriato dell'ormone antidiuretico (ADH) dalla parte posteriore della ghiandola pituitaria. Diverse altre carenze ormonali possono svilupparsi nella fase subacuta: il 50% ha un deficit di ormone stimolante della tiroide (TSH), che comporta sintomi caratteristici dell'ipotiroidismo quali stanchezza, aumento di peso, intolleranza al freddo; il 75% sviluppa un deficit di gonadotropine (LH e FSH) che controllano le ghiandole ormonali riproduttive portando ad una interruzione del ciclo mestruale, infertilit\u00e0 e diminuzione della libido.\nDiagnosi.\nL'esame di elezione per la diagnosi di apoplessia pituitaria \u00e8 la risonanza magnetica, che ha una sensibilit\u00e0 di oltre il 90% per la rilevazione di tale patologia e pu\u00f2 dimostrare l'ischemia (danni ai tessuti a causa di un ridotto apporto di sangue) o l'emorragia. Sequenze diverse di risonanza magnetica possono essere utilizzate per stabilire quando si \u00e8 verificato l'evento e la forma predominante del danno (emorragia o ischemia). Se la risonanza magnetica non \u00e8 indicata (ad esempio se il paziente \u00e8 fortemente claustrofobico o ha impianti contenenti metallo), la tomografia computerizzata pu\u00f2 dimostrare anomalie nella ghiandola pituitaria, anche se \u00e8 meno affidabile. Molti tumori ipofisari (25%) si trovano grazie all'individuazione, alla risonanza, di aree di infarto emorragico, ma l'apoplessia non \u00e8 diagnosticabile se non \u00e8 anche accompagnata da sintomi.\nIn alcuni casi, la puntura lombare pu\u00f2 essere richiesta se vi \u00e8 un sospetto che i sintomi possono essere causati da altri problemi (meningite o emorragia subaracnoidea). Questo permette l'esame del liquido cerebrospinale che avvolge il cervello e il midollo spinale, il cui campione \u00e8 ottenuto grazie ad un ago inserito attraverso colonna vertebrale (a livello lombare) sotto anestesia locale. Nell'apoplessia pituitaria i valori sono in genere normali, anche se anomalie possono essere rilevate se il sangue uscito dall'ipofisi \u00e8 entrato nello spazio subaracnoideo. Se vi \u00e8 dubbio residuo circa la possibilit\u00e0 di emorragia subaracnoidea, un angiogramma a risonanza magnetica (con mezzo di contrasto) pu\u00f2 essere richiesto per identificare gli aneurismi dei vasi sanguigni del cervello che rappresentano la causa pi\u00f9 comune di emorragia subaracnoidea.\nLinee guida raccomandano che, se viene sospettata o confermata l'apoplessia pituitaria, debbano essere eseguiti gli esami del sangue, includendo: esame emocromocitometrico completo, urea (una misura della funzionalit\u00e0 renale, generalmente eseguita insieme alla creatinina), elettroliti (sodio e potassio), test di funzionalit\u00e0 epatica, test di routine della coagulazione. Devono essere inoltre identificati i valori dell'ormone della crescita, della prolattina, dell'ormone luteinizzante, dell'ormone follicolo-stimolante, dell'ormone tireostimolante, degli ormoni tiroidei e sia il testosterone negli uomini che l'estradiolo nelle donne.\nUn test del campo visivo viene raccomandato il pi\u00f9 presto possibile dopo la diagnosi. Quando viene quantificato il coinvolgimento del nervo ottico, si pu\u00f2 decidere circa la possibilit\u00e0 di un trattamento chirurgico.\nDiagnosi differenziale.\nVi sono una serie di condizioni mediche che possono essere diagnosticate erroneamente come apoplessia della ghiandola pituitaria. Tra le principali la meningite e l'emorragia subaracnoidea (dovuta alla rottura di un aneurisma intracranico).\nL'improvvisa comparsa di cefalea, la paralisi oculare e le alterazioni dello stato mentale, sono i sintomi che pi\u00f9 spesso fanno somigliare l'apoplessia pituitaria alla rottura di un aneurisma intracranico, anche se essi tendono a svilupparsi pi\u00f9 rapidamente in quest'ultimo caso. L'esame clinico \u00e8 perci\u00f2, da solo, insufficiente a formulare una corretta diagnosi.\nAltre patologie che si inseriscono nella diagnosi differenziale possono essere: l'encefalopatia ipertensiva, cisti o ascesso cerebrale, stenosi dell'arteria basilare, encefalite, neurite ottica, arterite temporale, trombosi del seno cavernoso, emicrania oftalmoplegica e la presenza di una emorragia intracerebrale.\nTrattamento.\nLa prima priorit\u00e0, quando viene sospettata o confermata l'apoplessia pituitaria, \u00e8 la stabilizzazione del sistema circolatorio. La carenza di cortisolo pu\u00f2 provocare una grave ipotensione. A seconda della gravit\u00e0 della malattia, un ricovero in una unit\u00e0 di terapia intensiva pu\u00f2 rendersi necessario.\nIl trattamento per l'insufficienza surrenalica acuta richiede la somministrazione endovenosa di soluzione salina o soluzione di destrosio, con volumi di oltre due litri per un adulto. Ci\u00f2 \u00e8 seguito dalla somministrazione di idrocortisone, che \u00e8 un farmaco sostitutivo del cortisolo, per via endovenosa o intramuscolare. Il desametasone ha propriet\u00e0 simili, ma il suo uso non \u00e8 raccomandato a meno che esso non sia necessario per ridurre l'edema cerebrale intorno alla zona di emorragia. Alcuni pazienti non richiedono l'immediata somministrazione di cortisolo: in questo caso, i livelli ematici di cortisolo sono determinati alle 9:00 di mattina, in quanto i livelli variano nell'arco della giornata. Un livello inferiore a 550 nmol/l indica la necessit\u00e0 di somministrazione del farmaco.\nLa decisione sull'opportunit\u00e0 di decomprimere chirurgicamente la ghiandola pituitaria \u00e8 complessa e dipende principalmente dalla gravit\u00e0 della perdita visiva e dei difetti riscontrati nel campo visivo. Se l'acuit\u00e0 visiva \u00e8 notevolmente ridotta, vi sono importanti difetti del campo visivo, o il livello di coscienza scende costantemente, le linee guida raccomandano l'esecuzione di un intervento chirurgico. Nella maggior parte dei casi, gli interventi sulla ghiandola pituitaria vengono eseguiti attraverso la chirurgia transfenoidale. In questa procedura, gli strumenti chirurgici vengono fatti passare attraverso il naso verso l'osso sfenoide che viene perforato per dare accesso alla cavit\u00e0 che contiene la ghiandola pituitaria. La chirurgia generalmente \u00e8 la migliore strategia per migliorare la capacit\u00e0 visiva, Maggiori probabilit\u00e0 di successo vi sono se l'intervento viene effettuato entro una settimana dalla comparsa dei sintomi.\nI pazienti con una relativamente lieve perdita del campo visivo, possono essere gestiti in modo conservativo, con la stretta osservazione del livello di coscienza, del campo visivo, e con il costante controllo dei risultati degli esami del sangue di routine. In caso di deterioramento, o se il previsto miglioramento non si verifica, l'intervento chirurgico pu\u00f2 essere indicato. Se l'apoplessia si verifica in un tumore secernente prolattina, questo pu\u00f2 rispondere al trattamento con agonisti della dopamina.\nAl termine del trattamento, i pazienti verranno inseriti in un programma di \"follow-up\" continuo. Se dopo l'intervento chirurgico alcuni tessuti neoplastici permangono, pu\u00f2 essere indicato un ulteriore intervento chirurgico o la radioterapia con un \"Gamma Knife\".\nPrognosi.\nIn una ampia serie di casi analizzati, la mortalit\u00e0 \u00e8 stata del 1,6%. Nel gruppo di pazienti in cui \u00e8 stato necessario l'intervento chirurgico la mortalit\u00e0 \u00e8 stata del 1,9%.\nDopo un episodio di apoplessia pituitaria, l'80% delle persone sviluppa ipopituitarismo e richiede una qualche forma di terapia ormonale sostitutiva. Il problema pi\u00f9 comune \u00e8 il deficit di ormone della crescita, che spesso non viene trattato; ci\u00f2 pu\u00f2 causare la perdita di massa muscolare e di forza, l'obesit\u00e0 e l'affaticamento. Il 60-80% richiede la somministrazione di idrocortisone (in modo permanente o quando ve ne \u00e8 la necessit\u00e0), il 50-60% necessita di sostituti dell'ormone tiroideo e il 60-80% dei pazienti maschi richiede supplementi di testosterone. Infine, il 10-25% sviluppa diabete insipido, che comporta, per la mancanza dell'ormone antidiuretico ipofisario, l'incapacit\u00e0 del rene di concentrare le urine e si manifesta con poliuria. Quest'ultimo problema pu\u00f2 essere trattato con il farmaco desmopressina, che pu\u00f2 essere applicato come spray nasale o assunto per via orale.\n\"Follow-up\".\nDopo il recupero, le persone che hanno sofferto di apoplessia pituitaria richiedono un \"follow-up\" continuo. Poich\u00e9 molti pazienti possono mantenere nel tempo deficit endocrini, ad essi viene solitamente proposto di effettuare una valutazione della funzionalit\u00e0 ipofisaria a 4-8 settimane dopo l'evento, cos\u00ec come una visita oculistica. Questa valutazione dovrebbe essere poi ripetuta annualmente.\nTrascorsi 3-6 mesi dall'episodio apoplettico, viene raccomandata l'esecuzione di un esame di risonanza magnetica, da ripetersi annualmente per i primi 5 anni, e che in seguito si pu\u00f2 ridurre a frequenza biennale. In ogni caso \u00e8 fortemente consigliata a tutti i pazienti una visita specialistica, preferibilmente sia endocrinologica che neurochirurgica, da compiersi con cadenza annuale."}
{"id": "3515488", "revid": "77594", "url": "https://it.wikipedia.org/wiki?curid=3515488", "title": "Trooping the colour", "text": ""}
{"id": "3515492", "revid": "132266", "url": "https://it.wikipedia.org/wiki?curid=3515492", "title": "Ias\u00f9 V d'Etiopia", "text": ""}
{"id": "3515498", "revid": "118410136", "url": "https://it.wikipedia.org/wiki?curid=3515498", "title": "Enrico di Uppsala", "text": "Biografia.\nSi trasfer\u00ec in Finlandia dall'Inghilterra e nel 1152 divenne vescovo di Uppsala. Secondo la tradizione accompagn\u00f2 Erik IX di Svezia nel 1155 nella crociata contro i Finni, tra cui fece opera di proselitismo. Le note biografiche su Enrico, conosciuto anche come Enrico di Finlandia, sono piuttosto incomplete: era inglese di nascita e potrebbe essere appartenuto alla famiglia del cardinale Niccol\u00f2 Breakspear, il quale fu, con il nome di Adriano TV, l'unico papa inglese (1154-1159). Nel 1151 Niccol\u00f2 era stato inviato come legato pontificio in Scandinavia, con l'incarico di riorganizzare le Chiese di Norvegia e Svezia e correggere vari abusi; l'anno dopo consacr\u00f2 Enrico, che lo aveva accompagnato, vescovo di Uppsala in Svezia. In quell'epoca i pagani finni stavano intraprendendo una serie di incursioni in Svezia, le quali provocarono la spedizione punitiva di S. Eric re di Svezia (18 mag.), onorata con il nome di \"crociata\" e a cui prese parte anche Enrico. Eric offr\u00ec ai finni la pace in cambio della loro conversione al cristianesimo, ma essi rifiutarono; la grande battaglia che ne segu\u00ec fu vinta dagli svedesi. Eric ritorn\u00f2 in Svezia dopo aver realizzato un'unione tra i due paesi che sarebbe durata fino al XIV secolo, mentre Enrico rimase l\u00e0 per battezzare parte dei finni sconfitti, costretti a riconoscere il cristianesimo come la religione pi\u00f9 \"potente\", e per l'opera missionaria che aveva come base una chiesa edificata a Nousis.\nAlcuni anni dopo avrebbe subito una morte violenta per mano di un contadino Lalli, un firmo convertito, che era stato scomunicato da Enrico per aver ucciso un soldato svedese, si era appostato, pieno d'ira, in attesa di Enrico: lo uccise con un'ascia. La tradizione colloca questo avvenimento sull'isola di Kirkkossaari, nel lago Klujo, anche se esistono racconti diversi sulla sua morte. Enrico fu sepolto a Nousis e hen presto si diffusero resoconti di miracoli verificatisi sulla sua tomba. La tradizione secondo la quale sarebbe stato papa Adriano IV stesso a canonizzarlo \u00e8 priva di fondamento. Venne riconosciuto come santo patrono di Finlandia.\nNel 1296, secondo una lettera di indulgenza di Bonifacio VIII, gli venne dedicata la cattedrale di Abo (ora Turku, una citt\u00e0 portuale della Finlandia sud occidentale) dove nel 1300 furono traslate le sue reliquie. Veniva spesso rappresentato in affreschi delle chiese medievali finlandesi, dove a volte figurava nell'atto di calpestare il suo assassino. E anche il soggetto di una particolare targa commemorativa in magnifico ottone, collocata al disopra della sua tomba originaria a Nousis e giunta fino a noi. Fabbricata nelle Fiandre nel 1370, \u00e8 composta da un pannello centrale e da dodici lastre sussidiarie, che descrivono con tratti vivi la sua vita e i suoi miracoli. Enrico venne anche annoverato tra i martiri inglesi dal Collegio inglese di Roma, dove appare anche nei dipinti del XVI secolo che raffigurano i santi e i martiri inglesi. Nella cattedrale di Uppsala vi \u00e8 ancora un ciclo di affreschi medievali riguardanti la sua vita. Nel 1720 i Russi rimossero le sue reliquie da Abo. Il suo culto si diffuse in Svezia e Norvegia e a lui fu dedicata almeno una cappella inglese. La Finlandia celebra la festa della traslazione delle sue reliquie il 18 giugno e precedentemente commemorava la sua festivit\u00e0 il 20 gennaio, mentre ora generalmente si accetta la data svedese del 19 gennaio.\nCulto.\nSant'Enrico non ha mai subito un processo di canonizzazione, fu sempre venerato come santo per volont\u00e0 popolare. Il Martirologio Romano lo ricorda il 20 gennaio. \"In Finlandia, sant\u2019Enrico, vescovo e martire, che ebbe l\u2019incarico di reggere la Chiesa di Uppsala, adoperandosi con grande zelo nell\u2019evangelizzazione dei Finni; fu, infine, crudelmente trucidato da un omicida, che egli aveva cercato di correggere secondo la disciplina ecclesiastica.\"\nIn Scandinavia \u00e8 commemorato il 19 gennaio, ad eccezione della Finlandia dove \u00e8 festeggiato il 20 gennaio e il 18 giugno."}
{"id": "3515499", "revid": "1573940", "url": "https://it.wikipedia.org/wiki?curid=3515499", "title": "Pteropus pelewensis", "text": "La volpe volante di Belau (Pteropus pelewensis ) \u00e8 un pipistrello appartenente alla famiglia degli Pteropodidi, endemico di Belau nell'Arcipelago della Micronesia.\nDescrizione.\nDimensioni.\nPipistrello di medie dimensioni, con lunghezza dell'avambraccio tra 110 e 144\u00a0mm, la lunghezza della testa e del corpo tra 178 e 207\u00a0mm e un peso fino a 420\u00a0g.\nAspetto.\nIl colore del dorso \u00e8 marrone scuro, le parti ventrali pi\u00f9 scure, ovunque densamente cosparse di peli argentati. Le spalle, i lati del collo e la nuca sono giallo-brunastre. La testa \u00e8 marrone, cosparsa di peli grigiastri. Le orecchie sono di forma arrotondata e di dimensioni moderate. Nei maschi la pelliccia del mantello \u00e8 pi\u00f9 rigida ed oleosa. La tibia \u00e8 priva di peli.\nBiologia.\nComportamento.\nSebbene siano stati osservati mentre si nutrono vicino a villaggi o fattorie, non posano mai vicino ad insediamenti umani.\nAlimentazione.\nSi nutre di frutti del Mango, di \"Neisosperma oppositifolia\", \"Terminalia catappa\", \"Cycas circinalis\", \"Intsia bijuga\", varie specie di \"Ficus\", \"Eugenia malaccensis\", \"Gulubia palauensis\" e \"Pandanus tectorius\".\nRiproduzione.\nLe femmine, partoriscono un solo piccolo all'anno, nel mese di gennaio.\nDistribuzione e habitat.\nL'areale di questa specie \u00e8 ristretto all'Isola di Belau nell'Arcipelago della Micronesia.\nProbabilmente \u00e8 presente anche sull'Atollo di Kayangel e sulle Isole di Sonsorol e Fanna.\nVive solitariamente o in piccoli gruppi, contenenti fino a 200 individui, nelle foreste tropicali umide e nelle foreste di palude fino a 200 metri di altitudine. Allo stesso modo possono riposare su alberi delle savane e delle mangrovie.\nTassonomia.\nIn accordo alla suddivisione del genere \"Pteropus\" effettuata da Andersen, \"P. pelewensis\" \u00e8 stato inserito nello \"P. mariannus species Group\", insieme a \"P. mariannus\" stesso, \"P. loochoensis\", \"P. ualanus\", \"P. tonganus\" e \"P. yapensis\". Tale appartenenza si basa sulle caratteristiche di avere un ripiano basale nei premolari, cranio tipicamente pteropino e le spalle di un colore pi\u00f9 brillante rispetto al resto del corpo.\nStato di conservazione.\nLa IUCN Red List, considerato il fatto che \u00e8 ancora comune all'interno del suo areale, ma pesantemente cacciato e con il suo Habitat in lento declino, classifica \"P. pelewensis\" come specie prossima alla minaccia (NT).\nLa CITES ha inserito questa specie nell'appendice I."}
{"id": "3515500", "revid": "4252", "url": "https://it.wikipedia.org/wiki?curid=3515500", "title": "Sant'Enrico di Uppsala", "text": ""}
{"id": "3515504", "revid": "1543377", "url": "https://it.wikipedia.org/wiki?curid=3515504", "title": "Genoa Cricket and Football Club 1963-1964", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1963-1964.\nStagione.\nNella stagione 1963-1964 il Genoa disputa il campionato di Serie A, con 30 punti ottiene l'ottavo posto in classifica, lo scudetto tricolore va al Bologna che ha vinto il torneo con l'Inter con 54 punti e poi ha vinto (2-0) lo spareggio per il titolo. Sono retrocesse in Serie B il Modena che ha perso lo spareggio retrocessione (2-0) con la Sampdoria, giunte entrambe a 27 punti, la Spal con 24 punti ed il Bari con 22 punti.\nA seguito dello scandalo doping dell'estate precedente il Genoa dovette affrontare la prima parte del campionato con alcuni giocatori squalificati, tra cui il giovane Meroni. In Coppa Italia la squadra rossobl\u00f9 supera il Brescia al primo turno, l'Alessandria nel secondo turno, nel terzo turno viene eliminata dal Torino.\nI cinque pareggi per 0-0 consecutivi fra la 10\u00aa e la 14\u00aa giornata costituiscono un record assoluto per la serie A (eguagliato dal nella stagione 1970-1971), cos\u00ec come i 515 minuti trascorsi senza realizzare n\u00e9 subire reti.\nA fine stagione, il 14 giugno, il Genoa gioca la \"Coppa del Presidente della Provincia di Genova\", un derby contro la vincendo (3-1) con reti di Locatelli, Meroni e Maraschi, l'ultimo in prestito dalla Lazio.\nMaglie.\nLa maglia per le partite casalinghe presentava i colori rossoblu.\nOrganigramma societario.\nArea direttiva\nArea tecnica"}
{"id": "3515506", "revid": "76963", "url": "https://it.wikipedia.org/wiki?curid=3515506", "title": "Pepe Monje", "text": "Assieme alla carriera televisiva e cinematografica, dove ha ottenuto pi\u00f9 volte ruoli da protagonista, \u00e8 anche un attore teatrale. \nBiografia.\nNasce nel 1967 a Buenos Aires. Inizia la carriera televisiva nel 1982, nella striscia giovanile, \"Pelito,\" mentre nello stesso anno partecipa al programma \"Un tal Servando G\u00f3mez\". Nel 1983 partecipa al programma, \"Se\u00f1orita maestra\". Ritorna nel 1991, con i telefilm, \"Alta Comedia\" e \"Sei forte pap\u00e0,\" e, nel 1994 con la serie televisiva, \"Poliladron\". Nel 1995 partecipa ad un'altra serie televisiva, \"La hermana mayor,\" nel 1996 con \"Top Model\" e, nello stesso anno con \"Verdad consecuencia\". Nel 1997 recita nella serie TV, \"Inex, La sombra de la verdad\" e nel 1999 nella serie TV \"Mamitas\". Nel 2000 partecipa alla serie TV, \"Los medicos de hoy,\" ad un solo episodio di \"Tiempo final\" e alla serie televisiva \"Los buscas de siempre\". Nel 2001 recita nella seconda stagione di \"Los medicos de hoy\" e negli sceneggiati \"Cuentos de pel\u00edcula\" e \"PH\". Nel 2002 partecipa alla serie TV \"Kachorra\" nel ruolo di G\u00e8rman, poi in \"Batticuore\" e in \"Infieles\". Nel 2003 partecipa alla serie televisiva \"Hospital P\u00f9blico\". Nel 2004 recita in un solo l'episodio della serie TV \"Los Simuladores\", poi nella serie TV, \"Culpable de este amor,\" nel ruolo di Gast\u00f3n Rivero ed \"Epitafios\" come Rulo. Nel 2005 interpreta Ernesto \"Thiago\" Salinas nel serie televisiva \"Amor en custodia\". Nel 2006 partecipa a \"Collar de esmeraldas\", mentre nel 2008 partecipa al telefilm, \"Por amor a vos\", nel personaggio di Nito Gil. Nel 2009 partecipa alla serie TV \"Ense\u00f1ame a vivir\" nel ruolo di Angel Farsa. Nel 2009 partecipa anche alla serie TV \"Incorreggibili\" nel ruolo di Diego Miraflores. Nel 2011 recit\u00f2 in un'altra serie TV: \"Los \u00fanicos\" nel ruolo di Hugo Albarrac\u00edn.\nNel 2017 ritorna sulle scene televisive con la partecipazione a \"Heidi Bienvenida\"."}
{"id": "3515512", "revid": "46931", "url": "https://it.wikipedia.org/wiki?curid=3515512", "title": "Werekena", "text": ""}
{"id": "3515514", "revid": "46931", "url": "https://it.wikipedia.org/wiki?curid=3515514", "title": "Uerequena", "text": ""}
{"id": "3515519", "revid": "1318658", "url": "https://it.wikipedia.org/wiki?curid=3515519", "title": "ICloud", "text": "iCloud \u00e8 una collezione di servizi SaaS basati sul cloud computing sviluppata da Apple e presentata ufficialmente il 6 giugno 2011 al WWDC 2011.\nIl servizio comprende i servizi Mail, Contatti, Calendario, Drive, Trova il mio iPhone, Note, Promemoria, Pages, Number, Keynote, Foto e il backup automatico dei dispositivi iOS, inoltre tutto l'insieme dei servizi \u00e8 sincronizzato automaticamente.\niCloud sostituisce il servizio MobileMe a partire dal rilascio del sistema operativo iOS 5 il 12 ottobre 2011, permettendo per\u00f2 agli utenti MobileMe esistenti di continuare a utilizzare il servizio corrente fino al 30 giugno 2012). I servizi di iCloud sono gratuiti fino a un immagazzinamento massimo di 5 GB di dati.\niCloud permette la sincronizzazione automatica di dati, contatti, immagini e brani musicali tra i vari dispositivi dell'utente in modo automatico e trasparente. Presuppone per\u00f2 il possesso di un ID Apple, cio\u00e8 l'identificativo Apple creato dall'utente (solitamente al primo avvio del suo dispositivo).\niCloud rappresenta attualmente l'unico metodo alternativo all'acquisto di contenuti sull'Apple Store per caricare dati dal computer in possesso dell'utente, sia esso basato su Windows, Linux o macOS verso dispositivi iOS, privi di interfaccia USB o altre porte per il trasferimento diretto.\nA partire dal 2011, iCloud si basa su Amazon AWS e Microsoft Azure (come ammesso nel libro bianco sulla sicurezza di iOS pubblicato nel 2014). Nel 2016, Apple ha siglato un accordo con Google per l'utilizzo di Google Cloud Platform per alcuni servizi di iCloud.\nDescrizione.\niCloud, integrato a partire da OS X Lion e iOS 5, nasce come sostituto a MobileMe, della stessa casa di Cupertino. Durante il WWDC 2011 di giugno, il CEO Steve Jobs ha mostrato le differenze tra i due servizi. MobileMe integrava nel suo sistema di condivisione solo le e-mail, i contatti e i calendari.\niCloud \u00e8 un sistema per archiviare i contenuti multimediali dell'utente su server remoti, condivisi tra i vari dispositivi in possesso dell'utente: iPhone, iPad, iPod touch, Mac e PC Windows. Grazie alla tecnologia push vengono inviati a tutti i dispositivi via rete senza fili (3G o Wi-Fi), automaticamente e senza che si debba fare nulla se non configurare la modalit\u00e0 di funzionamento dal relativo pannello di controllo. Se si acquista un brano musicale, si scatta una foto, si redige un documento o un foglio dati, tali file verranno automaticamente scritti o aggiornati su ogni dispositivo dello stesso utente.\nAnalogamente possono essere tenuti sincronizzati e memorizzati sia in locale sia nella \"nuvola\" remota il proprio calendario di impegni, la posta elettronica e i contatti. Una funzione accessoria \u00e8 la geolocalizzazione, ovvero la possibilit\u00e0 di condividere con contatti scelti la propria posizione, rilevata dal GPS del dispositivo, e di ritrovarlo in caso di smarrimento.\nI servizi attualmente offerti includono:\nTariffe.\nOgni utente ha a disposizione 5 GB di spazio gratuito per la sincronizzazione di e-mail, documenti e backup (escluse applicazioni e musica) ed \u00e8 possibile estendere lo spazio attraverso un abbonamento a cadenza mensile, il prezzo varia a seconda del paese.\nIn Italia tre tariffe sono:\nDa settembre 2017, con iOS 11, \u00e8 possibile condividere il proprio piano tariffario con gli altri utenti della Famiglia.\nDiffusione.\nAd aprile 2012, il servizio contava oltre 125 milioni di utenti registrati.\nAttacco.\nNel 2014 sono state pubblicate sulla piattaforma di file-sharing 4chan diverse centinaia di foto intime ritraenti molteplici personaggi famosi, tra cui Ariana Grande, Jennifer Lawrence, Rihanna e molti altri. Inizialmente si pensava a una falla nel sistema iCloud di Apple o riguardante un possibile attacco brute force tramite il servizio Trova iPhone (allora contenente una falla che non bloccava i troppi tentativi errati di inserimento password). Successivamente, invece, si scopr\u00ec il colpevole dietro a tutto ci\u00f2: Ryan Collins, statunitense di 36 anni. Ha sfruttato la tecnica del phishing, creando email false simili alle comunicazioni ufficiali di Apple e Google che chiedevano l'inserimento delle credenziali di accesso. Tra il 2012 e il 2014 \u00e8 riuscito a rubare oltre 100 account personali; 50 di iCloud e 72 di Gmail, venendo condannato a 18 mesi di prigione."}
{"id": "3515521", "revid": "599013", "url": "https://it.wikipedia.org/wiki?curid=3515521", "title": "Petr Pavl\u00edk (calciatore 1978)", "text": ""}
{"id": "3515522", "revid": "316629", "url": "https://it.wikipedia.org/wiki?curid=3515522", "title": "Trib\u00f9 Peoria", "text": ""}
{"id": "3515523", "revid": "1718925", "url": "https://it.wikipedia.org/wiki?curid=3515523", "title": "Andrea Bertolini", "text": "Carriera.\nBertolini ha iniziato a correre coi kart all'et\u00e0 di 11 anni: nella sua carriera kartistica otterr\u00e0 un secondo posto al campionato italiano nella categoria mini-kart, ottenendo poi varie vittorie una volta passato nella classe 125 Championship (sempre in ambito nazionale), di cui sar\u00e0 poi vicecampione italiano nel 2000.\nIn quegli stessi anni viene assunto dalla Ferrari, divenendo uno dei collaudatori delle vetture stradali prodotte dalla casa modenese. Nel 2001 intanto passa dal karting all'automobilismo, entrando subito nelle competizioni Gran Turismo: l'esordio \u00e8 con la Porsche 996 GT3-R dell'Art Engineering nella classe N-GT del campionato FIA GT, col nulla osta della Ferrari che, alla luce dei risultati, decide di impiegarlo sulle proprie vetture anche nelle competizioni. Nel 2002 passa alla scuderia JMB Racing, guidandone le Ferrari 360 Modena (divise con Andrea Garbagnati prima e Christian Pescatori poi), sempre in classe N-GT, terminando il campionato al 4\u00ba posto di classe. Nel 2003 divide la sua 360 Modena della JMB con Fabrizio de Simone: i due conquisteranno varie vittorie di classe e a fine stagione saranno i vincitori del campionato per quanto riguarda la classe N-GT.\nNel 2004 Bertolini diviene uno dei collaudatori della Ferrari per quanto riguarda le vetture di Formula 1, nonch\u00e9 della Maserati, per cui in quell'anno curer\u00e0 lo sviluppo della nuova vettura per la categoria maggiore dei campionati GT. La Maserati MC12, schierata dall'AF Corse, parteciper\u00e0 alle ultime prove del campionato FIA GT di quell'anno: Bertolini, in squadra con Mika Salo, otterr\u00e0 due vittorie (a Oschersleben e Zhuhai). Nel 2005 compete con la MC12 sia nel FIA GT (tornando con la scuderia JMB Racing e in equipaggio con Karl Wendlinger) concludendo il campionato al 4\u00ba posto, che nell'American Le Mans Series, sebbene con minore fortuna.\nNel 2006 Bertolini passa al Vitaphone Racing, in equipaggio con Michael Bartels. Al volante della MC12 della squadra tedesca Bertolini ottiene il primo titolo assoluto nel FIA GT, vincendo inoltre la 24 ore di Spa. Il 2007 vede Bertolini passare alla scuderia italiana Playteam, dividendo il volante della MC12 con Andrea Piccini: i due otterranno un'unica vittoria assoluta nel FIA GT. A fine stagione Bertolini partecipa alla Petit Le Mans, portando la MC12 del Doran Racing al secondo posto di classe.\nTornato nel team Vitaphone Racing, insieme a Bartels, Bertolini monopolizza le ultime due edizioni del FIA GT, conquistando il campionato sia nel 2008 che nel 2009, ottenendo inoltre una seconda vittoria alla 24 ore di Spa nel 2008. Nell'ultimo anno in cui i regolamenti consentono alla MC12 di partecipare alle gare dell'ex FIA GT, divenuto nel 2010 l'attuale campionato mondiale FIA GT1, il duo Bertolini-Bartels conquista la prima edizione iridata della serie, sempre per il Vitaphone Racing. Con questa vittoria Bertolini diventa il settimo italiano ad aver conquistato un campionato mondiale sanzionato dalla FIA.\nNel 2011 Bertolini vince il campionato Superstars Series, guidando la Maserati Quattroporte dello Swiss Team, continuando a portare avanti parallelamente l'attivit\u00e0 di collaudo per Ferrari e Maserati.\nNel 2015 Bertolini ha preso parte agli appuntamenti previsti nel calendario del FIA World Endurance Championship, gareggiando per i colori del team SMP Racing con la Ferrari 458.\nDopo questo successo, Bertolini prosegue il suo impegno nel Blancpain GT Series Europe con la Ferrari 488 GT3 di AF Corse iniziando un lungo sodalizio con Louis Machiels che lo porter\u00e0 a diventare campione nella Sprint Cup nel 2020."}
{"id": "3515532", "revid": "461603", "url": "https://it.wikipedia.org/wiki?curid=3515532", "title": "AS Manu-Ura", "text": ""}
{"id": "3515534", "revid": "767487", "url": "https://it.wikipedia.org/wiki?curid=3515534", "title": "Arsen Sykaj", "text": "Carriera.\nClub.\nCresciuto nel Vllaznia, ha debuttato con la maglia rosso-blu nel 2009.\nStatistiche.\nPresenze e reti nei club.\n\"Statistiche aggiornate al 17 maggio 2015.\""}
{"id": "3515540", "revid": "880217", "url": "https://it.wikipedia.org/wiki?curid=3515540", "title": "Antelias", "text": "Antelias o \"Antylias\" (in arabo \u0623\u0646\u0637\u0644\u064a\u0627\u0633, in armeno \u0531\u0576\u0569\u056b\u056c\u056b\u0561\u057d) \u00e8 una citt\u00e0 del Libano che si trova 5 chilometri a nord di Beirut.\nI suoi abitanti sono principalmente cristiani, tra cui armeni (per la maggior parte della Chiesa apostolica armena), maroniti, greco-cattolici e greco-ortodossi.\nIl nome \u00e8 di origine greca (\u1f00\u03bd\u03c4\u03ae\u03bb\u03b9\u03bf\u03c2 da \u1f00\u03bd\u03c4\u03af (anti) \"contro\" e \u1f25\u03bb\u03b9\u03bf\u03c2 (helios) \"sole\") e significa \u00abdi fronte al sole\u00bb."}
{"id": "3515541", "revid": "4252", "url": "https://it.wikipedia.org/wiki?curid=3515541", "title": "Greco-ortodossi", "text": ""}
{"id": "3515542", "revid": "339392", "url": "https://it.wikipedia.org/wiki?curid=3515542", "title": "Greco-cattolici", "text": ""}
{"id": "3515543", "revid": "4252", "url": "https://it.wikipedia.org/wiki?curid=3515543", "title": "Antylias", "text": ""}
{"id": "3515545", "revid": "4252", "url": "https://it.wikipedia.org/wiki?curid=3515545", "title": "Antilyas", "text": ""}
{"id": "3515549", "revid": "767487", "url": "https://it.wikipedia.org/wiki?curid=3515549", "title": "Iamel Kabeu", "text": "Carriera.\nClub.\nDopo aver giocato, in patria, con il Baco, nel 2010 si trasferisce al Manu-Ura, squadra di Tahiti\nNazionale.\nNel 2002 debutta con la Nazionale neocaledoniana, con la quale ha collezionato 35 presenze e 19 gol."}
{"id": "3515552", "revid": "599013", "url": "https://it.wikipedia.org/wiki?curid=3515552", "title": "Ant\u00e9lias", "text": ""}
{"id": "3515556", "revid": "31886", "url": "https://it.wikipedia.org/wiki?curid=3515556", "title": "Taha al-Hashimi", "text": "\u1e6c\u0101h\u0101 al-H\u0101shim\u012b (Arabo \u0637\u0647 \u0627\u0644\u0647\u0627\u0634\u0645\u0649) serv\u00ec per un breve periodo come Primo ministro iracheno, dal 1\u00ba febbraio 1941 al 1\u00ba aprile dello stesso anno. Era stato nominato Premier dall'Emiro \u02bfAbd al-Il\u0101h, Reggente per conto del minorenne Fay\u1e63al II, in seguito alle forti pressioni di Londra perch\u00e9 l'Iraq si allineasse alla sua politica, in funzione antitedesca e anti-italiana. Questo aveva condotto alla deposizione del governo anti-britannico e filo-Asse di Rash\u012bd \u02bfAl\u012b al-Kayl\u0101n\u012b nel corso della Seconda guerra mondiale ma il diffuso sentimento nazionalistico e anti-britannico provoc\u00f2 un nuovo colpo di Stato (il secondo dopo quello di Bakr Sidqi del 1937) che convinse \u02bfAbd al-Il\u0101h ad abbandonare precipitosamente il Paese nel timore tutt'altro che astratto di essere assassinato.\n\u1e6c\u0101h\u0101 al-H\u0101shim\u012b rassegn\u00f2 allora le proprie dimissioni e l'incarico di formare una nuova compagine ministeriale fu assunto di nuovo ad al-Kayl\u0101n\u012b, che godeva del pieno appoggio del Quadrato d'oro. Al posto del Reggente, riparato sotto la protezione delle baionette britanniche, fu prescelto l'Emiro Sharaf.\n\u1e6c\u0101h\u0101 al-H\u0101shim\u012b era fratello maggiore di Y\u0101s\u012bn al-H\u0101shim\u012b, anch'egli un militare prestato alla politica irachena, che gi\u00e0 aveva guidato vari governi del suo Paese tra il 1924 e il 1936."}
{"id": "3515558", "revid": "1305772", "url": "https://it.wikipedia.org/wiki?curid=3515558", "title": "Parco nazionale di Jigme Dorji", "text": "Il parco nazionale di Jigme Dorji, dal nome del defunto Jigme Dorji Wangchuck, \u00e8 il secondo pi\u00f9 grande parco nazionale del Bhutan. Occupa la maggior parte del territorio del distretto di Gasa, cos\u00ec come le aree nord-occidentali del Distretto di Thimphu e del Distretto di Paro. \u00c8 stato fondato nel 1974 e si estende su una superficie di 4.316\u00a0km\u00b2, consentendo di abbracciare tutte e tre le zone climatiche del Bhutan, che vanno dai 1400 agli oltre 7000 metri di altitudine. Circa 6.500 persone all'interno di 1.000 famiglie vivono nel parco, praticando agricoltura di sussistenza e zootecnia. Il governo bhutanese ha tentato in passato di far inserire il parco nella lista dei patrimoni dell'umanit\u00e0 dell'UNESCO.\nFlora e fauna.\nIl parco offre rifugio per 37 specie conosciute di mammiferi tra cui diverse specie in pericolo, minacciate o vulnerabili, come i takin, il leopardo delle nevi, il leopardo nebuloso, la tigre del Bengala, il bharal o la pecora blu dell'Himalaya, il cervo muschiato dell'Himalaya, l'orso dal collare, il panda rosso, il dhole o cane indiano selvatico, e il Prionodon pardicolor. \u00c8 anche la sede del leopardo indiano, del serao, del sambar, del Muntjac, del goral, della marmotta, del pika e di oltre 300 specie di uccelli. \u00c8 anche l'unico parco in Bhutan, dove l'animale (takin), il fiore (papavero blu), l'uccello (Raven) e l'albero (cipresso) nazionale esistono insieme.\nCultura.\nIl Parco di Jigme Dorji contiene anche siti di importanza culturale ed economica. Il monte Jomolhari e il monte Jitchu Drake sono venerati come case delle divinit\u00e0 locali. Lo dzong di Lingzhi Y\u00fcgyal e lo dzong di Gasa sono siti di importanza storica. I fiumi Mo Chhu, Wangdi Chhu e Pa Chhu hanno le loro fonti nei laghi glaciali situati nel parco.\nGhiacciai.\nIl Parco copre gran parte della porzione settentrionale del Distretto di Gasa, inclusi il Gewog di Lunana e il Gewog di Laya, sede di alcuni dei pi\u00f9 importanti ghiacciai del Bhutan. Nel corso degli ultimi tempi questi ghiacciai hanno subito un intenso processo di fusione, causando alluvioni catastrofiche da laghi glaciali. Particolarmente degni di nota sono il Thorthormi, il Luggye e il Teri Kang. Durante la bella stagione sono numerosi i campi di scienziati e tecnici al lavoro per controllare i livelli di acqua al fine di prevenire eventuali inondazioni."}
{"id": "3515561", "revid": "287204", "url": "https://it.wikipedia.org/wiki?curid=3515561", "title": "Hugh de Lacy, signore di Meath", "text": "Biografia.\nNacque in data imprecisata, figlio di Gilbert de Lacy e forse di una Agnese.\nQuando nel 1171 re Enrico II d'Inghilterra part\u00ec per l'Irlanda Hugh, che all'epoca aveva gi\u00e0 ereditato il titolo e le terre del padre, lo accompagn\u00f2. Nei primi mesi del 1172 fu mandato a ricevere la sottomissione del sovrano irlandese Ruaidri mac Tairrdelbach Ua Conchobair. Il re insign\u00ec Hugh del titolo di signore di Meath e lo mise a capo del castello di Dublino. Con la signoria di Meath ebbe i propri vassalli, fra cui si ricorda Meiler FitzHenry.\nIl precedente signore di Meath, Tigern\u00e1n Ua Ruairc tent\u00f2 di negoziare con l'invasore inglese, ma durante i negoziati una freccia scagliata verso de Lacy colp\u00ec un interprete che rimase ucciso e Hugh fu costretto a fuggire, mentre lo stesso Ruairc venne ucciso da un colpo di lancia che lo decapit\u00f2 mentre montava a cavallo e la sua testa venne esposta sotto le mura del castello di Dublino e venne successivamente mandata in dono a re Enrico.\nDe Lacy per ordine del re lasci\u00f2 Dublino nelle mani di Riccardo di Clare, II conte di Pembroke e si occup\u00f2 di rafforzare il controllo dei suoi domini di Meath con la costruzione di alcuni castelli. Torn\u00f2 quindi in Inghilterra ed il 29 dicembre 1172 era a Canterbury. Nel 1173 combatt\u00e9 con Enrico in Francia e tenne la citt\u00e0 di Verneuil per un mese finch\u00e9 non fu costretto a capitolare.\nNel 1177, dopo la morte di Riccardo de Clare, il re gli affid\u00f2 il ruolo di procuratore generale dell'Irlanda: la signoria di Meath gli venne confermata e vi furono aggiunte quelle di Offaly, Kildare e Wicklow, con numerosi castelli.\nIn seguito, le numerose voci di ingiusto trattamento nei confronti degli irlandesi, fecero perdere a de Lacy il favore reale. Nel 1181 venne richiamato a corte per aver sposato la figlia del re Ruaidri mac Tairrdelbach Ua Conchobair e per averlo deposto dal trono di Connacht senza il permesso reale. Torn\u00f2 in Irlanda l'anno seguente, insieme a un segretario reale che doveva aiutarlo nell'amministrazione delle terre. Quando nel 1185 il principe Giovanni d'Inghilterra venne inviato in Irlanda, scrisse al padre che Hugh non voleva permettere agli irlandesi di pagare i tributi reali. Poco dopo Hugh venne ucciso da due ribelli irlandesi mentre sovrintendeva alla costruzione di un altro castello e le sue terre vennero prese dal principe Giovanni.\nIl suo corpo fu provvisoriamente seppellito in diverse chiese fino all'abbazia di San Tommaso a Dublino. Durante la sua vita benefic\u00f2 diversi monasteri e parrocchie in tutti i suoi possedimenti irlandesi e inglesi.\nFamiglia.\nHugh si spos\u00f2 due volte, la prima in data anteriore al 1155 con Rohese di Monmouth, dalla quale ebbe nove figli: oltre a tre figlie e un figlio di cui non si conosce il nome ebbero:\nRohese mor\u00ec prima del 1180 e Hugh si rispos\u00f2 con la principessa Rose N\u00ed Conchobair dalla quale ebbe due figli:"}
{"id": "3515563", "revid": "1870933", "url": "https://it.wikipedia.org/wiki?curid=3515563", "title": "Vladimir Ja\u0161i\u0107", "text": ""}
{"id": "3515564", "revid": "767487", "url": "https://it.wikipedia.org/wiki?curid=3515564", "title": "Andr\u00e9 Sin\u00e9do", "text": "Carriera.\nClub.\nDurante la sua carriera ha giocato solo nel Magenta, squadra neocaledoniana.\nNazionale.\nConta oltre 20 presenze con la Nazionale neocaledoniana."}
{"id": "3515571", "revid": "1543377", "url": "https://it.wikipedia.org/wiki?curid=3515571", "title": "Genoa Cricket and Football Club 1964-1965", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1964-1965.\nStagione.\nA inizio stagione, il 28 agosto, il Genoa gioca il ritorno della \"Coppa del Presidente della Provincia di Genova\" contro la pareggiando per (1-1), e aggiudicandosi in questo modo il torneo grazie alla vittoria per (3-1) ottenuta nel giugno scorso.\nNella stagione 1964-1965 la squadra rossobl\u00f9 disputa il campionato di Serie A, con 28 punti si piazza in sedicesima posizione e retrocede in Serie B con il Messina che ha raccolto 22 punti ed il Mantova con 21 punti. Lo scudetto \u00e8 stato vinto dall'Inter con 54 punti, secondo il Milan con 51 punti, terzo il Torino con 44 punti. In Coppa Italia il grifone supera tre turni, eliminando nell'ordine la Reggiana nel primo turno, la Pro Patria nel secondo turno, il Monza negli Ottavi di Finale, cedendo poi il passo nei Quarti di Finale del torneo al Torino.\nMaglie.\nLa maglia per le partite casalinghe presentava i colori rossobl\u00f9.\nOrganigramma societario.\nArea direttiva\nArea tecnica"}
{"id": "3515574", "revid": "1573940", "url": "https://it.wikipedia.org/wiki?curid=3515574", "title": "Pteropus livingstonii", "text": "La volpe volante di Livingstone (Pteropus livingstonii ) \u00e8 un pipistrello appartenente alla famiglia degli Pteropodidi, endemico delle Isole Comore.\nDescrizione.\nDimensioni.\nPipistrello di grandi dimensioni, con lunghezza dell'avambraccio tra 162 e 172\u00a0mm, la lunghezza del piede tra 51,5 e 53,5\u00a0mm e un peso medio di 576,3\u00a0g.\nAspetto.\nLa pelliccia \u00e8 lunga e piuttosto rigida, i peli del ventre sono diretti all'indietro, mentre quelli delle spalle sono dritti. Il colore del corpo \u00e8 generalmente nerastro, le parti ventrali sono cosparse di peli dorati o fulvi. Sono spesso presenti sulle spalle due ciuffi di peli fulvi. Le orecchie sono grandi, esposte e con la parte superiore insolitamente arrotondata, caratteristica unica tra tutte le specie del genere \"Pteropus\". Le membrane alari sono nerastre e attaccate sul dorso. La tibia \u00e8 priva di peli. \u00c8 privo di coda mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\n\u00c8 una specie diurna e solitaria, sebbene talvolta formi piccoli gruppi. Il volo \u00e8 lento e battente.\nAlimentazione.\nSi nutre di polline, frutta e foglie, in particolare di specie native di \"Ficus\".\nRiproduzione.\nLe femmine partoriscono un cucciolo all'anno, preferibilmente nella prima met\u00e0 di settembre.\nDistribuzione e habitat.\nL'areale di questa specie \u00e8 ristretto a due delle Isole Comore: Anjouan e Moh\u00e9li.\nVive nelle foreste primarie tropicali umide al disopra di 400 metri di altitudine.\nTassonomia.\nIn accordo alla suddivisione del genere \"Pteropus\" effettuata da Andersen, \"P. livingstonii\" \u00e8 stato inserito nello \"P. melanopogon species Group\", insieme a \"P. melanopogon\" stesso, \"P. aruensis\" e \"P. keyensis\". Tale appartenenza si basa sulle caratteristiche di avere il cranio massiccio tipicamente pteropino, sulla presenza di un ripiano basale nei premolari e sulle grosse dimensioni.\nAltre specie simpatriche dello stesso genere: \"P. seychellensis\".\nStato di conservazione.\nLa IUCN Red List, considerato che la popolazione si \u00e8 ridotta di pi\u00f9 del 50% negli ultimi anni a causa del degrado del proprio Habitat, classifica \"P. livingstonii\" come specie in pericolo (EN)."}
{"id": "3515576", "revid": "92723", "url": "https://it.wikipedia.org/wiki?curid=3515576", "title": "Campionato mondiale di hockey su ghiaccio 1959", "text": "Il 26\u00ba Campionato mondiale di hockey su ghiaccio, valido anche come 37\u00ba campionato europeo di hockey su ghiaccio, si tenne nel periodo fra il 5 e il 15 marzo 1959 in Cecoslovacchia, a celebrazione dei cinquanta anni di hockey su ghiaccio nel paese. Questa fu il quarto campionato mondiale organizzato dopo le edizioni del 1933, del 1938 e del 1947. Nell'organizzazione dell'evento furono coinvolte ben sette citt\u00e0, la capitale Praga, Bratislava, Brno, Ostrava, Mlad\u00e1 Boleslav, Kladno e Kol\u00edn.\nAl via si presentarono dodici squadre, suddivise in tre gironi da quattro squadre ciascuno. Le prime due classificate di ciascun raggruppamento andarono a disputare il girone all'italiana valido per l'assegnazione delle medaglie, mentre le altre sei squadre eliminate disputarono un girone di consolazione.\nLa vittoria and\u00f2 per il secondo anno consecutivo al , la quale si impose nello scontro diretto contro l', mentre al terzo posto giunse la squadra ospitante, la , grazie al minor numero di gol subiti rispetto agli . Da notare la presenza simultanea di entrambe le squadre nazionali della Germania.\nA margine dell'evento iridato per la sesta volta si disputo il cosiddetto \"Mondiale B\", antenato del Campionato mondiale di Prima Divisione, a cui presero parte tre squadre europee di secondo livello, oltre ad una selezione giovanile cecoslovacca che fu esclusa dalla classifica finale. Si disput\u00f2 in un girone unico a Plze\u0148 e fu vinto dalla Romania.\nCampionato mondiale.\nRiconoscimenti.\nRiconoscimenti individuali\nCampionato europeo.\nIl torneo fu valido anche per il 37\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2 per la quinta volta all', giunta seconda al mondiale."}
{"id": "3515582", "revid": "767487", "url": "https://it.wikipedia.org/wiki?curid=3515582", "title": "Bart\u0142omiej Grzelak", "text": "Carriera.\nClub.\nNell'estate del 2005 ha firmato con il un contratto triennale.\nNel dicembre del 2006 si trasferisce al Legia Varsavia con un altro contratto triennale.\nNell'estate del 2010 \u00e8 entrato a far parte del Sibir Novosibirsk.\nNell'inverno del 2011 si \u00e8 trasferito nello Jagiellonia Bia\u0142ystok.\nNazionale.\nGrzelak ha fatto il suo debutto in nazionale il 6 dicembre 2006, ad Abu Dhabi negli Emirati Arabi Uniti, segnando 2 gol."}
{"id": "3515591", "revid": "767487", "url": "https://it.wikipedia.org/wiki?curid=3515591", "title": "Justice Majabvi", "text": ""}
{"id": "3515594", "revid": "1305772", "url": "https://it.wikipedia.org/wiki?curid=3515594", "title": "Someday (Nickelback)", "text": "Someday \u00e8 un singolo del 2003 della rock band Nickelback, il primo estratto dall'album \"The Long Road\". Resta in prima posizione in Canada per tre settimane e raggiunge la posizione 7 in USA. La canzone \u00e8 stata criticata da molti per essere troppo simile al loro primo successo internazionale \"How You Remind Me\", avendo la stessa struttura e lo stesso stile, tuttavia dei musicologi hanno studiato le due canzoni e hanno trovato melodie differenti.\nIl testo parla di una relazione fallita; il cantante racconta come si preferirebbe discutere dei problemi anzich\u00e9 lasciarsi.\nVideo.\nIl videoclip ci fa subito pensare ad una relazione fallita, in cui una ragazza in lacrime prepara i bagagli e lascia una casa in cui un ragazzo si danna e cerca apparentemente di convincerla a desistere. In seguito la donna fa un incidente e dall'auto ne esce l'anima che abbraccia il fidanzato, morto tempo prima in un altro disastro.\nNella versione iTunes, la donna esce illesa dall'incidente e quando il ragazzo tenta di abbracciarla da dietro lei sospira, segno che ha percepito la sua presenza, e in seguito se ne va."}
{"id": "3515598", "revid": "6923", "url": "https://it.wikipedia.org/wiki?curid=3515598", "title": "Martino Datis", "text": "Biografia.\nOrganaro itinerante originario di Soissons, in Piccardia, attivo in Liguria, Friuli, Veneto, Istria e Dalmazia. Non si hanno altre notizie biografiche, ad eccezione della paternit\u00e0: era figlio di Arnaldo, gi\u00e0 defunto nel 1555.\nRenato Lunelli lo identifica con l'organaro che, secondo una testimonianza di Giovanni Battista Morsolino (24 settembre 1582), rovin\u00f2 l'organo della Madonna dell'Orto a Venezia: \"\u00abil miglior organo d'Europa, et \u00e8 stato guasto da un francese, che li promise far mirabilia; et lo guast\u00f2\u00bb\"."}
{"id": "3515600", "revid": "62748", "url": "https://it.wikipedia.org/wiki?curid=3515600", "title": "J\u0101taka", "text": "I J\u0101taka (devan\u0101gar\u012b: \u091c\u093e\u0924\u0915), o vite anteriori del Buddha (da \"j\u0101ti\", vite anteriori) sono una raccolta di 547 storie di altrettante vite anteriori del Buddha storico contenute nella sezione \"Khuddaka Nikaya\" del Sutta Pi\u1e6daka del Canone p\u0101li del Canone buddhista.\nLa versione attualmente conservata nel canone risale alla compilazione anonima singalese del V secolo intitolata \"J\u0101taka\u1e6d\u1e6dhava\u1e47\u1e47an\u0101\" che esplicitamente si rif\u00e0 a una tradizione orale pi\u00f9 antica, risalente alla recitazione avvenuta nel corso del primo concilio buddhista.\nLa conferma dell'antichit\u00e0 delle storie contenute nei \"J\u0101taka\" \u00e8 sia diretta che indiretta: precedenti, infatti, la stesura attualmente conservata sono i bassorilievi di Sanchi del I secolo, che rappresentano i medesimi j\u0101taka; cos\u00ec come le analoghe pitture murali nelle grotte di Ajanta del II secolo. Indirettamente, invece, la maggiore antichit\u00e0 del testo, rispetto alla stesura del V secolo, si evince dalla lingua e dal contenuto stesso dei j\u0101taka, dall'ambientazione e dai dati sociali e politici intrinseci all'opera stessa, che la fanno datare al IV/V secolo a.C..\nIl contenuto.\nI j\u0101taka non hanno alcun legame cronologico gli uni con gli altri e sono presentati in ordine di crescente lunghezza del testo. Il Buddha compare talora come personaggio principale, ma spesso come figura secondaria rispetto alla vicenda, o persino come semplice testimone. Le figure in cui rinasce sono di volta in volta umane, delle pi\u00f9 disparate condizioni sociali, o animali.\nD\u00e8i, uomini e animali nei j\u0101taka colloquiano in ambienti reali, principalmente nelle citt\u00e0 lungo il Gange, ma in tempi indicativamente remoti senza ulteriori specificazioni (tipico l'incipit: \"un tempo, quando a Benares governava Brahmadatta...\").\nDopo una introduzione, in cui si specifica l'occasione in cui il Buddha narr\u00f2 la storia, inizia il j\u0101taka vero e proprio, per concludersi con la delucidazione di chi siano i personaggi nascosti dietro le varie figure letterarie (oltre al Buddha compaiono anche altri suoi discepoli o altre persone coeve).\nIl linguaggio popolare, narrativo fresco e vivace, i ritratti degli animali e delle varie figure professionali, delineate con le caratteristiche loro proprie, resero la lettura e la recitazione dei j\u0101taka una componente estremamente popolare del buddhismo, tanto da dare origine a numerosi apocrifi che continuarono a proliferare per secoli dopo la predicazione stessa del Buddha.\nI valori morali di cui i j\u0101taka si fanno portatori sono quelli del messaggio buddhista: la compassione, l'altruismo, la sincerit\u00e0, divenendo una sorta di trasposizione pratica ed esemplare dell'insegnamento contenuto nel Nobile Ottuplice Sentiero, nonch\u00e9 una dimostrazione del funzionamento del karma attraverso le diverse rinascite che conducono il Buddha fino alla sua ultima rinascita come Gautama.\nTraduzioni.\nIl grande successo che ebbero i j\u0101taka portarono a numerose traduzioni in lingue locali in tutti i paesi in cui si diffuse il buddhismo. In India, verso il III/IV secolo \u0100rya \u015a\u016bra tradusse, in un sanscrito estremamente colto, 34 j\u0101taka in una raccolta intitolata \"J\u0101takam\u0101l\u0101\" (\"Ghirlanda delle nascite\") \nNel 251 il monaco sogdiano K\u0101ng S\u0113nghu\u00ec tradusse in cinese il \"\u015aatparamita samgraha s\u016btra\" (come: \u516d\u5ea6\u96c6\u7d93, \"Li\u00f9d\u00f9j\u00ed j\u012bng\" o \"S\u016btra sulla Raccolta delle Sei Perfezioni\", T.D. 152) contenente 91 j\u0101taka.\nI J\u0101taka furono all'origine dell'interesse di Michael Viggo Fausb\u00f8ll (1821-1908) per la lingua p\u0101li. Fausb\u00f8ll, bibliotecario dell'Universit\u00e0 di Copenaghen intraprese per primo in Europa lo studio della lingua dei j\u0101taka. Una volta riuscito a comprenderla, e dopo la traduzione del Dhammapada nel 1855, riusc\u00ec a tradurli in venti anni, per un totale di sei volumi usciti dal 1875 al 1896. Da questa produzione ebbe inizio l'interesse inglese per la lingua p\u0101li e la fondazione della Pali Text Society\nElenco dei titoli.\nSezione Ekanip\u0101ta.\n1. Apa\u1e47\u1e47aka-J\u0101taka. 2. Va\u1e47\u1e47upatha-J\u0101taka. 3. Seriv\u0101\u1e47ija-J\u0101taka. 4. Cullaka-Se\u1e6d\u1e6dhi-J\u0101taka. 5. Ta\u1e47\u1e0dulan\u0101li-J\u0101taka. 6. Devadhamma-J\u0101taka. 7. Ka\u1e6d\u1e6dhah\u0101ri-J\u0101taka. 8. G\u0101mani-J\u0101taka. 9. Makh\u0101deva-J\u0101taka. 10. Sukhavih\u0101ri-J\u0101taka. 11. Lakkhana-Jataka. 12. Nigrodhamiga-Jataka. 13. Kandina-Jataka. 14. Vatamiga-Jataka. 15. Kharadiya-Jataka. 16. Tipallatthamiga-Jataka. 17. Maluta-Jataka. 18. Matakabhatta-Jataka. 19. Ayacitabhatta-Jataka. 20. Nalapana-Jataka. 21. Kurunga-Jataka. 22. Kukkura-Jataka. 23. Bhojajaniya-Jataka. 24. Ajanna-Jataka. 25. Tittha-Jataka. 26. Mahilamukha-Jataka. 27. Abhinha-Jataka. 28. Nandivisala-Jataka. 29. Kanha-Jataka. 30. Munika-Jataka. 31. Kulavaka-Jataka. 32. Nacca-Jataka. 33. Sammodamana-Jataka. 34. Maccha-Jataka. 35. Vattaka-Jataka. 36. Sakuna-Jataka. 37. Tittira-Jataka. 38. Baka-Jataka. 39. Nanda-Jataka. 40. Khadirangara-Jataka. 41. Losaka-Jataka. 42. Kapota-Jataka. 43. Veluka-Jataka. 44. Makasa-Jataka. 45. Rohini-Jataka. 46. Aramadusaka-Jataka. 47. Varuni-Jataka. 48. Vedabbha-Jataka. 49. Nakkhatta-Jataka. 50. Dummedha-Jataka. 51. Mahasilava-Jataka. 52. Culajanaka-Jataka. 53. Punnapati-Jataka. 54. Phala-Jataka. 55. Pancavudha-Jataka. 56. Kancanakkhandha-Jataka. 57. Vanarinda-Jataka. 58. Tayodhamma-Jataka. 59. Bherivada-Jataka. 60. Samkhadhamana-Jataka. 61. Asatamanta-Jataka. 62. Andabhuta-Jataka. 63. Takka-Jataka. 64. Durajana-Jataka. 65. Anabhirati-Jataka. 66. Mudulakkhana-Jataka. 67. Ucchanga-Jataka. 68. Saketa-Jataka. 69. Visavanta-Jataka. 70. Kuddala-Jataka. 71. Varana-Jataka. 72. Silavanaga-Jataka. 73. Saccamkira-Jataka. 74. Rukkhadhamma-Jataka. 75. Maccha-Jataka. 76. Asamkiya-Jataka. 77. Mahasupina-Jataka. 78. Illisa-Jataka. 79. Kharassara-Jataka. 80. Bhimasena-Jataka. 81. Surapana-Jataka. 82. Mittavinda-Jataka. 83. Kalakanni-Jataka. 84. Atthassadvara-Jataka. 85. Kimpakka-Jataka. 86. Silavimamsana-Jataka. 87. Mamgala-Jataka. 88. Sarambha-Jataka. 89. Kuhaka-Jataka. 90. Akatannu-Jataka. 91. Litta-Jataka. 92. Mahasara-Jataka. 93. Vissasabhojana-Jataka. 94. Lomahamsa-Jataka. 95. Mahasudassana-Jataka. 96. Telapatta-Jataka. 97. Namasiddhi-Jataka. 98. Kutavanija-Jataka. 99. Parosahassa-Jataka. 100. Asatarupa-Jataka. 101. Parosata-Jataka. 102. Pannika-Jataka. 103. Veri-Jataka. 104. Mittavinda-Jataka. 105. Dubbalakattha-Jataka. 106. Udancani-Jataka. 107. Salittaka-Jataka. 108. Bahiya-Jataka. 109. Kundakapuva-Jataka. 110. Sabbasamharaka-Panha. 111. Gadrabha-Panha. 112. Amaradevi-Panha. 113. Sigala-Jataka. 114. Mitacinti-Jataka. 115. Anusasika-Jataka. 116. Dubbaca-Jataka. 117. Tittira-Jataka. 118. Vattaka-Jataka. 119. Akalaravi-Jataka. 120. Bandhanamokkha-Jataka. 121. Kusanali-Jataka. 122. Dummedha-Jataka. 123. Nangalisa-Jataka. 124. Amba-Jataka. 125. Katahaka-Jataka. 126. Asilakkhana-Jataka. 127. Kalanduka-Jataka. 128. Bilara-Jataka. 129. Aggika-Jataka. 130. Kosiya-Jataka. 131. Asampadana-Jataka. 132. Pancagaru-Jataka. 133. Ghatasana-Jataka. 134. Jhanasodhana-Jataka. 135. Candabha-Jataka. 136. Suvannahamsa-Jataka. 137. Babbu-Jataka. 138. Godha-Jataka. 139. Ubhatobhattha-Jataka. 140. Kaka-Jataka. 141. Godha-Jataka. 142. Sigala-Jataka. 143. Virocana-Jataka. 144. Nanguttha-Jataka. 145. Radha-Jataka. 146. Kaka-Jataka. 147. Puppharatta-Jataka. 148. Sigala-Jataka. 149. Ekapanna-Jataka. 150. Sanjiva-Jataka.\nSezione Dukanip\u0101ta.\n151. Rajovada-Jataka. 152. Sigala-Jataka. 153. Sukara-Jataka. 154. Uraga-Jataka. 155. Gagga-Jataka. 156. Alina-Citta-Jataka. 157. Guna-Jataka. 158. Suhanu-Jataka. 159. Mora-Jataka. 160. Vinilaka-Jataka. 161. Indasamanagotta-Jataka. 162. Santhava-Jataka. 163. Susima-Jataka. 164. Gijjha-Jataka. 165. Nakula-Jataka. 166. Upasalha-Jataka. 167. Samiddhi-Jataka. 168. Sakunagghi-Jataka. 169. Araka-Jataka. 170. Kakantaka-Jataka. 171. Kalyana-Dhamma-Jataka. 172. Daddara-Jataka. 173. Makkata-Jataka. 174. Dubhiya-Makkata-Jataka. 175. Adiccupatthana-Jataka. 176. Kalaya-Mutthi-Jataka. 177. Tinduka-Jataka. 178. Kacchapa-Jataka. 179. Satadhamma-Jataka. 180. Duddada-Jataka. 181. Asadisa-Jataka. 182. Samgamavacara-Jataka. 183. Valodaka-Jataka. 184. Giridanta-Jataka. 185. Anabhirati-Jataka. 186. Dadhi-Vahana-Jataka. 187. Catumatta-Jataka. 188. Sihakotthuka-Jataka. 189. Sihacamma-Jataka. 190. Silanisamsa-Jataka. 191. Ruhaka-Jataka. 192. Siri-Kalakanni-Jataka. 193. Culla-Paduma-Jataka. 194. Manicora-Jataka. 195. Pabbatupatthara-Jataka. 196. Valahassa-Jataka. 197. Mittamitta-Jataka. 198. Radha-Jataka. 199. Gahapati-Jataka. 200. Sadhusila-Jataka. 201. Bandhanagara-Jataka. 202. Keli-Sila-Jataka. 203. Khandha-Vatta-Jataka. 204. Viraka-Jataka. 205. Gangeyya-Jataka. 206. Kurunga-Miga-Jataka. 207. Assaka-Jataka. 208. Sumsumara-Jataka. 209. Kakkara-Jataka. 210. Kandagalaka-Jataka. 211. Somadatta-Jataka. 212. Ucchittha-Bhatta-Jataka. 213. Bharu-Jataka. 214. Punna-Nadi-Jataka. 215. Kacchapa-Jataka. 216. Maccha-Jataka. 217. Seggu-Jataka. 218. Kuta-Vanija-Jataka. 219. Garahita-Jataka. 220. Dhammaddhaja-Jataka. 221. Kasava-Jataka. 222. Cula-Nandiya-Jataka. 223. Puta-Bhatta-Jataka. 224. Kumbhila-Jataka. 225. Khanti-Vannana-Jataka. 226. Kosiya-Jataka. 227. Gutha-Pana-Jataka. 228. Kamanita-Jataka. 229. Palayi-Jataka. 230. Dutiya-Palayi-Jataka. 231. Upahana-Jataka. 232. Vina-Thuna-Jataka. 233. Vikannaka-Jataka. 234. Asitabhu-Jataka. 235. Vaccha-Nakha-Jataka. 236. Baka-Jataka. 237. Saketa-Jataka. 238. Ekapada-Jataka. 239. Harita-Mata-Jataka. 240. Maha-Pingala-Jataka. 241. Sabba-Datha-Jataka. 242. Sunakha-Jataka. 243. Guttila-Jataka. 244. Viticcha-Jataka. 245. Mula-Pariyaya-Jataka. 246. Telovada-Jataka. 247. Padanjali-Jataka. 248. Kimsukopama-Jataka. 249. Salaka-Jataka. 250. Kapi-Jataka.\nSezione Tikanip\u0101ta.\n251. Samkappa-Jataka. 252. Tila-Mutthi-Jataka. 253. Mani-Kantha-Jataka. 254. Kundaka-Kucchi-Sindhava-Jataka. 255. Suka-Jataka. 256. Jarudapana-Jataka. 257. Gamani-Canda-Jataka. 258. Mandhatu-Jataka. 259. Tirita-Vaccha-Jataka. 260. Duta-Jataka. 261. Paduma-Jataka. 262. Mudu-Pani-Jataka. 263. Culla-Palobhana-Jataka. 264. Maha-Panada-Jataka. 265. Khurappa-Jataka. 266. Vatagga-Sindhava-Jataka. 267. Kakkata-Jataka. 268. Arama-Dusa-Jataka. 269. Sujata-Jataka. 270. Uluka-Jataka. 271. Udapana-Dusaka-Jataka. 272. Vyaggha-Jataka. 273. Kacchapa-Jataka. 274. Lola-Jataka. 275. Rucira-Jataka. 276. Kurudhamma-Jataka. 277. Romaka-Jataka. 278. Mahisa-Jataka. 279. Satapatta-Jataka. 280. Puta-Dusaka-Jataka. 281. Abbhantara-Jataka. 282. Seyya-Jataka. 283. Vaddhaki-Sukara-Jataka. 284. Siri-Jataka. 285. Mani-Sukara-Jataka. 286. Saluka-Jataka. 287. Labha-Garaha-Jataka. 288. Macch-Uddana-Jataka. 289. Nana-Cchanda-Jataka. 290. Sila-Vimamsa-Jataka. 291. Bhadra-Ghata-Jataka. 292. Supatta-Jataka. 293. Kaya-Vicchinda-Jataka. 294. Jambu-Khadaka-Jataka. 295. Anta-Jataka. 296. Samudda-Jataka. 297. Kama-Vilapa-Jataka. 298. Udumbara-Jataka. 299. Komaya-Putta-Jataka. 300. Vaka-Jataka. 301. Cullakalinga-Jataka. 302. Mahaassaroha-Jataka. 303. Ekaraja-Jataka. 304. Daddara-Jataka. 305. Silavimamsana-Jataka. 306. Sujata-Jataka. 307. Palasa-Jataka. 308. Javasakuna-Jataka. 309. Chavaka-Jataka. 310. Sayha-Jataka. 311. Pucimanda-Jataka. 312. Kassapamandiya-Jataka. 313. Khantivadi-Jataka. 314. Lohakumbhi-Jataka. 315. Mamsa-Jataka. 316. Sasa-Jataka. 317. Matarodana-Jataka. 318. Kanavera-Jataka. 319. Tittira-Jataka. 320. Succaja-Jataka. 321. Kutidusaka-Jataka. 322. Daddabha-Jataka. 323. Brahmadatta-Jataka. 324. Cammasataka-Jataka. 325. Godha-Jataka. 326. Kakkaru-Jataka. 327. Kakati-Jataka. 328. Ananusociya-Jataka. 329. Kalabahu-Jataka. 330. Silavimamsa-Jataka. 331. Kokalika-Jataka. 332. Rathalatthi-Jataka. 333. Godha-Jataka. 334. Rajovada-Jataka. 335. Jambuka-Jataka. 336. Brahachatta-Jataka. 337. Pitha-Jataka. 338. Thusa-Jataka. 339. Baveru-Jataka. 340. Visayha-Jataka. 341. Kandari-Jataka. 342. Vanara-Jataka. 343. Kuntani-Jataka. 344. Ambacora-Jataka. 345. Gajakumbha-Jataka. 346. Kesava-Jataka. 347. Ayakuta-Jataka. 348. Aranna-Jataka. 349. Sandhibheda-Jataka. 350. Devatapanha-Jataka. 351. Manikundala-Jataka. 352. Sujata-Jataka. 353. Dhonasakha-Jataka. 354. Uraga-Jataka. 355. Ghata-Jataka. 356. Karandiya-Jataka. 357. Latukika-Jataka. 358. Culladhammapala-Jataka. 359. Suvannamiga-Jataka. 360. Sussondi-Jataka. 361. Vannaroha-Jataka. 362. Silavimamsa-Jataka. 363. Hiri-Jataka. 364. Khajjopanaka-Jataka. 365. Ahigundika-Jataka. 366. Gumbiya-Jataka. 367. Saliya-Jataka. 368. Tacasara-Jataka. 369. Mittavinda-Jataka. 370. Palasa-Jataka. 371. Dighitikosala-Jataka. 372. Migapotaka-Jataka. 373. Musika-Jataka. 374. Culladhanuggaha-Jataka. 375. Kapota-Jataka. 376. Avariya-Jataka. 377. Setaketu-Jataka. 378. Darimukha-Jataka. 379. Neru-Jataka. 380. Asanka-Jataka. 381. Migalopa-Jataka. 382. Sirikalakanni-Jataka. 383. Kukkuta-Jataka. 384. Dhammaddhaja-Jataka. 385. Nandiyamiga-Jataka. 386. Kharaputta-Jataka. 387. Suci-Jataka. 388. Tundila-Jataka. 389. Suvannakakkata-Jataka. 390. Mayhaka-Jataka. 391. Dhajavihetha-Jataka. 392. Bhisapuppha-Jataka. 393. Vighasa-Jataka. 394. Vattaka-Jataka. 395. Kaka-Jataka. 396. Kukku-Jataka. 397. Manoja-Jataka. 398. Sutano-Jataka. 399. Gijjha-Jataka. 400. Dabbhapuppha-Jataka. 401. Dasannaka-Jataka. 402. Sattubhasta-Jataka. 403. Atthisena-Jataka. 404. Kapi-Jataka. 405. Bakabrahma-Jataka. 406. Gandhara-Jataka. 407. Mahakapi-Jataka. 408. Kumbhakara-Jataka. 409. Dalhadhamma-Jataka. 410. Somadatta-Jataka. 411. Susima-Jataka. 412. Kotisimbali-Jataka. 413. Dhumakari-Jataka. 414. Jagara-Jataka. 415. Kummasapinda-Jataka. 416. Parantapa-Jataka. 417. Kaccani-Jataka. 418. Atthasadda-Jataka. 419. Sulasa-Jataka. 420. Sumangala-Jataka. 421. Gangamala-Jataka. 422. Cetiya-Jataka. 423. Indriya-Jataka. 424. Aditta-Jataka. 425. Atthana-Jataka. 426. Dipi-Jataka. 427. Gijjha-Jataka. 428. Kosambi-Jataka. 429. Mahasuka-Jataka. 430. Cullasuka-Jataka. 431. Harita-Jataka. 432. Padakusalamanava-Jataka. 433. Lomasakassapa-Jataka. 434. Cakkavaka-Jataka. 435. Haliddiraga-Jataka. 436. Samugga-Jataka. 437. Putimamsa-Jataka. 438. Tittira-Jataka. 439. Catu-Dvara-Jataka. 440. Kanha-Jataka. 441. Catu-Posathika-Jataka. 442. Samkha-Jataka. 443. Culla-Bodhi-Jataka. 444. Kanhadipayana-Jataka. 445. Nigrodha-Jataka. 446. Takkala-Jataka. 447. Maha-Dhamma-Pala-Jataka. 448. Kukkuta-Jataka. 449. Matta-Kundali-Jataka. 450. Bilari-Kosiya-Jataka. 451. Cakka-Vaka-Jataka. 452. Bhuri-Panha-Jataka. 453. Maha-Mangala-Jataka. 454. Ghata-Jataka. 455. Mati-Posaka-Jataka. 456. Junha-Jataka. 457. Dhamma-Jataka. 458. Udaya-Jataka. 459. Paniya-Jataka. 460. Yuvanjaya-Jataka. 461. Dasaratha-Jataka. 462. Samvara-Jataka. 463. Supparaka-Jataka. 464. Culla-Kunala-Jataka. 465. Bhadda-Sala-Jataka. 466. Samudda-Vanija-Jataka. 467. Kama-Jataka. 468. Janasandha-Jataka. 469. Maha-Kanha-Jataka. 470. Kosiya-Jataka. 471. Mendaka-Jataka. 472. Maha-Paduma-Jataka. 473. Mittamitta-Jataka. 474. Amba-Jataka. 475. Phandana-Jataka. 476. Javana-Hamsa-Jataka. 477. Culla-Narada-Jataka. 478. Duta-Jataka. 479. Kalinga-Bodhi-Jataka. 480. Akitta-Jataka. 481. Takkariya-Jataka. 482. Ruru-Jataka. 483. Sarabha-Miga-Jataka. 484. Salikedara-Jataka. 485. Canda-Kinnara-Jataka. 486. Maha-Ukkusa-Jataka. 487. Uddalaka-Jataka. 488. Bhisa-Jataka. 489. Suruci-Jataka. 490. Panc-Uposatha-Jataka. 491. Maha-Mora-Jataka. 492. Taccha-Sukara-Jataka. 493. Maha-Vanija-Jataka. 494. Sadhina-Jataka. 495. Dasa-Brahmana-Jataka. 496. Bhikkha-Parampara-Jataka. 497. Matanga-Jataka. 498. Citta-Sambhuta-Jataka. 499. Sivi-Jataka. 500. Sirimanda-Jataka. 501. Rohanta-Miga-Jataka. 502. Hamsa-Jataka. 503. Sattigumba-Jataka. 504. Bhallatiya-Jataka. 505. Somanassa-Jataka. 506. Campeyya-Jataka. 507. Maha-Palobhana-Jataka. 508. Panca-Pandita-Jataka. 509. Hatthi-Pala-Jataka. 510. Ayoghara-Jataka. 511. Kimchanda-Jataka. 512. Kumbha-Jataka. 513. Jayaddisa-Jataka. 514. Chaddanta-Jataka. 515. Sambhava-Jataka. 516. Mahakapi-Jataka. 517. Dakarakkhasa-Jataka see Mahaummagga-Jataka. 518. Pandara-Jataka. 519. Sambula-Jataka. 520. Gandatindu-Jataka. 521. Tesakuna-Jataka. 522. Sarabhanga-Jataka. 523. Alambusa-Jataka. 524. Samkhapala-Jataka. 525. Culla-Sutasoma-Jataka. 526. Nalinika-Jataka. 527. Ummadanti-Jataka. 528. Mahabodhi-Jataka. 529. Sonaka-Jataka. 530. Samkicca-Jataka. 531. Kusa-Jataka. 532. Sona-Nanda-Jataka. 533. Culla-Hamsa-Jataka. 534. Maha-Hamsa-Jataka. 535. Sudhabhojana-Jataka. 536. Kunala-Jataka. 537. Maha-Sutasoma-Jataka. 538. Muga-Pakkha-Jataka. 539. Mahajanaka-Jataka. 540. Sama-Jataka. 541. Nimi-Jataka. 542. Khandahala-Jataka. 543. Bhuridatta-Jataka. 544. Mahanaradakassapa-Jataka. 545. Vidhurapandita-Jataka. 546. Maha-Ummagga-Jataka. 547. Vessantara-Jataka."}
{"id": "3515607", "revid": "287204", "url": "https://it.wikipedia.org/wiki?curid=3515607", "title": "Jataka", "text": ""}
{"id": "3515608", "revid": "123639338", "url": "https://it.wikipedia.org/wiki?curid=3515608", "title": "Mark A.Z. Dipp\u00e9", "text": "Biografia.\nHa debuttato nel mondo del cinema nel 1997, con il film Spawn, trasposizione cinematografica dell'omonimo fumetto. \u00c8 il cofondatore dell'Animation Picture Company."}
{"id": "3515609", "revid": "599013", "url": "https://it.wikipedia.org/wiki?curid=3515609", "title": "Benjamin Longue", "text": "Carriera.\nClub.\nDurante la sua carriera ha giocato con varie squadre di club, tra cui anche il Bastia.\nNazionale.\nNel 2003 debutta con la Nazionale neocaledoniana, dove vanta 13 presenze."}
{"id": "3515610", "revid": "1991", "url": "https://it.wikipedia.org/wiki?curid=3515610", "title": "Vite anteriori del Buddha", "text": ""}
{"id": "3515613", "revid": "767487", "url": "https://it.wikipedia.org/wiki?curid=3515613", "title": "Jean-Paul Alaux", "text": "Fu direttore della scuola di disegno di Bordeaux.\nDipinse specialmente quadri con architetture e paesaggi. Le sue opere sono oggi nel museo di Bordeaux."}
{"id": "3515616", "revid": "287204", "url": "https://it.wikipedia.org/wiki?curid=3515616", "title": "Enzo Concina", "text": "Caratteristiche tecniche.\nDifensore centrale impiegato prevalentemente nella marcatura a uomo, era particolarmente abile nel gioco aereo, dote che sfruttava anche in fase offensiva.\nCarriera.\nGiocatore.\nClub.\nNato in Friuli, si trasferisce ancora bambino in Canada, paese di cui acquisisce la nazionalit\u00e0 e dove inizia a giocare a calcio, nell'Italia di Toronto. Tornato in Italia, su segnalazione del giocatore dell' Francesco Scorsa, passa al , con cui esordisce nel gennaio 1983 totalizzando 16 presenze. Nella stagione successiva si guadagna il posto da titolare, collezionando 33 presenze: non evita la caduta dei giallorossi in Interregionale, e poi viene acquistato dal , avendo adempiuto all'obbligo di disputare due stagioni in Serie C per i giocatori di passaporto italiano provenienti dall'estero, grazie alla mediazione di Pierluigi Cera. I bianconeri lo girano immediatamente al , con cui disputa due campionati di Serie C1 culminati con una retrocessione nel 1986. Passa quindi al , squadra con cui mette a segno 6 reti nel vittorioso campionato di Serie C1 1986-1987, e disputa due stagioni di Serie B, ottenendo una salvezza (la prima della formazione emiliana nella serie cadetta) e una retrocessione; un serio infortunio al ginocchio nel campionato 1987-1988 gli preclude la possibilit\u00e0 di passare alla di Nils Liedholm.\nNel 1989 viene acquistato dal , con cui disputa il suo terzo campionato cadetto, poi scende nuovamente di categoria: un biennio al , in Serie C1 (con Walter Mazzarri e Mario Somma), e uno spezzone di stagione al , prima di andare a concludere la carriera in Canada, nell', con cui vince un campionato nel 1994 battendo in finale i Colorado Foxes.\nIn carriera ha totalizzato complessivamente 62 presenze ed una rete in Serie B.\nNazionale.\nGrazie al doppio passaporto (italiano e canadese), viene convocato nelle file della Nazionale nordamericana, dopo aver militato anche nella selezione giovanile di quel paese. Esordisce nel luglio 1988, nell'amichevole con la Polonia, e proprio in quella partita il difensore realizza anche il gol della bandiera della sua Nazionale, battuta per 2-1. Nell'anno successivo colleziona un'altra presenza, e non viene pi\u00f9 convocato fino al 1993, quando torna in Nazionale in vista della Gold Cup. Durante la competizione disputa le sue due ultime partite con la maglia canadese, contro Martinica e Messico.\nCon una rappresentativa canadese non ufficiale ha partecipato anche all'edizione 1989 dei Giochi della Francofonia, disputando 4 partite.\nAllenatore.\nDopo il ritiro abbandona per alcuni anni il mondo del calcio. Il 10 luglio 2010 entra nello staff tecnico del , come assistente tattico di Walter Mazzarri. Nel 2013 segue Mazzarri all', con l'incarico di osservatore e nel gennaio 2014 passa al come allenatore in seconda.\nNel gennaio 2015 cambia squadra e viene assunto come allenatore in seconda dell'.\nStabilitosi a Piacenza, nel luglio 2021 diventa direttore generale della Libertas, formazione dilettantistica locale."}
{"id": "3515624", "revid": "266508", "url": "https://it.wikipedia.org/wiki?curid=3515624", "title": "Adenoma pituitario", "text": "L'adenoma pituitario o ipofisario \u00e8 un tipo di tumore che si verifica nella ghiandola pituitaria e che rappresenta circa il 15% delle neoplasie intracraniche. Sono in genere adenomi benigni suddivisi in macro e micro adenomi a seconda del diametro.\nLa sintomatologia \u00e8 correlata a alterata secrezione di ormoni ipofisarici (adenomi secernenti e non secernenti) o a lesioni da compressione delle strutture circostanti (cefalea, deficit acutezza del campo visivo, attacchi epilettici, rinorrea,etc.)\nSpesso non viene diagnosticata e piccoli tumori pituitari hanno una prevalenza stimata del 16,7% (14,4% in studi autoptici e 22,5% negli studi radiologici)."}
{"id": "3515627", "revid": "1573940", "url": "https://it.wikipedia.org/wiki?curid=3515627", "title": "Pteropus seychellensis", "text": "La volpe volante delle Seychelles (Pteropus seychellensis ) \u00e8 un pipistrello appartenente alla famiglia degli Pteropodidi, endemico delle Isole Seychelles e delle Isole Comore.\nDescrizione.\nDimensioni.\nPipistrello di medie dimensioni, con lunghezza dell'avambraccio tra 143 e 157 mm, la lunghezza della testa e del corpo tra 224 e 231\u00a0mm e un peso fino a 650\u00a0g.\nAspetto.\nIl colore del dorso \u00e8 nerastro, densamente cosparso di peli argentati, le spalle e la testa sono giallo-brunastre dorate mentre le parti ventrali sono marroni scure. Il muso \u00e8 lungo, affusolato e narastro, gli occhi sono grandi. Le orecchie sono lunghe, con l'estremit\u00e0 appuntita ed una rientranza sul bordo posteriore appena sotto la punta. Le membrane alari sono attaccate lungo i fianchi del corpo. La tibia \u00e8 priva di peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori, insolitamente pi\u00f9 sviluppato nella parte centrale. La sottospecie \"Pt.s.comorensis\" \u00e8 pi\u00f9 grande e con il dorso meno brizzolato. Gli individui dell'isola di Mafia, al largo delle coste della Tanzania, potrebbero appartenere ad una sottospecie ancora non descritta.\nBiologia.\nComportamento.\nSi rifugia sugli alberi dove Forma colonie fino a 300 individui. \u00c8 una specie prevalentemente diurna.\nAlimentazione.\nSi nutre di frutta coltivata, ma nonostante ci\u00f2 non \u00e8 considerato un problema per gli agricoltori.\nRiproduzione.\nGli accoppiamenti avvengono principalmente a giugno e luglio, con picchi nelle nascite a novembre e dicembre. Alla nascita i piccoli pesano circa 37\u00a0g.\nDistribuzione e habitat.\nL'areale di questa specie \u00e8 limitato ad alcune isole dell'Oceano Indiano.\nVive nelle foreste tropicali umide primarie e secondarie fino a 1000 metri di altitudine. \u00c8 molto comune nei villaggi e nelle citt\u00e0.\nTassonomia.\nIn accordo alla suddivisione del genere \"Pteropus\" effettuata da Andersen, \"P. seychellensis\" \u00e8 stato inserito nello \"P. rufus species Group\", insieme a \"P. rufus\" stesso, \"P. aldabrensis\", \"P. niger\" e \"P. voeltzkowi\". Tale appartenenza si basa sulle caratteristiche di avere una membrana interfemorale molto sviluppata e sulla presenza di un ripiano basale nei premolari.\nSono state riconosciute due sottospecie:\nAltre specie simpatriche dello stesso genere: \"P. livingstonii\".\nStato di conservazione.\nLa IUCN Red List, considerato il vasto areale e la popolazione numerosa, classifica \"P. seychellensis\" come specie con rischio minimo (LC)."}
{"id": "3515628", "revid": "118178677", "url": "https://it.wikipedia.org/wiki?curid=3515628", "title": "Romolo Onor", "text": "Biografia.\nNato a San Don\u00e0 di Piave nel 1880, si iscrive alla Scuola Superiore di Agraria di Pisa nell'autunno del 1898 laureandosi nel 1902 con il massimo dei voti e lode. \nAllo scopo di attuare trasformazioni agricole ed economiche, nel 1910 il Governo Italiano gli affida l'incarico di consulente agrario in Somalia. A partire dal 1911, nella localit\u00e0 di Caitoi, Onor esegue indagini sulle propriet\u00e0 fondiarie della popolazione somala e d\u00e0 avvio a una serie di esperimenti agricoli, introducendo nuove colture e tecniche di lavorazione.\nNonostante le gravi difficolt\u00e0 legate all'aridit\u00e0 del terreno, al pericolo di parassiti e a problemi di ordine tecnico e organizzativo, nel 1912 Onor crea la Stazione Sperimentale Governativa di Genale, dove negli anni successivi compie sperimentazioni sulle nuove specie vegetali introdotte.\nMorto a Genale nel 1918, viene sepolto nel cimitero italiano di Merca."}
{"id": "3515634", "revid": "1097011", "url": "https://it.wikipedia.org/wiki?curid=3515634", "title": "Stream (informatica)", "text": "Uno stream (anche detto flusso) \u00e8 un \"canale\" tra la sorgente e la destinazione attraverso il quale fluiscono i dati. Questo consente di semplificare notevolmente le operazioni di input/output dei dati, poich\u00e9 il programma interagisce solo con un oggetto e con una molteplicit\u00e0 di periferiche differenti."}
{"id": "3515639", "revid": "729019", "url": "https://it.wikipedia.org/wiki?curid=3515639", "title": "Cartellino di traffico", "text": "Un cartellino di traffico o CDR (acronimo dell'inglese Call Detail Record o Call Data Record o anche Charging Data Record per la telefonia di terza generazione) \u00e8 il record registrato in seguito ad uno scambio di informazioni tra terminali connessi ad una rete telematica. Esso contiene i dettagli della connessione/telefonata ed \u00e8 usato dalla compagnia telefonica/provider di servizi che gestisce la rete (ed in particolare dai sistemi BSS/OSS) per finalit\u00e0 multiple:\nContenuti.\nUn CDR \u00e8 composto da diversi campi, tra cui i principali possono essere:"}
{"id": "3515649", "revid": "1305772", "url": "https://it.wikipedia.org/wiki?curid=3515649", "title": "Annibale Bentivoglio", "text": ""}
{"id": "3515652", "revid": "729019", "url": "https://it.wikipedia.org/wiki?curid=3515652", "title": "Isola di St. George (Alaska)", "text": "L'isola di Saint George (isola di San Giorgio) \u00e8 una delle due maggiori isole del gruppo delle Pribilof assieme alla St. Paul. Si trova a nord dell'arcipelago delle Aleutine, tra l'Alaska e la Russia e 72\u00a0km a sud-est di St. Paul. L'isola appartiene all'Alaska (USA). La cittadina di St. George \u00e8 l'unico centro abitato dell'isola con circa un centinaio di abitanti.\nL'isola \u00e8 stata scoperta da Gavriil Pribylov nel giugno del 1786 e ha preso il nome della sua nave la \"Svjatoj Georgij\".\nSull'isola si trovano grandi colonie di uccelli marini che nidificano sulle alte scogliere, tra cui il Rissa brevirostris. Oltre a circa 210 specie di uccelli si riuniscono l\u00ec ogni estate oltre un milione di foche. Sono inoltre presenti renne e volpi artiche."}
{"id": "3515655", "revid": "461603", "url": "https://it.wikipedia.org/wiki?curid=3515655", "title": "FC Tobol Kostanai", "text": ""}
{"id": "3515656", "revid": "41057761", "url": "https://it.wikipedia.org/wiki?curid=3515656", "title": "Call data record", "text": ""}
{"id": "3515657", "revid": "41057769", "url": "https://it.wikipedia.org/wiki?curid=3515657", "title": "Call detail record", "text": ""}
{"id": "3515658", "revid": "41057778", "url": "https://it.wikipedia.org/wiki?curid=3515658", "title": "Charging detail record", "text": ""}
{"id": "3515659", "revid": "461603", "url": "https://it.wikipedia.org/wiki?curid=3515659", "title": "Alma-Ata Futbol Kluby", "text": ""}
{"id": "3515661", "revid": "461603", "url": "https://it.wikipedia.org/wiki?curid=3515661", "title": "Atyrau Futbol Kluby", "text": ""}
{"id": "3515662", "revid": "767487", "url": "https://it.wikipedia.org/wiki?curid=3515662", "title": "Arturo Boniforti", "text": "Biografia.\n\u00c8 il fratello maggiore di Enrico Boniforti, anch'egli calciatore.\nMuore nel settembre 1943, a 31 anni, e in suo onore venne disputato un torneo.\nCarriera.\nCresce nelle giovanili della sua citt\u00e0 natale, il Saronno.\nViene acquistato nel 1934 dal , che disputa la serie B.\nNel campionato 1934-1935 viene anche schierato, verso fine stagione, come centravanti, segnando anche due reti. Rimane tra i cadetti anche la stagione successiva, l'ultima tra i rossoneri.\nNel 1936 passa alla SPAL. Nei ferraresi giocher\u00e0 quattro stagioni, con un totale di 107 presenze e 15 gol. Dal 1936 al 1938 \u00e8 in Serie C, mentre per il campionato 1938-1939 la SPAL sale in Serie B, ma viene subito retrocessa nella stagione 1939-1940, dove la societ\u00e0 cambia nome in \"Ferrara\".\nViene acquistato dal per la stagione 1940-1941, la prima in Serie A per Boniforti, dove, scendendo in campo per 10 volte in sostituzione dell'infortunato Michele Andreolo, si laurea campione d'Italia.\nFinita l'esperienza bolognese, nel 1941 passa alla Pro Patria, con la quale disputa due campionati di Serie B, con 66 presenze e 4 reti.\nIn carriera ha totalizzato complessivamente 10 presenze in Serie A e 162 presenze e 10 reti in Serie B."}
{"id": "3515663", "revid": "461603", "url": "https://it.wikipedia.org/wiki?curid=3515663", "title": "O\u0137\u017eetpes K\u00f6k\u0161etau Futbol Kluby", "text": ""}
{"id": "3515665", "revid": "461603", "url": "https://it.wikipedia.org/wiki?curid=3515665", "title": "Taraz Futbol Kluby", "text": ""}
{"id": "3515670", "revid": "6923", "url": "https://it.wikipedia.org/wiki?curid=3515670", "title": "Ritorno di fiamma", "text": "Il ritorno di fiamma (afterfire o backfire in Inglese) \u00e8 una esplosione prodotta da un motore a combustione interna accompagnata da \"fiammate\" di breve durata assieme ad uno scoppiett\u00eco, dal terminale o dal sistema d'alimentazione.\nCause.\nIl ritorno di fiamma \u00e8 tipicamente una conseguenza di un rapporto aria/carburante errato ed incostante (in un senso o nell'altro) o di un malfunzionamento a livello dell'impianto di iniezione del carburante o di scarico oppure un errore di sincronizzazione del motore. \nSi pu\u00f2 quindi sintetizzare riconducendo le cause principalmente a:\nTipologie.\nPopolarmente il termine viene utilizzato per descrivere le fiammate e lo scoppiett\u00eco emessi da qualunque tipo di motore; tra i professionisti del settore viene per\u00f2 utilizzato il termine \"afterfire\" (fiammata) per indicare l'accensione del carburante all'interno dello scarico, mentre \"backfire\" (ritorno di fiamma) indica lo stesso fenomeno quando avviene nel sistema d'iniezione del carburante. L'avere due termini distinti aiuta ad identificare con maggiore chiarezza i sintomi in fase di risoluzione dei problemi nella preparazione di una vettura da competizione o per la correzione di anomalie di funzionamento.\nRitorno di fiamma all'alimentazione.\nIl ritorno di fiamma all'alimentazione si genera quando la combustione avviene in modo anomalo, quindi con tempistiche errate o in genere quando le valvole d'alimentazione rimangono o sono ancora aperte.\nRitorno di fiamma allo scarico.\nIl ritorno di fiamma allo scarico ha origine quando i gas di scarico contenenti tracce di carburante incombusto passano dalla camera di combustione allo scarico. Essendo quest'ultimo rovente a causa dell'attivit\u00e0 del motore, i gas di scarico vengono incendiati, producendo le fiammate. Pu\u00f2 avvenire anche a causa della rimozione del convertitore catalitico o del cosiddetto Db killer.\nIl fenomeno avviene anche nelle vetture da competizione, specialmente quelle sovralimentate tramite l'uso di un turbocompressore: durante la cambiata, quando il guidatore rilascia l'acceleratore per ingranare la marcia vi \u00e8 un momento in cui nel motore vi \u00e8 un eccesso di benzina che non viene incendiata (dato che l'acceleratore non viene premuto), per cui viene prodotto il \"backfire\" assieme al tipico rumore di sfiato della valvola pop-off.\nApplicazioni.\nNei veicoli meno recenti, il ritorno di fiamma pu\u00f2 essere comune o inevitabile, mentre \u00e8 pi\u00f9 raro nei motori moderni in cui la gestione del carburante \u00e8 lasciata ad una ECU (centralina elettronica), ma vi sono diverse eccezioni:"}
{"id": "3515694", "revid": "767487", "url": "https://it.wikipedia.org/wiki?curid=3515694", "title": "Scala &amp; Kolacny Brothers", "text": "Scala &amp; Kolacny Brothers \u00e8 un coro belga di voci femminili diretto da Stijn Kolacny e arrangiato e accompagnato al piano da Steven Kolacny.\nStoria del gruppo.\nFormatosi nel 1996, ha vinto il concorso \"Coro belga dell'anno\" nel 2000 e nel 2002 ha pubblicato il primo dei suoi cinque album di studio.\nMolte delle canzoni dei Scala &amp; Kolacny Brothers sono arrangiamenti corali di famosi musicisti e gruppi musicali come Bj\u00f6rk, Coldplay, Radiohead, U2, Nirvana, Depeche Mode, Muse, Rammstein, Metallica, ma nella loro discografia non mancano composizioni originali.\nIn Italia si sono fatti conoscere soprattutto a partire dal luglio 2010, quando la loro cover del brano dei Radiohead \"Creep\" \u00e8 stata utilizzata nel trailer del film \"The Social Network\".\nNel giugno 2011 hanno pubblicato il singolo \"Everlong\", cover dell'omonimo pezzo dei Foo Fighters: il regista del video \u00e8 Mark Woolen, che era stato autore anche del trailer di \"The Social Network\".\nLe cover di \"With or Without You\", \"Every Breath You Take\", \"Last Christmas\" e \"Perfect Day\" sono state utilizzate per i trailer inglesi della serie televisiva \"Downton Abbey\".\nIl 22 novembre 2011 \u00e8 uscita una versione per il mercato italiano del loro album omonimo. Questa versione contiene, in particolare, le cover di \"Sere nere\" di Tiziano Ferro e di \"Non mi va\" di Vasco Rossi.\nNel 2012 pubblicano l'album December in gran parte composto da cover di brani a tema natalizio.\nLa loro versione di \"Nothing Else Matters\" dei Metallica \u00e8 stata utilizzata nel 2014 nel primo episodio della serie televisiva statunitense \"Crisis\", nel primo episodio della diciottesima stagione di \"Squadra Speciale Cobra 11\" e, nel 2015, nel film \"Sangue del mio sangue\"."}
{"id": "3515710", "revid": "1543377", "url": "https://it.wikipedia.org/wiki?curid=3515710", "title": "Operazione Aurora", "text": "Operazione Aurora \u00e8 un attacco cibernetico cominciato a met\u00e0 del 2009 e terminato nel dicembre dello stesso anno. La notizia dell'attacco \u00e8 stata resa pubblica da Google il 12 gennaio 2010 in un blog. Nel post Google ha dichiarato che l'attacco ha avuto origine in Cina.\nIn seguito, l'attacco \u00e8 stato lanciato verso dozzine di altre aziende, tra cui Adobe, Juniper Networks e Rackspace, che hanno confermato pubblicamente di essere state prese di mira. Secondo alcuni media anche Yahoo!, Symantec, Northrop Grumman, Morgan Stanley e Dow Chemical sono state tra gli obiettivi dell'attacco.\nDopo l'attacco, Google ha scritto sul suo blog che pensava di fornire in Cina una versione del suo motore di ricerca completamente priva di censura, aggiungendo che se ci\u00f2 non fosse stato possibile, avrebbe potuto lasciare la Cina e chiudere tutti i suoi uffici nel paese asiatico. I media ufficiali cinesi hanno risposto affermando che l'incidente \u00e8 parte di una cospirazione ad opera del governo degli Stati Uniti.\nL'attacco \u00e8 stato chiamato \u201cOperazione Aurora\u201d da Dmitri Alperovitch, vicepresidente della sezione Ricerca sulle minacce di McAfee. La ricerca ai laboratori McAfee ha scoperto che la parola \u201cAurora\u201d faceva parte del percorso, nel computer di chi ha compiuto l'attacco, incluso in due dei file binari malware che McAfee sostiene che siano associati con l'attacco stesso. \u00abCrediamo che questo sia il nome che chi ha compiuto l'attacco ha dato a questa operazione.\u00bb ha scritto in un blog George Kurtz, \"chief technology officer\" di McAfee.\nSempre secondo McAfee, l'obiettivo principale dell'attacco era di ottenere l'accesso e potenzialmente di modificare i repository dei codici sorgente delle compagnie che ha preso di mira, che sono tra le pi\u00f9 importanti negli USA nei settori di difesa, sicurezza ed alta tecnologia.\nStoria.\nIl 12 gennaio 2010 Google ha rivelato sul suo blog che \u00e8 stata vittima di un attacco cibernetico. L'azienda ha affermato che l'attacco ha avuto luogo a met\u00e0 di dicembre ed \u00e8 partito dalla Cina. L'azienda di Mountain View ha anche aggiunto che pi\u00f9 di 20 altre compagnie sono state attaccate; altre fonti hanno detto che le aziende prese di mira fossero almeno 34. Come risultato dell'attacco, Google ha annunciato l'intenzione di rivedere la sua posizione in Cina. Lo stesso giorno, il segretario di Stato statunitense Hillary Clinton ha rilasciato una breve dichiarazione condannando l'attacco e chiedendo una risposta dalla Cina.\nIl 13 gennaio l'agenzia di stampa All Headline News ha riportato che il Congresso statunitense aveva l'intenzione di indagare sull'asserzione di Google che il governo cinese abbia usato i servizi della compagnia per spiare gli attivisti dei diritti umani.\nA Pechino i visitatori hanno lasciato dei fiori fuori dagli uffici di Google. Tuttavia essi sono stati rimossi ed una guardia di sicurezza cinese ha affermato che si \u00e8 trattato di un tributo floreale illegale.\nAnalisi dell'attacco.\nNel suo blog, Google ha scritto che una parte della sua propriet\u00e0 intellettuale \u00e8 stata rubata. Ha anche ipotizzato che chi ha compiuto l'attacco intendesse accedere agli indirizzi di posta elettronica Gmail dei dissidenti cinesi. Secondo il Financial Times, due indirizzi usati da Ai Weiwei sono stati violati ed il loro contenuto letto e copiato; i suoi conti bancari sono stati messi sotto indagine da parte di agenti di sicurezza statali che dissero che egli era indagato per \"non specificati sospetti crimini\".\nGli esperti di sicurezza hanno notato immediatamente la complessit\u00e0 dell'attacco. Due giorni dopo che la notizia dell'attacco diventasse pubblica, McAfee ha dichiarato che i pirati informatici hanno utilizzato alcune vulnerabilit\u00e0 0-day in Internet Explorer che prima dell'attacco erano sconosciute ai programmatori che avevano creato il sistema, ed hanno battezzato l'attacco \"Operazione Aurora\". Un mese dopo, Microsoft ha rilasciato una patch per risolvere il problema ed ha ammesso che sapevano della falla usata nell'attacco fin da settembre. Ulteriori vulnerabilit\u00e0 sono state trovate in Perforce, il software di controllo versione usato da Google per controllare il suo codice sorgente.\nI laboratori iDefense di VeriSign hanno dichiarato che l'attacco \u00e8 stato perpetrato da \"agenti del governo cinese o vicini ad esso\".\nSecondo un cablogramma proveniente dall'ambasciata statunitense a Pechino e reso pubblico da WikiLeaks, una fonte in Cina ha riportato che l'ufficio politico del Partito Comunista Cinese ha diretto l'intrusione nei sistemi di Google. Il cablogramma sostiene inoltre che l'attacco faceva parte di una campagna coordinata ed eseguita da \"operatori governativi, esperti di pubblica sicurezza e criminali cibernetici reclutati dal governo cinese\". Il documento inoltre affermava che ci\u00f2 facesse parte di una campagna nella quale i pirati informatici \"sono entrati nei computer del governo statunitense, dei suoi alleati in Occidente e del Dalai Lama fin dal 2002\". Secondo il quotidiano The Guardian, l'attacco \"\u00e8 stato orchestrato dopo che un membro dell'ufficio politico cinese ha inserito il suo nome nel motore di ricerca e ha trovato degli articoli che lo criticavano\".\nUna volta che in computer viene compromesso, una connessione backdoor mascherata da connessione SSL si collega ai server di controllo della botnet in Illinois, Texas e Taiwan, tra cui sistemi che funzionano con account sottratti alla Rackspace. Il computer della vittima a quel punto comincia ad esplorare la rete interna dell'azienda di cui fa parte, cercando altri sistemi vulnerabili e codici proprietari, tra cui soprattutto i repository dei codici sorgente.\nL'attacco \u00e8 terminato il 4 gennaio 2010, quando i server di controllo sono stati disattivati; tuttavia non si sa se i pirati informatici li abbiano spenti intenzionalmente oppure no."}
{"id": "3515715", "revid": "66387", "url": "https://it.wikipedia.org/wiki?curid=3515715", "title": "Bird strike", "text": ""}
{"id": "3515718", "revid": "767487", "url": "https://it.wikipedia.org/wiki?curid=3515718", "title": "The Dog Island", "text": "The Dog Island \u00e8 un videogioco per PlayStation 2 e Wii.\nNarra la storia di un cane.\nTrama.\nIl protagonista della storia (il vostro personaggio) vive con sua madre e il suo giovane fratello (o sorella) nel villaggio di Puroro.\nIl fratello del vostro personaggio \u00e8 ammalato da parecchio tempo e non d\u00e0 segni di miglioramento.\nDurante la notte del festival cittadino le condizioni del vostro fratello peggiorano.\nAvendo saputo che solo il dottor Potan di DOG island pu\u00f2 curare la sua malattia, il vostro personaggio si imbarca su una nave diretta all'isola per incontrare il dottore.\nPurtroppo la nave incontra la tempesta a met\u00e0 viaggio ed \u00e8 costretta a dover annullare il viaggio, ma il vostro personaggio \u00e8 ostinato ad andare a DOG island.\nCos\u00ec che inizia una lunga avventura che porter\u00e0 il vostro personaggio a fare nuove scoperte e a riuscire a curare il fratello.\nMinigiochi.\nNel gioco sono presenti 5 minigiochi:\nAccessori.\nNel gioco \u00e8 possibile acquistare accessori come cappelli o bandane.\nPer farlo \u00e8 necessario ottenere Bau.\nPer ottenere bau si devono aiutare gli altri animali, raccogliere oggetti e venderli ai collezionisti, vincere ai minigiochi o imparare nuovi odori."}
{"id": "3515731", "revid": "287204", "url": "https://it.wikipedia.org/wiki?curid=3515731", "title": "Gran Premio motociclistico d'Olanda 1967", "text": "Il Gran Premio d'Olanda fu il quinto appuntamento del motomondiale 1967.\nSi svolse sabato 24 giugno 1967 sul circuito di Assen. Erano in programma tutte le classi.\nMike Hailwood domin\u00f2 la giornata, vincendo 250, 350 e 500.\nIn 125, vittoria di Phil Read su Bill Ivy.\nNella gara della 50, Yoshimi Katayama ottenne la sua seconda vittoria stagionale, davanti ad \u00c1ngel Nieto, al suo primo podio in carriera.\nNei sidecar, Klaus Enders approfitt\u00f2 dei ritiri di Georg Auerbacher e Helmut Fath per aggiudicarsi il GP.\nClasse sidecar.\nPer le motocarrozzette si tratt\u00f2 della 99\u00aa gara effettuata dall'istituzione della classe nel 1949; si svilupp\u00f2 su 14 giri, per una percorrenza di 107,856\u00a0km.\nGiro pi\u00f9 veloce di Klaus Enders/Ralf Engelhardt (BMW) in 3' 33\" 6 a 129,800\u00a0km/h."}
{"id": "3515741", "revid": "1573940", "url": "https://it.wikipedia.org/wiki?curid=3515741", "title": "Pteropus aldabrensis", "text": "La volpe volante di Aldabra (Pteropus aldabrensis ) \u00e8 un pipistrello appartenente alla famiglia degli Pteropodidi, endemico dell'atollo di Aldabra, nell'Oceano Indiano.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 229 e 235\u00a0mm, la lunghezza dell'avambraccio tra 128 e 141\u00a0mm, la lunghezza delle orecchie tra 24 e 27\u00a0mm, un'apertura alare fino a 1,029\u00a0m e un peso fino a 395\u00a0g.\nAspetto.\nLa pelliccia \u00e8 soffice e setosa. Le parti dorsali sono marroni scure con la base dei peli grigiastra, cosparse di peli argentati sui fianchi lungo l'attaccatura delle ali, le spalle sono arancioni-brunastre, mentre le parti ventrali sono giallo-brunastre con la base dei peli bruno-nerastra. Il muso \u00e8 lungo, affusolato e nerastro, gli occhi sono grandi. Le orecchie sono lunghe e con una profonda concavit\u00e0 sul margine posteriore sotto l'estremit\u00e0 appuntita. Le membrane alari sono attaccate lungo i fianchi del corpo. La tibia \u00e8 priva di peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia in piccoli gruppi con meno di 100 individui tra le fronde delle palme da cocco e tra il denso fogliame degli alberi delle Mangrovie.\nAlimentazione.\nSi nutre di frutti di specie native di \"Ficus\", \"Calophyllum inophyllum\", \"Terminalia catappa\", \"Mystroxylon aethiopicum\", e fiori di Palme da Cocco e \"Agave sisalana\". \u00c8 stato osservato nutrirsi anche di foglie di \"Avicennia marina\".\nRiproduzione.\nSono stati osservati accoppiamenti a marzo, giugno, ottobre e gennaio, sebbene femmine con piccoli siano state riportate soltanto a dicembre e gennaio. \nDistribuzione e habitat.\nL'areale di questa specie \u00e8 ristretto all'atollo di Aldabra, a sud-ovest delle Seychelles, nell'Oceano Indiano occidentale. Probabilmente \u00e8 presente anche sul vicino atollo di Cosmoledo.\nVive in tutti i tipi di vegetazione dell'isola, con prevalenza di alberi del genere \"Casuarina\", in mangrovie e nelle piantagioni di palma da cocco.\nTassonomia.\nIn accordo alla suddivisione del genere \"Pteropus\" effettuata da Andersen, \"P. aldabrensis\" \u00e8 stato inserito nello \"P. rufus species Group\", insieme a \"P. rufus\" stesso, \"P. seychellensis\", \"P. niger\" e \"P. voeltzkowi\". Tale appartenenza si basa sulle caratteristiche di avere una membrana interfemorale molto sviluppata e sulla presenza di un ripiano basale nei premolari.\nStato di conservazione.\nLa IUCN Red List, considerato che il suo areale limitato pu\u00f2 essere minacciato da un evento catastrofico come un tifone o dall'innalzamento del livello medio del mare, classifica \"P. aldabrensis\" come specie vulnerabile (VU)."}
{"id": "3515754", "revid": "305330", "url": "https://it.wikipedia.org/wiki?curid=3515754", "title": "Graeme Segal", "text": ""}
{"id": "3515758", "revid": "117026607", "url": "https://it.wikipedia.org/wiki?curid=3515758", "title": "Ivan Davydovi\u010d Lazarev", "text": "Biografia.\nLazarev nacque a Shusha, nel Caucaso meridionale; suo padre era David Lazarev (1772-1856), principe di Vank, Kalbajar e discendente di una delle pi\u00f9 antiche famiglie della nobilt\u00e0 armena e figlio di una principessa georgiana della dinastia dei Bagration figlia di Giorgio XII di Kartli-Kakheti e re di Georgia; la madre di Ivan era invece la baronessina Ameli\u00e9 von der Ropp (1801-1869), una nobile tedesca del Baltico imparentata con i casati dei Wrangel e dei Buxhoeveden (suo nonno materno era il generale Friedrich von Buxhoeveden, bisnonno di Lazarev); nella famiglia di Lazarev si parlavano correttamente il russo, l'armeno, il tedesco, il georgiano e svariati dialetti caucasici. \nIl padre di Lazarev era riconosciuto suddito dell'impero russo pur continuando a governare i suoi possedimenti e fece educare i suoi quindici figli come russi (Ivan era il sesto di questi); dopo gli studi nelle scuole locali il giovane Lazarev fu mandato a San Pietroburgo per studiare all'accademia militare, dove si mostr\u00f2 insofferente alla disciplina ed incostante negli studi, particolarmente per la matematica e la topografia, ma altrettanto capace nelle dimostrazioni di strategia e coraggioso nelle discipline come la scherma e l'equitazione. Uscito \"juncker\" dall'accademia militare, nel 1839 venne mandato come ufficiale in Caucaso, dove in occasione del suo primo combattimento fu promosso a sottotenente.\nDopo una folgorante carriera (nel 1846 era gi\u00e0 capitano, nel 1854 maggiore, nel 1867 colonnello) e dopo le guerre in Crimea e nell'Armenia occidentale, Lazarev fu impegnato nel Caucaso settentrionale, in Dagestan per combattere i ribelli guidati da Shamil. In questa guerra Lazarev acquist\u00f2 una duratura reputazione. Contrariamente a gran parte degli ufficiali russi Lazarev aveva imparato la lingua tartara e grazie a questa conoscenza riusc\u00ec ad entrare in contatto coi musulmani ribelli ed a intavolare delle trattative di pace; privato cos\u00ec Shamil dei suoi potenziali alleati, lo costrinse ad una rapida resa alle forze russe; grazie a questa rapida azione sia diplomatica che militare si conquist\u00f2 il grado di tenente generale.\nUndici anni dopo la sua carriera in Dagestan Lazarev fu chiamato a difendere la nativa Armenia dai turchi, secolari nemici della Russia; agli inizi di questa nuova campagna il ruolo di Lazarev fu limitato a sottoposto dei generali conte Loris-Melikov e Arshak Ter-Ghukasov; successivamente gli venne affidato il comando dell'avanguardia dell'esercito russo nell'area; rimasto isolato dal resto dell'esercito nel territorio tra Arpachay e Kegacha, non riusc\u00ec ad evitare lo scontro con le forze turche provenienti dalla provincia di Kars ma riusc\u00ec a sconfiggerle dopo un estenuante combattimento. L'armata di Lazarev continu\u00f2 a proseguire in territorio nemico conquistando le citt\u00e0 attorno a Karsi: \u1e24\u0101fi\u1e93, Kanlyi, Chimon, Taynasm ad Arab-Tabi. Durante la battaglia di Kars Lazarev distrusse completamente il contingente turco e il controllo russo sull'area fu completo. Il 14 agosto 1879 Lazarev mor\u00ec mentre la sua spedizione viaggiava verso la sponda orientale del Mar Caspio su un veliero della marina russa. Come suo desiderio fu sepolto nella cappella all'interno della fortezza di Susha."}
{"id": "3515763", "revid": "41059352", "url": "https://it.wikipedia.org/wiki?curid=3515763", "title": "Sineddochi", "text": ""}
{"id": "3515772", "revid": "478814", "url": "https://it.wikipedia.org/wiki?curid=3515772", "title": "Xia occidentale", "text": ""}
{"id": "3515777", "revid": "400518", "url": "https://it.wikipedia.org/wiki?curid=3515777", "title": "Ivan Davidovich Lazarev", "text": ""}
{"id": "3515785", "revid": "1305772", "url": "https://it.wikipedia.org/wiki?curid=3515785", "title": "Lazarev", "text": "Lazarev "}
{"id": "3515787", "revid": "287204", "url": "https://it.wikipedia.org/wiki?curid=3515787", "title": "Waura", "text": ""}
{"id": "3515795", "revid": "547034", "url": "https://it.wikipedia.org/wiki?curid=3515795", "title": "Ignaz Stern", "text": "Biografia.\nSi trasfer\u00ec dalla baviera in Italia, prima in Emilia Romagna e poi a Roma. Fu allievo a Bologna di Carlo Cignani. Nel 1713 si trasfer\u00ec a Forl\u00ec, dove si specializz\u00f2 nella pittura d'altare e pittura da cavalletto per privati e mecenati monastici dell'Emilia-Romagna. La prima delle sue opere conosciute (1718-19) \u00e8 un ciclo di icone d'altare nella chiesa di Sant'Onofrio a Lugo, vicino a Ravenna . A Forl\u00ec, Stern dipinse la Madonna con Bambino e Santi (ora nella cattedrale) per i Domenicani. L'icona fa riferimento alla Madonna e angeli in gloria di Guido Reni. Dopo aver completato l'Annunciazione per la Cattedrale di Sant'Annunziata, Piacenza nel 1724, Stern torn\u00f2 a Roma. Ha realizzato dipinti per committenti privati o ecclesiastici. La pala d'altare \"Vergine in gloria\" \u00e8 a Roma, nella chiesa di San Paolo alla Regola. \u00c8 il capostipite di una famiglia di artisti. Suo figlio Ludovico Stern \u00e8 stato un affermato pittore."}
{"id": "3515796", "revid": "1272592", "url": "https://it.wikipedia.org/wiki?curid=3515796", "title": "Mary Cartwright", "text": ""}
{"id": "3515810", "revid": "123278773", "url": "https://it.wikipedia.org/wiki?curid=3515810", "title": "Doylestown (Pennsylvania)", "text": "Doylestown \u00e8 un comune (\"borough\") degli Stati Uniti, capoluogo della Contea di Bucks, nello Stato della Pennsylvania.\nA lungo nota come William Doyle's Tavern, dal nome della taverna che William Doyle fond\u00f2 nel 1745 in un luogo strategico, all'incrocio tra le vie di collegamento che univano Swede's Ford (oggi Norristown) con Coryell's Ferry (oggi New Hope) (l'attuale U.S. Route 202) e Filadelfia con Easton (l'attuale PA Route 611).\nCresciuta attorno al nucleo originario, da \"hamlet\" divenne \"village\", e quindi, per la sua posizione baricentrica, nel 1813 divenne capoluogo della contea di Bucks. Questo dette un nuovo impulso alla crescita e nel 1838 alla cittadina venne riconosciuto lo status di borough che ancora detiene.\nNel XX secolo l'archeologo Henry Chapman Mercer vi istitu\u00ec un museo che raccoglieva la sua collezione di strumenti meccanici ed utensili. Ancor oggi, questo, insieme all'abitazione dello stesso Mercer e al museo di ceramiche e utensili moravi, il \"Moravian Pottery and Tile Works\" costituisce un complesso di grande richiamo turistico che ha fatto la fortuna di Doylestown."}
{"id": "3515811", "revid": "1776051", "url": "https://it.wikipedia.org/wiki?curid=3515811", "title": "Pascasio di Arles", "text": "Biografia.\nPascasio compare sui distici episcopali ma non \u00e8 conosciuto e il suo stesso episcopato \u00e8 messo in dubbio da alcuni storici. Klingshirn, per esempio, nella sua opera su Cesario di Arles, citando san Gregorio di Tours, sostiene che l'esistenza del vescovo Pascasio non ha fondamento storico. e la \"Gallia christiana novissima\" non cita alcun testo che ne parli. Al contrario Henri Bordier, nella sua \"Histoire eccl\u00e9siastique des Francs\", riferisce che Pascasio avrebbe potuto benissimo essere stato, sia pur per brevissimo tempo, arcivescovo di Arles fra Licerio e san Virgilio d'Arles\nParimenti, Charles-Louis Richard segnala che Virgilio sarebbe potuto succedere a Pascasio e non a Licerio.\nIn ogni caso, anche se il suo episcopato ha avuto veramente luogo, esso \u00e8 durato meno di un anno tra la morte per peste di Licerio e la nomina di Virgilio, entrambi gli eventi verificatisi nel 588, in pieno sviluppo della pestilenza."}
{"id": "3515814", "revid": "29478", "url": "https://it.wikipedia.org/wiki?curid=3515814", "title": "Stato di S\u00e3o Paulo", "text": ""}
{"id": "3515815", "revid": "41060148", "url": "https://it.wikipedia.org/wiki?curid=3515815", "title": "Traut", "text": ""}
{"id": "3515824", "revid": "41060320", "url": "https://it.wikipedia.org/wiki?curid=3515824", "title": "Attivit\u00e0 metabolica", "text": ""}
{"id": "3515827", "revid": "486946", "url": "https://it.wikipedia.org/wiki?curid=3515827", "title": "Ferrante II", "text": ""}
{"id": "3515829", "revid": "767487", "url": "https://it.wikipedia.org/wiki?curid=3515829", "title": "Robert Gitelman", "text": " \u00c8 conosciuto insieme al suo socio Jaron Martinez con i nomi 2 Players, Bamba Boys, Bubble Fish, DJ Robert &amp; The Martinez Bros. e G&amp;M Project. Nonostante attraverso internet si abbiano poche informazioni a suo riguardo, le sue canzoni sono abbastanza note.\nBiografia.\nRobert Gitelman nasce a Tel Aviv il 1\u00ba giugno 1972. All'et\u00e0 di quattordici anni inizia a produrre musica e dopo un paio di anni inizia a lavorare per Radio 99 fm, la pi\u00f9 importante emittente israeliana di musica dance. Qui durante la sua trasmissione accoglie artisti come Ti\u00ebsto, Ferry Corsten, Armin Van Buuren e molti altri."}
{"id": "3515830", "revid": "1573940", "url": "https://it.wikipedia.org/wiki?curid=3515830", "title": "Pteropus samoensis", "text": "La volpe volante delle Samoa (Pteropus samoensis ) \u00e8 un pipistrello appartenente alla famiglia degli Pteropodidi, endemico delle Isole Samoa e delle Isole Figi.\nDescrizione.\nPipistrello di medie dimensioni, con lunghezza dell'avambraccio tra 120 e 145\u00a0mm, la lunghezza della testa e del corpo tra 172 e 220\u00a0mm e un peso fino a 410\u00a0g.\nIl colore del dorso \u00e8 bruno-nerastro, le parti ventrali sono marrone scuro, con i fianchi densamente cosparsi di lunghi peli color ocra. Le spalle (mantello) e la nuca sono fulve, mentre la faccia \u00e8 brizzolata. Le orecchie sono piccole, arrotondate e seminascoste nella pelliccia. La pelliccia \u00e8 moderatamente lunga. La tibia \u00e8 densamente ricoperta di peli. Le membrane alari sono attaccate sui fianchi del corpo. Il cranio presenta un rostro molto accorciato. La sottospecie \"P.s. nawaiensis\" \u00e8 pi\u00f9 piccola \u00e8 con una dentatura meno robusta.\nBiologia.\nComportamento.\nSi rifugia tra la vegetazione degli alberi in piccoli gruppi famigliari o solitariamente. \u00c8 principalmente attivo di notte.\nAlimentazione.\n\"P.s. nawaiensis\" si ciba principalmente di nettare e germogli delle piante del genere \"Pandanus\", mentre \"P.s. samoensis\", nonostante sia stato osservato cibarsi di frutta e infiorescenze della palma da cocco e dell'albero del pane, preferisce gli alberi della foresta primaria.\nRiproduzione.\nLe femmine probabilmente allattano un piccolo alla volta durante il mese di luglio.\nDistribuzione e habitat.\nQuesta specie \u00e8 diffusa sulle Isole Samoa e sulle Isole Figi.\nLa specie \u00e8 vissuta in epoca preistorica anche sulle Isole Tonga, dove \u00e8 stata sterminata dai primi colonizzatori polinesiani.\nVive nelle foreste umide tropicali primarie, pi\u00f9 raramente nelle piantagioni o aree abitate.\nTassonomia.\nIn accordo alla suddivisione del genere \"Pteropus\" effettuata da Andersen, \"P. samoensis\" \u00e8 stato inserito nello \"P. samoensis species Group\", insieme a \"P. anetianus\" e \"P. coxi\" . Tale appartenenza si basa sulle caratteristiche di avere un ripiano basale nei premolari, il rostro del cranio accorciato e gli incisivi superiori di aspetto normale.\nSono state riconosciute due sottospecie:\nAltre specie simpatriche dello stesso genere: \"P. tonganus\".\nConservazione.\nLa \"IUCN Red List\", considerato che la specie \u00e8 ancora comune all'interno del suo areale ma soggetta ad improvvisi eventi catastrofici come i tifoni, classifica \"P. samoensis\" come specie prossima alla minaccia (\"Near Threatened\").\nLa specie \u00e8 inserita nell'Appendice I della CITES."}
{"id": "3515832", "revid": "211897", "url": "https://it.wikipedia.org/wiki?curid=3515832", "title": "2 players", "text": ""}
{"id": "3515835", "revid": "211897", "url": "https://it.wikipedia.org/wiki?curid=3515835", "title": "Bamba Boys", "text": ""}
{"id": "3515837", "revid": "713168", "url": "https://it.wikipedia.org/wiki?curid=3515837", "title": "Innico d'Avalos", "text": "Innico d'Avalos si pu\u00f2 riferire a:"}
{"id": "3515840", "revid": "211897", "url": "https://it.wikipedia.org/wiki?curid=3515840", "title": "Bubble Fish", "text": ""}
{"id": "3515841", "revid": "211897", "url": "https://it.wikipedia.org/wiki?curid=3515841", "title": "Robert &amp; The Martinez Bros.", "text": ""}
{"id": "3515842", "revid": "287204", "url": "https://it.wikipedia.org/wiki?curid=3515842", "title": "Sotto mentite spie", "text": "Sotto mentite spie (titolo originale \"True Lies\") \u00e8 un romanzo di spionaggio del 1988 dello scrittore Philip Ross.\nTrama.\nDavid Bowen, consulente finanziario americano, incontra ad un concerto presso la Royal Festival Hall di Londra la bellissima Eva Kraus, una giovane tedesca che lavora come traduttrice nella capitale britannica. Tra i due nasce immediatamente una intesa sentimentale, rafforzata dalle passioni comuni per la musica e l'arte. La relazione tra i due si basa tuttavia su una comunicazione non totalmente sincera, dato che entrambi sembrano nascondere numerosi elementi del loro passato.\nQuando prende forma il sospetto di essere seguiti per le vie di Londra da un gruppo di uomini, probabilmente inviati da Heinz, il misterioso superiore di Eva, David decide che \u00e8 arrivato il momento di abbandonare la metropoli."}
{"id": "3515843", "revid": "211897", "url": "https://it.wikipedia.org/wiki?curid=3515843", "title": "G&amp;M Project", "text": ""}
{"id": "3515855", "revid": "36426", "url": "https://it.wikipedia.org/wiki?curid=3515855", "title": "Tommaso Bernabei detto il Papacello", "text": "Biografia.\nFormatosi probabilmente dapprima presso il concittadino Luca Signorelli, successivamente, tra il 1520 e il 1524, entr\u00f2 nell'orbita dei cantieri raffaelleschi a Roma, dopo la morte di Raffaello Sanzio, divenendo allievo diretto di Giulio Romano. \nDurante gli anni romani partecip\u00f2 alle decorazioni della Sala di Costantino, a quelle di Villa Madama e Villa Lante e mantenne forse intensi rapporti con la propria patria portando probabilmente a compimento diverse commissioni della bottega del suo primo maestro Luca Signorelli. \nNel 1524 alla partenza di Giulio Romano da Roma verso Mantova rientr\u00f2 stabilmente a Cortona dipingendo fin da ottobre una pala, oggi perduta, per il monastero delle Santucce. Nello stesso mese ricevette l'importante commissione di decorare gli interni del palazzone Passerini presso Cortona. Qui assieme a vari collaboratori affresc\u00f2 entro il 1525 il grande salone con storie romane ed entro il 1527 concluse completamente le decorazioni degli interni della residenza del cardinal Silvio Passerini.\nNegli stessi anni, tra il 1525 e il 1528, dipinse la tavola dell\"'Assunta\" presso la chiesa del Calcinaio a Cortona e affresc\u00f2 una \"Madonna col Bambino tra i santi Sebastiano e Rocco\" all'interno dell'abbazia di Farneta.\nNel 1529 dipinse la \"Pentecoste\" per la chiesa di San Sebastiano a Cortona (oggi nel coro del duomo) e nello stesso periodo, entro i primi anni trenta del XVI secolo, port\u00f2 a compimento con Vittorio Cirelli la tavola con l'\"Annunciazione e santi\" per San Fedele a Montone. Negli stessi anni lavor\u00f2 a Spoleto dove affresc\u00f2 la volta della \"Cappella Eroli\" nel duomo e decor\u00f2 la facciata del palazzo Racani. A partire da questo periodo la maggior parte della sua attivit\u00e0 si concentra tra l'Umbria e l'Aretino. \nNei primi anni quaranta comp\u00ec un ciclo di affreschi all'interno della chiesa di Santa Maria a Cesi (di cui oggi rimane solamente una \"Madonna col Bambino benedicente\"), dipinse la lunetta del grande portale del Calcinaio e lavor\u00f2 a pi\u00f9 riprese a Perugia, dove gi\u00e0 nel 1543 partecip\u00f2 alle decorazioni degli interni della Rocca Paolina (affreschi oggi perduti). A partire dalla met\u00e0 del quinto decennio del XVI secolo lavor\u00f2 soprattutto a Perugia dove port\u00f2 a compimento diverse tavole e affreschi con Lattanzio Pagani, in particolare decorando alcune sale all'interno del palazzo dei Priori (dove oggi si pu\u00f2 ancora ammirare il fregio della sala della \"Congregazione Governativa\" con storie di Braccio da Montone). Pass\u00f2 gli ultimi anni della sua vita a Cortona dove mor\u00ec il 18 maggio del 1559."}
{"id": "3515857", "revid": "986861", "url": "https://it.wikipedia.org/wiki?curid=3515857", "title": "Nuovi materiali", "text": "Nuovi materiali \u00e8 una collana uscita in tre serie tra il 1974 e il 1983 presso la Giangiacomo Feltrinelli Editore, riprendendo in qualche modo quella dei \"Materiali\" di alcuni anni prima.\nTitoli della collana.\nOpuscoli.\nDiretta da Pier Aldo Rovatti, la sezione comprese:\nSaggi brevi.\nLa sezione \"Saggi brevi\" era diretta da Franco Rella e conteneva:\nScritture-letture.\nLa sezione \"Scritture-letture\" era diretta da Vittorio Fagone, Antonio Porta e Aldo Tagliaferri.\nCollegamenti esterni.\nGiangiacomo Feltrinelli Editore"}
{"id": "3515858", "revid": "1821847", "url": "https://it.wikipedia.org/wiki?curid=3515858", "title": "Castello di Lerici", "text": "Il castello di Lerici \u00e8 una fortificazione a base poligonale che si erge in posizione dominante sul promontorio roccioso dell'insenatura di Lerici, in provincia della Spezia.\nIl castello fu costruito a partire dal 1152 e sub\u00ec numerose trasformazioni ad opera delle repubbliche marinare di Genova e Pisa che per la sua posizione strategica se ne contendevano il possesso. Con l'ultima modifica del 1555 il castello fin\u00ec con l'assumere l'aspetto attuale quando, per volere del genovese \"Offizio di San Giorgio\" vennero completati i lavori e, per ricordare l'evento, fu applicata la lapide ancora oggi visibile sul portale d'ingresso.\nStoria.\nIl primo insediamento difensivo di Lerici consisteva solamente in una torre, accanto alla quale poi fu costruito il castello vero e proprio e, successivamente, il borgo, piccolissimo e adiacente al castello stesso. \u00c8 quindi difficile parlare degli accadimenti del castello separatamente da quelli del borgo.\nOrigini.\nIl castello di Lerici sorge sul \"poggio\", uno spiazzo naturale creatosi nel punto pi\u00f9 alto del \"Mons Illicis\", piccolo promontorio a picco sul mare propaggine del ben pi\u00f9 esteso promontorio del Caprione. Il Mons Illicis fu sempre oggetto di contese per la sua posizione strategica dominante sul golfo della Spezia.\nLa prima notizia storica certa dell'esistenza del porto Lerici deriva da Claudio Tolomeo che, nella sua \"Geografia\" del II secolo d.C., lo menziona come attracco sul litorale tra Pisa e Genova. Nella documentazione di Claudio Tolomeo, tuttavia, non viene nominato alcun castello ma, secondo lo storico rinascimentale Francesco Gonetta, gi\u00e0 in quel periodo sarebbe esistita una torre d'avvistamento volta alla difesa del porto, cui sarebbe seguita poi l'edificazione del castello.\nNel X secolo il promontorio del Caprione era possedimento della famiglia degli Obertenghi e, per la vastit\u00e0 del territorio, Oberto I infeud\u00f2 il territorio suddividendolo tra le varie Signorie della zona. Primi tra questi furono i Signori di Vezzano e quelli di Arcola ai quali venne concessa la gran parte del promontorio.\nIl primo periodo genovese: 1152 - 1241.\nAgli inizi del XII secolo la Repubblica di Genova inizi\u00f2 ad espandersi nella riviera di Levante, nel golfo della Spezia ed il suo entroterra. Come sua prima base portuale nel 1139 dai Signori di Vezzano acquist\u00f2 il borgo di Porto Venere, in posizione dominante sul golfo. Nell'aprile del 1152 Genova compr\u00f2 anche Lerici dai Signori di Arcola, stipulando un atto firmato a Porto Venere e registrato nelle carte della Repubblica di Genova. Poich\u00e9 il \"Mons Illicis\" si trova di fronte a Porto Venere, i Genovesi con quell'acquisto avevano cos\u00ec conseguito il pieno controllo strategico del golfo.\nPoich\u00e9 i Signori di Arcola avevano ricevuto il \"Mons Illicis\" come investitura feudale, questo non fu un atto di vendita vero e proprio quanto piuttosto un nuovo atto di investitura feudale concessa a pagamento. Nel contratto feudale si sanciva che, se i Genovesi avessero costruito un castello, i precedenti feudatari Arcolani avrebbero avuto diritti su met\u00e0 del territorio infeudato ad eccezione delle costruzioni gi\u00e0 esistenti: la torre e un mastio di cui si ha notizia solo grazie a questo atto. Non sarebbe stato per\u00f2 possibile edificare ulteriormente senza il permesso dei Signori di Arcola i quali, dal canto loro, si impegnavano a difendere la fortificazione gi\u00e0 esistente.\nDurante il XIII secolo le repubbliche di Pisa e di Lucca erano in costante competizione e tutta la costa toscana era divenuta dominio pisano. Lucca, che aveva perduto il suo sbocco al mare del Porto di Motrone (Marina di Pietrasanta), dovette volgersi su Lerici, che ne divenne il naturale porto consentendole un fiorente commercio di sali e stoffe con Genova, pur costantemente osteggiato e combattuto dai Pisani.\nNel 1241 i Pisani affrontarono la potenza di Genova all'isola del Giglio. In questa battaglia navale l'alleanza pisana, nata per l'ordine dato da Ottone IV al vescovo di Luni, ai Malaspina, ai Fiorentini, ai Pistoiesi e a Volterra di aiutare i Pisani in qualsiasi occasione, sconfisse la potente flotta di Genova e il borgo di Lerici pass\u00f2 sotto il dominio pisano senza colpo ferire.\nIl periodo pisano: 1241-1256.\nFu un periodo di estrema tranquillit\u00e0 in cui Pisa edific\u00f2 il castello vero e proprio intorno alla torre e successivamente il borgo, che difese costruendo una cinta di mura.\nNel 1254 Pisa fu sconfitta in uno scontro con Genova, che impose di restituire il castello ed il nuovo borgo entro 15 giorni.\nDopo un anno Pisa non aveva ancora obbedito all'intimazione e quindi Genova entr\u00f2 in armi a Lerici, decisa a riavere le sue propriet\u00e0. L'atto di resa e consegna perpetua di Lerici a Genova fu rogato il 29 ottobre 1256. Le migliorie apportate dal dominio pisano al castello e al borgo di Lerici non furono mai eguagliati da quasi un secolo di dominio genovese.\nIl secondo periodo genovese: 1256-1396.\nNel 1256 il castello fu consolidato e ampliato ad opera dei Genovesi e successivamente nel 1555, come ricorda una lapide posta all'entrata.\nNegli anni successivi Lerici fu teatro di scontri tra Guelfi e Ghibellini e, per ben due volte, nel 1320 e nel 1326, il borgo di Lerici fu dato alle fiamme dai Guelfi, ma il castello non fu mai espugnato.\nNel 1340 il doge genovese Simone Boccanegra, dopo una serie di lotte sanguinose, ma di poca rilevanza nella vita del castello, lo riscatt\u00f2 pagando la somma di 5000 lire ai genovesi.\nNel 1348 il castello venne dato in pegno al Capitano di ventura Fra Monreale e in seguito ai Visconti, che lo difesero strenuamente dal ritorno del Boccanegra.\nIn questo periodo il castello fu utilizzato come prigione per i nemici della Repubblica genovese e, in generale, degli esponenti delle fazioni avverse alla Dominante.\nAltri domini.\nPer la debolezza della repubblica genovese, nel 1426 Lerici divenne possesso della Corona aragonese che fece prontamente allestire una potente guardia intorno al castello. I Lericini, stanchi delle continue vessazioni, riuscirono finalmente a liberare il loro borgo dal dominio aragonese nel 1473.\nPi\u00f9 tardi, nel 1491, Lerici divenne dominio della Firenze medicea. La Repubblica di Genova mosse guerra ai Fiorentini per espugnare il castello che tuttavia torn\u00f2 possesso genovese solamente grazie all'aiuto di un traditore della parte fiorentina.\nNel corso del XVI secolo il castello, che nel corso della sua lunga storia fu utilizzato non solo come baluardo militare, ma anche come magazzino, armeria, prigione, perse progressivamente la sua importanza strategica e difensiva, pur rimanendo armato contro possibili attacchi nemici.\nIl borgo di Lerici si espanse anche al di fuori delle strette mura medievali diventando una cittadina portuale con una fiorente economia. Il castello rimase cos\u00ec anche durante il XVIII secolo quando Lerici cominci\u00f2 a divenire una citt\u00e0 turistica.\nNel 1814 il castello fu al centro della battaglia di Lerici, quando un gruppo di francesi tent\u00f2 di riconquistarlo ma fu messo in ritirata da un corpo di spedizione britannico.\nArchitettura.\nIl castello di Lerici \u00e8 considerato uno degli esempi pi\u00f9 significativi di architettura castellana di tutta la Liguria.\nL'aspetto attuale del castello deriva da una sovrapposizione casuale di interventi che, contro ogni aspettativa, si sono combinati in modo cos\u00ec armonioso che il risultato appare come il frutto di un progetto preordinato. Il castello si integra perfettamente con l'altura su cui \u00e8 collocato, quasi fosse un naturale prolungamento della roccia: la posizione geograficamente strategica su cui sorge non avrebbe mai potuto ospitare un tipo di costruzione che non fosse un apprestamento guerresco. Come in questo caso, le fortificazioni medioevali sono quasi sempre il frutto di ampliamenti e rafforzamenti di strutture preesistenti ed \u00e8 quindi possibile suddividere le fasi della costruzione del castello riconducendole all'alternanza dei domini.\nDurante la fase pisana furono iniziati i lavori di costruzione per l'innalzamento della torre e della cinta muraria. La struttura a base poligonale del castello fa pensare che i Pisani non abbiano costruito partendo dalle fondamenta, bens\u00ec si siano inseriti sulla costruzione preesistente del mastio: questo dubbio \u00e8 avvalorato dal fatto che era usanza lunense, e non dell'edilizia pisana, costruire edifici con pianta poligonale. Da ricondurre ai Pisani \u00e8 anche l'ideazione e l'inizio della costruzione della cappella dedicata a santa Anastasia.\nLa cappella fu poi terminata sotto il dominio dei Genovesi dopo il 1256, anno in cui Lerici venne riconquistata. Da quell'anno in poi vennero effettuati lavori di ristrutturazione al castello che, durante l'assedio, aveva subito notevoli danni. Venne inoltre rafforzata la torre maestra ed il borgo venne cinto da una cerchia di mura e bastioni.\nLa terza fase, iniziata nel 1555, porta a compimento la costruzione dell'edificio con l'incamiciatura voluta dall\"'Offizio di San Giorgio\", che confer\u00ec al castello l'aspetto attuale e ne consolid\u00f2 l'importanza strategica.\nDescrizione del complesso architettonico.\nIl castello \u00e8 interamente costruito su basi pentagonali (sono pentagonali sia la pianta dell'intero edificio che la forma della torre) ed \u00e8 esternamente protetto da un'imponente cortina muraria. Per difendere ancora meglio il castello, cui si pu\u00f2 accedere solamente tramite un portone situato ad Ovest, i Pisani installarono un ponte levatoio le cui scanalature per lo scorrimento dei tiranti sono ancora oggi visibili. Pi\u00f9 tardi il ponte levatoio venne sostituito dalla rampa di scale parallela allo sperone occidentale.\nEntrati nel vano di ingresso del castello ci si trova di fronte a due grandi portali in pietra con arco a sesto acuto attraverso i quali si giunge nel cortile interno. Nella parte alta delle mura di cinta del lato Nord fu ricavata una serie di arcate e feritoie, probabilmente previste allo scopo di lanciare con la balestra; successivamente furono murate in occasione dell'opera di incamiciatura iniziata a partire dal XVI secolo.\nDal vano di ingresso, salendo una rampa di scale, si arriva al primo piano dove uno dei locali di maggior prestigio storico-architettonico \u00e8 costituito dalla cappella di Santa Anastasia che, con le sue volte a crociera ben conservate e la tipica decorazione in pietra nera e marmo bianco, \u00e8 caratteristica dello stile gotico del XIII secolo.\nA sinistra rispetto alla scala si trova un ampio salone con volte a vela in mattoni, mentre a destra si sviluppa un vano irregolare con un'ampia volta a botte, al quale sono adiacenti altri due vani pi\u00f9 piccoli. Un antico forno con volta a cupola in mattoni \u00e8 stato rinvenuto durante i lavori di restauro del 1997, nello sperone occidentale.\nIl secondo piano del castello, che negli anni passati era stato adibito a ostello per la giovent\u00f9, \u00e8 stato restaurato rifacendone la copertura originaria a falde di legno, come testimoniano le carte dello storico Matteo Vinzoni. Da qui, attraverso due uscite, si giunge sulla terrazza lastricata con pietre arenaria. Ad Est, in adiacenza al lato Sud della torre, furono edificati due piani che fungevano da abitazione per il Comandante della guarnigione.\nLa torre del castello.\nLa pianta pentagonale della torre \u00e8 tipica dell'edilizia militare lunense. Il suo angolo pi\u00f9 acuto \u00e8 peculiarmente rivolto verso il borgo in modo da avere due fronti di difesa pi\u00f9 ampi rispetto agli altri. La torre ha un'altezza di 29 metri; fu costruita dai Pisani che la vollero la pi\u00f9 imponente possibile per intimidire la vicina Porto Venere, allora dominio dei Genovesi.\nLa torre si erge sul lato Sud-Est del castello: la parte alta \u00e8 decorata con quattro ordini di archetti sporgenti gli uni sugli altri al di sotto dei quali si vedono le caratteristiche fasce bicrome in marmo bianco e grigio in stile gotico; al suo interno \u00e8 tutt'oggi visibile l'intercapedine, larga due metri, tra la torre originaria (gi\u00e0 ricostruita, o forse semplicemente restaura, dai pisani) e quella esterna con cui i Genovesi la rivestirono.\nLa cappella di Santa Anastasia.\nL'epigrafe che si trova sull'architrave della cappella d'ingresso, apposta nel 1555 a ricordo della vittoria genovese del 1256, recita:\nCostruita in forme gotiche, la cappella da sola nobilita l'intero edificio. La sua costruzione non ebbe compimento nel periodo pisano e in essa, come per tutto il castello, si trova l'espressione di diversi stili che nel corso degli anni portarono al risultato finale.\nLa chiesa vera e propria ha pianta rettangolare ed \u00e8 divisa in due parti da un grande arco dal quale partono volte a crociera. Attraverso un portale ad arco leggermente falcato si accede ai due vani che costituiscono la chiesa: i pavimenti si elevano gradualmente procedendo verso il fondo, nell'avvicinarsi al celebrante. La rozza muratura in pietra \u00e8 tipicamente medioevale; l'unica concessione alla decorazione \u00e8 l'alternanza di fasce bianche e nere riproposte anche sul soffitto, la cui pianta quadrata ben si presta alla decorazione. Nella chiave di volta compare san Giorgio.\nIl museo geopaleontologico e la galleria d'arte.\nIl castello ospitava un museo geopaleontologico, aperto al pubblico nel 1998 e intitolato a Ilario Sirigu, che nel 1987 rinvenne durante un'escursione nel territorio lericino alcune piste di impronte fossili in una piana alluvionale costiera. Il museo nel castello fa parte del progetto PANGEA, una rete museale che mette in collaborazione diversi musei di storia naturale italiani.\nIl castello e le sue vedute sono state dipinte da artisti da ogni parte del mondo. Per celebrare la magnificenza della struttura \u00e8 stata allestita sotto il castello una galleria d'arte con tutti i quadri che lo raffigurano."}
{"id": "3515860", "revid": "1573940", "url": "https://it.wikipedia.org/wiki?curid=3515860", "title": "Pteropus pilosus", "text": "La volpe volante maggiore di Belau (Pteropus pilosus ) \u00e8 un pipistrello appartenente alla famiglia degli Pteropodidi, vissuto in epoca storica sull'Isola di Belau, nella Micronesia.\nDescrizione.\nDimensioni.\nPipistrello di grandi dimensioni, con lunghezza dell'avambraccio di circa 151,5mm, la lunghezza del piede di 46,5\u00a0mm e la lunghezza delle orecchie di 25,5\u00a0mm.\nAspetto.\nLa pelliccia \u00e8 moderatamente lunga. Le parti dorsali sono marroni scure, cosparse di lunghi peli argentati e con le spalle fulve, mentre le parti ventrali sono pi\u00f9 chiare. Il muso \u00e8 lungo ed affusolato, gli occhi sono grandi. Le orecchie sono piccole, arrotondate e parzialmente nascoste nella pelliccia. La tibia \u00e8 ricoperta di peli. Le membrane alari sono attaccate lungo i fianchi del corpo. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nDistribuzione e habitat.\nLa specie \u00e8 vissuta in epoca storica sull'Isola di Belau, nella Micronesia. Nessun individuo \u00e8 stato pi\u00f9 catturato dal 1874. Sono conservati soltanto due esemplari nelle collezioni del Natural History Museum di Londra e il Naturalis di Leida, Paesi Bassi.\nTassonomia.\nIn accordo alla suddivisione del genere \"Pteropus\" effettuata da Andersen, \"P. pilosus\" \u00e8 stato inserito nello \"P. pselaphon species Group\", insieme a \"P. pselaphon\" stesso, \"P. insularis\", \"P. nitendiensis\", \"P. tuberculatus\", \"P. vetulus\", \"P. fundatus\", \"P. tokudae\" e \"P. allenorum\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sulla presenza di una cuspide aggiuntiva nei canini superiori.\nStato di conservazione.\nLa IUCN Red List, considerato che nessuna specie \u00e8 stata pi\u00f9 catturata e/o osservata dal 1874, classifica \"P. pilosus\" come specie estinta (EX).\nLa CITES ha inserito questa specie nell'appendice I."}
{"id": "3515861", "revid": "767487", "url": "https://it.wikipedia.org/wiki?curid=3515861", "title": "Stay Cool", "text": "Stay Cool \u00e8 una commedia americana del 2009 diretta da Michael Polish, accreditato come Ted Smith.\nGli interpreti principali sono Mark Polish, Winona Ryder, Hilary Duff, Josh Holloway, Sean Astin, Chevy Chase e Jon Cryer.\nIl film, scritto dai fratelli Mark e Michael Polish, fu presentato al Tribeca Film Festival il 23 aprile 2009, ottenendo ottime recensioni da parte della critica internazionale. Anche MTV lo colloc\u00f2 tra le dieci pellicole pi\u00f9 sorprendenti del 2009, definendolo il film pi\u00f9 maturo della classifica. Al \"Tribeca Film Festival\" fu definito un film che \"ci ricorda splendidamente come il tempo voli e che le vecchie fiamme sono tremendamente difficili da spegnere\".\nIn Italia il film \u00e8 stato trasmesso in prima visione su Rai Movie il 20 febbraio 2011. Nei Paesi Bassi usc\u00ec il 14 settembre 2010 e in Australia il 22 settembre dello stesso anno.\nTrama.\nLo scrittore di successo Henry McCarthy \u00e8 chiamato dal vecchio liceo che frequentava per tenere il discorso durante la cerimonia degli ex alunni. Tornato in citt\u00e0 per quest'evento, incontrer\u00e0 i suoi vecchi amici e Scarlet, la ragazza di cui si era invaghito al liceo, ma che non lo aveva corrisposto. La situazione si complica quando la bella Shasta, studentessa dello stesso liceo, si innamora di lui e decide di invitarlo al ballo studentesco.\nProduzione.\nIl film \u00e8 stato girato tra luglio e settembre 2008 in California, a Santa Clarita, a Saugus e a Valencia con un budget stimato intorno ai 4 milioni e mezzo di dollari."}
{"id": "3515862", "revid": "86599", "url": "https://it.wikipedia.org/wiki?curid=3515862", "title": "C/1980 Y1 Bradfield", "text": "C/1980 Y1 (Bradfield) \u00e8 l'undicesima cometa scoperta da William Ashley Bradfield: la cometa \u00e8 definita cometa non periodica, in effetti ha un'orbita ellittica con un periodo dell'ordine dei 900.000 anni.\nTra l'11 e il 14 gennaio 1981 \u00e8 andata soggetta ad un improvviso aumento di luminosit\u00e0 (outburst in inglese)."}
{"id": "3515865", "revid": "599013", "url": "https://it.wikipedia.org/wiki?curid=3515865", "title": "LifeStraw", "text": "LifeStraw \u00e8 un dispositivo simile ad una cannuccia che ha il compito di filtrare l'acqua in modo da renderla potabile. \n\u00c8 un prodotto rivolto soprattutto ai Paesi in via di sviluppo e a popolazioni colpite da crisi umanitarie (ad esempio in seguito a catastrofi naturali come terremoti e alluvioni).\nStoria.\nLifeStraw \u00e8 stato progettato nel 2005 dall'azienda svizzera \"Vestergaard Frandsen\".\nDescrizione.\nIl dispositivo filtrante \u00e8 inserito in un tubo della lunghezza di 31 cm e di 30 mm di diametro in materiale plastico. Il meccanismo di filtrazione \u00e8 esclusivamente di tipo fisico e si basa su un filtro a fibre cave, attraverso le quali possono passare solo particelle che abbiano un diametro minore di 0.02 micrometri.\nFunzionalit\u00e0.\nUn singolo dispositivo pu\u00f2 filtrare un massimo di 1000 litri di acqua (che sono sufficienti al fabbisogno di una persona per un anno, anche se il dispositivo in s\u00e9 ha un tempo di utilizzo utile largamente inferiore all'anno), rimuovendo il 99,9999% dei batteri eventualmente presenti e il 99,9% dei parassiti (inclusi \"Giardia\" e \"Cryptosporidium\"). Mentre non \u00e8 in grado di filtrare metalli pesanti e virus.\nLifeStraw Family \u00e8 un prodotto simile a LifeStraw con una maggiore autonomia: pu\u00f2 infatti filtrare un massimo di 18.000 litri di acqua (che sono sufficienti al fabbisogno di una famiglia di 5 componenti per tre anni).\nDistribuzione.\nLifeStraw e LifeStraw Family sono stati distribuiti:\nRiconoscimenti.\nLifeStraw ha vinto i seguenti premi:\nArticoli.\nLifeStraw \u00e8 apparso nei seguenti articoli:"}
{"id": "3515870", "revid": "106908", "url": "https://it.wikipedia.org/wiki?curid=3515870", "title": "Horrible Bosses", "text": ""}
{"id": "3515872", "revid": "149485", "url": "https://it.wikipedia.org/wiki?curid=3515872", "title": "Kari Aronpuro", "text": "Originario di Tampere, Si avvicina alla poesia leggendo Ezra Pound e Walt Withman, la cui opera incontra presso la biblioteca locale.\nL'amicizia degli anni del liceo con Eeva-Liisa Manner lo mette in contatto con il modernismo finlandese, e la sua formazione letteraria prosegue all'interno del circolo di Mikko M\u00e4kel\u00e4. Pubblica la sua prima raccolta nel 1964, ricevendo il premio \"J. H. Erkko\" per autori esordienti. Autore prolifico, da quella data la sua presenza rimane costante nel panorama poetico finlandese per cinque decenni. Al termine dei suoi studi universitari trova impiego come bibliotecario, professione che non abbandoner\u00e0 fino alla pensione.\nLa sua opera giovanile \u00e8 segnata dall'influsso dell'ideologia maoista, e anche in seguito l'autore manterr\u00e0 un vivo impegno politico pur manifestato con compostezza e sottile ironia. L'interesse per la semiotica giunge negli anni '70 e corrisponde ad una nuova fase nella sua produzione poetica.\nLa sua opera, che consta di 21 raccolte, \u00e8 stata parzialmente tradotta in dieci lingue, in gran parte inedita in italiano."}
{"id": "3515876", "revid": "287204", "url": "https://it.wikipedia.org/wiki?curid=3515876", "title": "Al-Muntafiq", "text": "Al-Muntafiq () \u00e8 una grande confederazione tribale araba del centro e del sud dell'Iraq.\nLa trib\u00f9 \u00e8 divisa in tre branche: i B. Malik, i B. al-Ajwad e i B. Sa\u02bf\u012bd. La maggior parte delle trib\u00f9 traccia la sua genealogia dalla trib\u00f9 dei Banu 'Uqayl, gi\u00e0 parte dell'ampia e antica confederazione tribale dei Banu 'Amir del Najd. Tuttavia i tradizionali leader degli al-Muntafiq sono della famiglia degli \u0100l Sa\u02bfd\u016bn (\"il casato dei Sa\u02bfd\u016bn), wche si dice siano \"Shar\u012bf\" originari di Mecca, mentre la branca degli al-Ajwad si dice discenda dall'antica trib\u00f9 dei Banu Tayy.\nDella presenza della trib\u00f9 nei deserti iracheni si ha notizia gi\u00e0 in et\u00e0 abbaside e gi\u00e0 allora la si definiva una delle pi\u00f9 potenti trib\u00f9 beduine dell'Iraq. In et\u00e0 ottomana, la trib\u00f9 guadagn\u00f2 il controllo della regione di Bassora, sotto nominale sovranit\u00e0 ottomana. Nel 1521 i Muntafiq occuparono al-Ahsa (o al-Hasa) e al-Qatif (nell'odierna Arabia Saudita orientale), venendone per\u00f2 allontanati dai Ban\u016b Kh\u0101lid.\nDurante il periodo ottomano, la maggior parte delle trib\u00f9 si sedentarizz\u00f2, dedicandosi all'agricoltura nell'Iraq meridionale e occidentale. Sotto gli Ottomani, a partire dal XVIII secolo, i Muntafiq abbracciarono la versione sciita dell'Islam. La citt\u00e0 di N\u0101\u1e63iriya, nell'Iraq meridionale, ricevette il suo nome da N\u0101\u1e63ir, uno \"Shaykh\" della trib\u00f9 e la provincia circostante \u00e8 stata chiamata \"Provincia di al-Muntafiq\" fino al 1976. Quanti sono rimasti beduini si dedicano all'allevamento di piccoli animali, quali pecore e capre, piuttosto che di animali pi\u00f9 grossi come i dromedari e ci\u00f2 li rende meno mobili e meno competenti nelle cosiddette \"arti belliche\", se comparate ai beduini del cuore dell'Arabia che allevano dromedari.\nSebbene i leader nominali della trib\u00f9 dell'\u0100l Sa\u02bfd\u016bn siano sunniti, la maggior parte dei componenti della trib\u00f9 \u00e8 sciita."}
{"id": "3515877", "revid": "46931", "url": "https://it.wikipedia.org/wiki?curid=3515877", "title": "Uaur\u00e1s", "text": ""}
{"id": "3515878", "revid": "46931", "url": "https://it.wikipedia.org/wiki?curid=3515878", "title": "Aur\u00e1", "text": ""}
{"id": "3515879", "revid": "46931", "url": "https://it.wikipedia.org/wiki?curid=3515879", "title": "Vaur\u00e1", "text": ""}
{"id": "3515882", "revid": "486946", "url": "https://it.wikipedia.org/wiki?curid=3515882", "title": "Beduine", "text": ""}
{"id": "3515886", "revid": "11959", "url": "https://it.wikipedia.org/wiki?curid=3515886", "title": "Al-Ahsa", "text": ""}
{"id": "3515894", "revid": "287204", "url": "https://it.wikipedia.org/wiki?curid=3515894", "title": "Bristol (Pennsylvania)", "text": "Bristol \u00e8 un comune (\"borough\") degli Stati Uniti d'America, nella Contea di Bucks nello stato della Pennsylvania.\nPosta sulle rive del fiume Delaware, di fronte alla cittadina di Burlington nel New Jersey, 37\u00a0km a nord est di Filadelfia, \u00e8 uno dei primi comuni della Pennsylvania. Fondata nel 1681 col nome di Buckingham, fu chiamata poi New Bristol fin quando divenne borough col nome attuale gi\u00e0 nel 1720. \u00c8 stata anche capoluogo di contea, prima del 1725."}
{"id": "3515895", "revid": "267975", "url": "https://it.wikipedia.org/wiki?curid=3515895", "title": "Siagrio di Autun", "text": "Biografia.\nNel 567 partecip\u00f2 al secondo sinodo di Lione, nel 573 al quarto Concilio di Parigi, riunito dal re Gontrano, poi al primo Concilio di M\u00e2con nel 581 e nel 583 al terzo Concilio di Lione.\nNel 588 sostenne la candidatura di san Virgilio alla cattedra episcopale di Arles.\nNel 596 ricevette alcuni monaci, guidati da sant'Agostino di Canterbury ed inviati da papa Gregorio I in missione per convertire l'Inghilterra.\nEgli ottenne dalla regina Brunechilde la costruzione ad Autun di tre edifici che ebbero successivamente un grande ruolo nella vita della citt\u00e0: l'Abbazia di Sant'Andochio, l'Abbazia femminile di Santa Maria e quella maschile di San Martino.\nNel 599 ricevette da papa Gregorio I il \"pallium\" con il potere d'indire concili.\nDichiarato santo alla morte, viene festeggiato il 2 settembre."}
{"id": "3515897", "revid": "1904508", "url": "https://it.wikipedia.org/wiki?curid=3515897", "title": "Antonello Sanseverino", "text": "Fu a capo della Congiura dei baroni del 1485. Spos\u00f2 nel 1480 Costanza da Montefeltro, figlia di Federico da Montefeltro, duca di Urbino.\nBiografia.\nAntonello era figlio di Roberto Sanseverino, I principe di Salerno, e di Raimondina (o Bernardina) Orsini dei duchi di Venosa.\nRicevette la prima educazione presso la corte paterna, florida di letterati, artisti e musicisti grazie al rinnovamento culturale promosso da Roberto Sanseverino negli anni Sessanta. In seguito alla sua morte, ne eredit\u00f2 (1474) lo \u2018Stato\u2019, ma essendo ancora minorenne fu posto sotto la tutela della nonna paterna Giovanna. Al padre succedette (1475) anche nel prestigioso ufficio di grande ammiraglio del Regno, che, oltre a un lauto stipendio, garantiva ampi privilegi giurisdizionali e fiscali. Solo nel giugno del 1477, tuttavia, Sanseverino comp\u00ec la cavalcata rituale in Napoli per la presa di possesso dell\u2019ufficio: la cerimonia preluse a un viaggio via mare in Spagna al fianco dell\u2019erede al trono Alfonso e ad altri importanti baroni per condurre da re Ferrante la sua futura sposa, Giovanna d\u2019Aragona.\nNel 1480 prese in moglie Costanza, figlia del duca di Urbino Federico da Montefeltro (dalla quale ebbe poi nel 1485 Roberto, primogenito ed erede). Le nozze, oltre a conferirgli indubbio prestigio e a imparentarlo con Roberto Malatesta e Giovanni Della Rovere, che avevano anch\u2019essi sposato figlie del duca, rafforzarono il suo legame con gli interessi della monarchia; un legame ulteriormente consolidato in quello stesso anno dal matrimonio tra la sorella minore e un figlio naturale del re, Ferdinando conte di Arena. Tra il 1480 e il 1481 fu impegnato militarmente contro i turchi nella guerra d\u2019Otranto. Salpato da Napoli al comando di un grosso contingente di galee e navi, fronteggi\u00f2 infatti il nemico presso l\u2019isola di Saseno e nella baia di Valona.\nIl \"Liber rationum\" del 1483 consente di accertare la consistenza dello \u2018Stato\u2019 di Sanseverino, formato dalle seguenti localit\u00e0, citt\u00e0 e terre: Rocca Imperiale, difesa di Tresaie, Noia, Colobraro, Garaguso, Atena, Polla, Salerno, Castellabate, Sala, Marsico, San Severino, Agropoli, difesa di San Teodoro, Cilento. La gran parte delle entrate (provenienti dalle rendite agrarie e dai ricavi dell\u2019allevamento) era assorbita da spese correnti (lavori, salari, manutenzione), ma un sostanzioso impegno finanziario era costituito dall\u2019armamento di galee (in parte ammortizzato da assegnazioni e prestiti) e dalla cura di fortificazioni e difese terrestri, che Sanseverino teneva sempre in efficienza. Nei feudi l\u2019amministrazione fu affidata anche a competenti ufficiali stranieri, come esattori e fattori legati ai banchieri fiorentini Strozzi. In effetti il controllo sugli aspetti economici e finanziari fu rigoroso: Raffaele Colapietra (1999) ha visto nella gestione di Sanseverino un modello di \"\u00abruralizzazione tardofeudale\"\u00bb, che invest\u00ec in particolar modo il Cilento: ad Agropoli, ad esempio, egli concesse (1483) capitoli che rappresentano un evidente tentativo di circoscrivere l\u2019iniziativa locale. Forti invece le resistenze a Salerno, dove l\u2019attivit\u00e0 commerciale e finanziaria si mantenne fiorente \u2013 alla fiera del 1478 presero parte ancora molti operatori, anche forestieri \u2013, supportata oltretutto dalle politiche della monarchia.\nL'astio con gli Aragonesi.\nFurono diversi i motivi che, nella prima met\u00e0 degli anni Ottanta, contribuirono a far maturare l\u2019avversione di Sanseverino nei confronti della monarchia aragonese: dagli ingenti prestiti richiesti da una \"Corona\" in continuo stato di belligeranza, alle pesanti ingerenze del sovrano nei suoi possedimenti, fino alla generale politica accentratrice della dinastia che, attraverso i ruvidi modi del duca di Calabria Alfonso II \u2013 celebre l\u2019oltraggio ai baroni durante il suo ingresso trionfale a Napoli, il 3 novembre 1484, giunse a minacciare la demanializzazione dei feudi posti a trenta miglia dalla capitale.\nUn dispaccio al duca di Milano dell\u2019oratore sforzesco a Napoli, Branda Castiglioni racconta, ad esempio, di un acceso confronto avvenuto tra re Ferrante, Antonello e Girolamo Sanseverino gi\u00e0 nel settembre 1482. Quest\u2019ultimo, spalleggiato dal principe di Salerno, si era lamentato per la perdita di reputazione, per lo svuotamento delle sue casse da parte del re, per l\u2019essere come \"\u00abdestenuto et confinato\u00bb\" a corte, non potendo provvedere ai suoi feudi. Un elemento fondamentale del disagio era infine l\u2019impossibilit\u00e0 di tenere milizie baronali, sancita dalla riforma militare del 1464. Alle proteste, il sovrano avrebbe risposto con dure accuse e minacce nei confronti di entrambi i baroni, tacciati di voler fomentare una ribellione. \u00c8 chiaro come ormai i rapporti fossero a un punto di non ritorno e la casata Sanseverino si sentisse in serio pericolo.\nSanseverino e la Congiura dei Baroni.\nAntonello ord\u00ec la congiura contro il re Ferrante d'Aragona nel 1485: consigliato da Antonello Petrucci, Francesco Coppola, Luigi dei Gesualdo da Caggiano, riun\u00ec intorno a s\u00e9 molte famiglie feudatarie del Regno della fazione guelfa favorevoli agli angioini, tra cui oltre i Sanseverino si ricordano i Caracciolo principi di Melfi, i Gesualdo marchesi di Caggiano, i del Balzo-Orsini principi di Altamura e di Venosa, i Guevara principi di Teramo, i Senerchia (Sinerchia) conti di Sant'Andrea e Rapone. Il piano previsto dai congiurati era il seguente: i Baroni dei territori pi\u00f9 vicini alla capitale avrebbero impedito al Re di attraversarli, interrompendo cos\u00ec le comunicazioni di Napoli con il resto del paese. Una volta isolata la capitale, si sarebbe consentito al Papa ed agli altri rinforzi di penetrare nel territorio del Regno al confine tra lo Stato della Chiesa e gli Abruzzi. In ci\u00f2, il Papa si sarebbe avvalso dell'aiuto del Lorena, in nome delle vecchie aspirazioni angioine su Napoli, e di Roberto di San Severino, primo capitano d'Italia, che avrebbe agito per conto della Repubblica di Venezia, ma anche per conto dei suoi familiari napoletani.\nIl Re, scoperta la congiura, pun\u00ec pesantemente i suoi avversari dando loro la caccia uno ad uno. La determinazione e la tempestivit\u00e0 di questa iniziativa del re e di Alfonso scompaginarono non poco le file dei Baroni, che ne subirono pesantemente il contraccolpo negativo. Antonello Sanseverino apparve ancor meno di prima disposto a mediazioni ed a soluzioni diplomatiche, e diffid\u00f2 ancora di pi\u00f9 del re. Imped\u00ec che il Coppola fosse inviato dal Papa in rappresentanza dei Baroni e soprattutto disert\u00f2 un incontro che il Coppola medesimo gli aveva preparato con il re in persona. Quindi si asserragli\u00f2 in Salerno, mentre la direzione della Congiura tornava nelle mani del prudente Gerolamo Sanseverino, Principe di Bisignano, che riprese a tessere la tela di un possibile accordo con il Re, con il quale giunse ad incontrarsi riportando un certo successo. Giunto a Miglionico, il re raccomand\u00f2 ai baroni di convincere anche gli assenti, e in primo luogo il Principe di Salerno, a sottoscrivere la pace. I Baroni sembrarono soddisfatti di ci\u00f2 che il re concedeva loro; e, per renderlo pi\u00f9 sicuro, lo vollero accompagnare fino a Terra di Lavoro. Avrebbero poi proseguito verso Salerno, per smuovere il recalcitrante Antonello Sanseverino e, come avevano promesso, fargli accettare le condizioni. Successivamente il Re, contravvenendo i patti, fece imprigionare e giustiziare i baroni pi\u00f9 esposti nella congiura.\nPer non cadere in mano al re, Antonello fugg\u00ec dal Regno travestito da mulattiere e si rifugi\u00f2 in Francia, dove medit\u00f2 la sua vendetta, spingendo il re francese Carlo VIII alla conquista del Regno di Napoli. Nel 1495, Carlo VIII, calato in Italia con un grosso esercito, occup\u00f2 molte citt\u00e0 e il 12 di febbraio fece l'entrata in Napoli, avendo a fianco Antonello Sanseverino, grande ammiraglio del Regno e suo principale consigliere. Il Sanseverino sostenne i francesi combattendo per mare e per terra; e specialmente il 6 giugno 1496 nell'assalto dell'isola d'Ischia, dove si era ridotto il nuovo re di Napoli, il giovane Ferdinando II.\nNel novembre 1496 Antonello fece uscire dal presidio di Castelnuovo i soldati francesi e, a dispetto dei nemici, li condusse nei suoi possedimenti di Salerno. Qui ebbe il tempo di comporre un piccolo esercito col quale occup\u00f2 molti paesi della Puglia e poi lo ricongiunse al grande esercito comandato dal duca di Monpensier. Infine, vedendo le cose dei francesi andare in rovina, si ritir\u00f2 nel suo castello di Agropoli, dove nel giugno del 1496 ricevette Prospero Colonna, mandatovi da Ferdinando per convincerlo a ritornare alla obbedienza regia. Nel frattempo giunse notizia della morte del re Ferdinando e della successione al trono del principe Federico, il quale cerc\u00f2 in ogni modo di attirarsi l'amicizia del principe di Salerno, il cui valore e la cui potenza erano presso la corte in grande considerazione e rispetto. Il nuovo re lo reintegr\u00f2 nei suoi possedimenti e nella carica di grande ammiraglio, concedendogli un assegno annuo di 7000 ducati. Si progett\u00f2 anche un matrimonio tra la secondogenita di Federico e il primogenito di Antonello. Ben presto, tuttavia, diversi fattori contribuirono a rimettere Sanseverino in contrasto con la monarchia: fra questi un attentato al principe di Bisignano (23 ottobre), la spedizione di Federico contro Gaeta e soprattutto il rifiuto del re di restituire integralmente le fortezze cilentane. Antonello per\u00f2, memore delle recenti sciagure dei Baroni, non si lasci\u00f2 vincere dalle profferte reali e si chiuse nel suo castello di Teggiano, le cui fortificazioni gli offrivano un asilo saldo e quasi inespugnabile.\nFederico riun\u00ec un esercito di ventimila tra fanti e cavalli e dopo aver sottomesso la citt\u00e0 di Salerno pose assedio al castello di Teggiano, dove Sanseverino era asserragliato con forze esigue, ma deciso a resistere a oltranza (3 novembre). Non mancarono furiosi assalti (respinti dai nobili cavalieri Dianesi di Antonello, tra essi d'Alitto , de Honestis e Carrano) in uno dei quali rest\u00f2 ucciso il giovane figlio del Duca di Sora. L\u2019assedio si protrasse per un mese e mezzo, peraltro non senza trattative diplomatiche e proposte di accordo, che prevedevano per il ribelle la garanzia milanese, pontificia e soprattutto veneziana, oltre a un indennizzo. La capitolazione avvenne il 17 dicembre. A met\u00e0 gennaio 1498, Antonello consegn\u00f2 i suoi castelli e, ottenuto il denaro pattuito, dalla Lucania si spost\u00f2 a Trani, sulla costa pugliese, controllata dai veneziani; di l\u00ec il 10 febbraio si rec\u00f2 a Senigallia, presso il cognato Giovanni Della Rovere. L\u00ec mor\u00ec circa un anno dopo, il 27 gennaio 1499.\nIl figlio Roberto II Sanseverino recuper\u00f2 i possedimenti paterni.\nLa figura di Antonello Sanseverino.\nLa figura di Antonello Sanseverino \u00e8 senza dubbio paradigmatica di una complessa fase di transizione per il Regno di Napoli. Con la fine del principato di Taranto e del suo titolare Giovanni Antonio Del Balzo Orsini, egli eredit\u00f2 dal padre lo \"status de facto\" di \u2018primo barone\u2019, ma in un contesto molto diverso da quello che, sotto re Alfonso il Magnanimo, aveva determinato il consolidamento di un amplissimo potere feudale. A partire dalla fine della guerra di successione, che ne sanc\u00ec l\u2019ascesa al trono contro un largo fronte di baroni ribelli, Ferrante d\u2019Aragona persegu\u00ec, infatti, con decisione una politica accentratrice volta al superamento del modello monarchico-feudale, con riforme e interventi in vari ambiti strategici (militare, giurisdizionale, economico); una spinta propulsiva inedita, questa, accentuata ancor pi\u00f9 all\u2019inizio degli anni Ottanta del Quattrocento, che non poteva dunque non confliggere con un\u2019ancora forte autocoscienza signorile, manifestata emblematicamente dalla potente casa Sanseverino.\nAntonello, suo principale esponente, incarn\u00f2 pi\u00f9 di tutti il \u2018tipo\u2019 dell\u2019irriducibile barone ribelle, capace, attraverso un\u2019azione politica su scala internazionale e un saldo controllo territoriale, di proporsi come ago della bilancia per le sorti del Regno. Anche le basi per sostenere questo ruolo, tuttavia, crollarono progressivamente nell\u2019ultimo scorcio del Quattrocento: la \u2018restaurazione feudale\u2019, per la quale Sanseverino e altri signori avevano inizialmente appoggiato la successione di re Federico, si rivel\u00f2 inattuabile fino in fondo, e l\u2019ultima ribellione del principe di Salerno divenne un affare interno, isolato, perch\u00e9 di fronte all\u2019avanzare delle grandi potenze il peso del baronaggio regnicolo, sia come garanzia difensiva sia come chiave d\u2019accesso al Regno, risultava ormai inevitabilmente ridimensionato.\nAmori.\nIl bello e ardito Antonello Sanseverino afferm\u00f2 che non avrebbe mai accolto nella sua casa una donna qualificata come la figlia del papa Alessandro VI, Lucrezia Borgia, \u201c\"la quale era pubblica fama che avesse dormito con li fratelli\"\u201d."}
{"id": "3515899", "revid": "435288", "url": "https://it.wikipedia.org/wiki?curid=3515899", "title": "Renee Perry", "text": ""}
{"id": "3515905", "revid": "287204", "url": "https://it.wikipedia.org/wiki?curid=3515905", "title": "Gerard Gili", "text": ""}
{"id": "3515907", "revid": "188323", "url": "https://it.wikipedia.org/wiki?curid=3515907", "title": "Backfire", "text": ""}
{"id": "3515910", "revid": "729019", "url": "https://it.wikipedia.org/wiki?curid=3515910", "title": "Sanford Bishop", "text": "Biografia.\nNato in Alabama, Bishop frequent\u00f2 la facolt\u00e0 di legge della Emory University e dopo il servizio militare and\u00f2 a lavorare in uno studio legale a Columbus, in Georgia.\nDopo aver servito un mandato come senatore di stato, Bishop si candid\u00f2 alla Camera dei Rappresentanti nazionale, sfidando nelle primarie il democratico in carica Charles Floyd Hatcher. Bishop convinse maggiormente gli elettori per via dell'implicazione di Hatcher in uno scandalo economico: 296 deputati avevano infatti usato la banca del Congresso per firmare assegni a vuoto e si appur\u00f2 che Hatcher ne emettesse circa venti al mese.Da allora Bishop trov\u00f2 la strada spianata e fu sempre rieletto senza grossi problemi.\nIdeologicamente, Sanford Bishop \u00e8 un democratico moderato e fa parte della Blue Dog Coalition. \u00c8 stato uno dei quattro deputati afroamericani a votare a favore della risoluzione militare in Iraq."}
{"id": "3515917", "revid": "290948", "url": "https://it.wikipedia.org/wiki?curid=3515917", "title": "Life Straw", "text": ""}
{"id": "3515930", "revid": "71433", "url": "https://it.wikipedia.org/wiki?curid=3515930", "title": "Las luces de septiembre", "text": ""}
{"id": "3515946", "revid": "22475", "url": "https://it.wikipedia.org/wiki?curid=3515946", "title": "Pteropus anetianus", "text": "La volpe volante bianca (Pteropus anetianus ) \u00e8 un pipistrello appartenente alla famiglia degli Pteropodidi, endemico di Vanuatu.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 146 e , la lunghezza dell'avambraccio tra 114 e , e un peso fino a .\nAspetto.\nLa pelliccia \u00e8 lunga, soffice e lanosa. Il colore del corpo varia notevolmente tra le sottospecie, dal color crema al marrone scuro. Le spalle variano dal giallo-brunastro al marrone scuro. In \"P.a. anetianus\" e \"P.a. aorensis\" \u00e8 presente una banda trasversale biancastra tra il mantello ed il dorso. Il muso \u00e8 relativamente corto ed affusolato, gli occhi sono grandi. Le orecchie sono corte, con l'estremit\u00e0 arrotondata e parzialmente nascoste nella pelliccia. La tibia \u00e8 ricoperta densamente di peli. Le membrane alari sono attaccate lungo i fianchi del corpo. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Il cranio presenta un rostro molto accorciato.\nBiologia.\nComportamento.\nSi rifugia in piccole e tranquille colonie sugli alberi. \u00c8 prevalentemente diurna.\nAlimentazione.\n\u00c8 prevalentemente un consumatore di fiori, ma \u00e8 stato visto nutrirsi anche di frutti del genere \"Ficus\" e \"Syzygium\", insieme alla specie \"P.tonganus\".\nRiproduzione.\nLe femmine probabilmente danno alla luce un solo piccolo alla volta tra agosto e settembre. I maschi diventano attivi sessualmente tra ottobre e gennaio.\nDistribuzione e habitat.\nL'areale di questa specie \u00e8 ristretto alle Isole Vanuatu. La specie si \u00e8 probabilmente estinta sull'isola di Tanna.\nTassonomia.\nIn accordo alla suddivisione del genere \"Pteropus\" effettuata da Andersen, \"P. anetianus\" \u00e8 stato inserito nello \"P. samoensis species Group\", insieme a \"P. samoensis\" stesso e \"P. coxi\" . Tale appartenenza si basa sulle caratteristiche di avere un ripiano basale nei premolari, il rostro del cranio accorciato e gli incisivi superiori di aspetto normale.\nSono state riconosciute 7 sottospecie:\nAltre specie simpatriche dello stesso genere: \"P. tonganus\" e \"P. fundatus\".\nStato di conservazione.\nLa IUCN Red List, considerato la frammentazione del suo areale e la perdita continua del suo habitat, classifica \"P. anetianus\" come specie vulnerabile (VU)."}
{"id": "3515955", "revid": "104458", "url": "https://it.wikipedia.org/wiki?curid=3515955", "title": "Chiemgau Arena", "text": ""}
{"id": "3515957", "revid": "124741974", "url": "https://it.wikipedia.org/wiki?curid=3515957", "title": "Ajeje Brazorf", "text": "Ajeje Brazorf \u00e8 un personaggio immaginario interpretato da Aldo Baglio, componente del trio Aldo, Giovanni e Giacomo.\nIl personaggio appare nel primo film del trio \"Tre uomini e una gamba\", nelle trasmissioni televisive \"Su la testa!\", \"Cielito lindo\" e in numerosi spettacoli teatrali e gag del gruppo; inoltre, ne \"Il ricco, il povero e il maggiordomo\", Aldo si spaccia per il petroliere Samir Uzmin e afferma di voler comprare tre squadre di calcio italiane per suo figlio \"Ajeje Abdir Brazorf Uzmin III\".\nQuesto personaggio, stereotipo e icona parodistica, amara ed ironica di un certo tipo di persona giovane e della sua condizione sociale, rappresenta una rivisitazione dei personaggi tipici del genere neorealista. La notoriet\u00e0 di questo personaggio \u00e8 cresciuta a dismisura negli anni, anche grazie alla diffusione degli sketch su Internet e allo status di cult movie raggiunto da \"Tre uomini e una gamba\". Nell'immaginario collettivo italiano l'espressione \"Ajeje Brazorf\" \u00e8 diventata un vero e proprio fenomeno di costume, tanto da essere utilizzata anche in ambito giornalistico per descrivere il fenomeno dell'evasione tariffaria sui mezzi di trasporto pubblico, tema dello spezzone comico di cui il personaggio \u00e8 protagonista.\nStoria.\nIl personaggio \u00e8 un giovane passeggero di un tram, al quale un controllore, interpretato da Giovanni, chiede di mostrare il biglietto dopo averlo fatto scendere dal mezzo. Aldo inizialmente tergiversa fingendo di cercarlo, chiarendo con vigore d'essere una persona onesta che paga ogni imposta (incluso il canone televisivo pur senza possedere un televisore), e narrando minuziosamente, ma non realisticamente, il momento della timbratura (raccontando ad esempio che le persone sul tram si sarebbero spostate in gruppo per farlo passare ed avrebbero applaudito e fatto una ola nel momento in cui avrebbe timbrato), motivo per cui il controllore gli dice pi\u00f9 volte di non dire stupidaggini e non fare lo spiritoso; dopo una serie di battibecchi, il giovane trova un biglietto e lo consegna al controllore, ma tale biglietto \u00e8 stato timbrato pi\u00f9 volte, pertanto non \u00e8 valido.\nIl controllore vuole quindi comminargli la sanzione prevista e gli chiede le sue generalit\u00e0; Aldo risponde \"In generale sto cos\u00ec e cos\u00ec\" e Giovanni, arrabbiandosi, precisa di voler sapere il suo nome e cognome per il verbale. A questo punto nasce l'appellativo del personaggio: Aldo afferma infatti di chiamarsi \"Ajeje Brazorf\", nome palesemente inventato sul momento per evitare di pagare la multa. Quando ancora non si era formato il trio di Aldo, Giovanni e Giacomo, lo sketch del passeggero senza biglietto veniva gi\u00e0 messo in scena da Aldo e Giovanni e il personaggio di Ajeje Brazorf non aveva ancora quel nome: in tale occasione, per non pagare, Aldo afferma di chiamarsi \"Aldo Giovanni\".\nSuccessivamente il controllore, convinto che il nome dichiarato non sia vero, chiede a Brazorf di mostrargli un documento di identit\u00e0, ma il giovane gli consegna un portadocumenti vuoto, fingendo di scoprire in quel momento d'essere stato vittima di furto da parte di scippatori abilissimi, che gli avrebbero rubato solo il documento lasciandogli la custodia. Il controllore quindi vorrebbe portarlo questura per accertamenti, ma Brazorf si rifiuta ed inizia a piangere e a lamentarsi.\nNella gag appare anche Giacomo, nei panni di un anziano signore (o di un giovane cassaintegrato, nelle prime versioni) impiccione, che arriva poco dopo e vuole assolutamente intervenire nell'alterco tra i due per vedere giustizia fatta ai danni di Brazorf, e che quando il giovane ed il controllore cercano di zittirlo, allontanarlo o prenderlo in giro reclama rispetto per il suo passato in guerra o per le sue fatiche di lavoratore.\nScena conclusiva.\nLo sketch finisce con una scena che \u00e8 stata cambiata diverse volte nel corso degli anni:\nAltre apparizioni.\nIl personaggio compare anche nello spettacolo teatrale \"Il Circo di Paolo Rossi\", solo che stavolta interpreta un volontario tra il pubblico che vuole farsi curare. Nel primo sketch di \"La famiglia Ubaldi\" il personaggio \u00e8 un monco che risponde alla richiesta di Ubaldo (Giovanni) di offrirsi per provare a guarire dalla sua condizione. Nel secondo sketch, invece, interpreta il medesimo personaggio, solo che stavolta \u00e8 affetto da cecit\u00e0."}
{"id": "3515959", "revid": "118739845", "url": "https://it.wikipedia.org/wiki?curid=3515959", "title": "Tanya (bambola)", "text": "Tanya \u00e8 una bambola italiana commercializzata a partire dal 1971.\nStoria.\nLa bambola Tanya \u00e8 una \"fashion doll\", ed \u00e8 stata immessa sul mercato nel 1971 dalla ditta Ceppi-Ratti, con lo scopo di imitare le caratteristiche della Barbie, offrendo per\u00f2 minore qualit\u00e0 e un prezzo inferiore; nonostante questo si \u00e8 creata una sua credibilit\u00e0 diventando una bambola popolare soprattutto negli anni novanta, apice del suo successo. Ha sempre cercato di ricalcare successi del momento (come cartoni e film) creando per\u00f2 sue versioni personali. Nel corso degli anni ha avuto pi\u00f9 rilanci e di conseguenza pi\u00f9 restyling, ad esempio la pi\u00f9 recente ha sub\u00ecto modifiche con nuovi occhi in stile manga. \nDal 1993 Tanya \u00e8 un prodotto del gruppo Giochi Preziosi.\nIl 14 marzo del 2000 la Giochi Preziosi ha annunciato tramite un comunicato stampa sul quotidiano Il Sole 24 Ore di aver lanciato Tanya negli Stati Uniti e in Giappone, ottenendo un grande successo di vendite."}
{"id": "3515973", "revid": "1781667", "url": "https://it.wikipedia.org/wiki?curid=3515973", "title": "Kostoln\u00e9", "text": "Kostoln\u00e9 (in ungherese \"Nagyegyh\u00e1zas\") \u00e8 un comune della Slovacchia facente parte del distretto di Myjava, nella regione di Tren\u010d\u00edn.\nHa dato i natali a Matej Metod Bella (1869-1946), pastore protestante, politico e avvocato. "}
{"id": "3515974", "revid": "1305772", "url": "https://it.wikipedia.org/wiki?curid=3515974", "title": "Wrath Unleashed", "text": "Wrath Unleashed \u00e8 un gioco di strategia per PlayStation 2 e Xbox realizzato da The Collective, Inc. e pubblicato da LucasArts nel 2004. Si tratta di un gioco di strategia che assomiglia molto ad un gioco di scacchi. Infatti i personaggi si spostano su degli scenari simili ad una scacchiera, e, ogni volta che incontrano un nemico, si avvia un combattimento.\nModalit\u00e0 di gioco.\nLa storia del gioco \u00e8 una guerra tra gli dei dei quattro elementi (Acqua, Fuoco, Terra, Vento), una guerra che ha distrutto il pianeta lasciando solo alcuni asteroidi, sostenuti dai loro poteri. Nel gioco, un dio tenta di conquistare i territori di un altro dio, usando il suo esercito di creature fantastiche. Un dio vince quando distrugge l'esercito nemico e porta le sue truppe oltre gli spazi che contengono il tempio nemico.\nPersonaggi.\nI personaggi di Wrath Unleashed si dividono in Luce (buoni) e Oscurit\u00e0 (cattivi), cos\u00ec come Ordine (intelligenza, pensiero) e Chaos (combattimento, battaglia). Ogni fazione dei personaggi ha un elemento specifico."}
{"id": "3515975", "revid": "287204", "url": "https://it.wikipedia.org/wiki?curid=3515975", "title": "Kostolne", "text": ""}
{"id": "3515982", "revid": "161273", "url": "https://it.wikipedia.org/wiki?curid=3515982", "title": "Algiroide magnifico", "text": ""}
{"id": "3515984", "revid": "767487", "url": "https://it.wikipedia.org/wiki?curid=3515984", "title": "Antonio Beccadelli di Bologna", "text": "Biografia.\nLe informazioni su Antonio Beccadelli sono molto scarse per cui la principale fonte biografica \u00e8 la novella del Bandello nella quale si accenna alla sua educazione, al suo matrimonio e alla morte. Nonostante gli accenti romanzeschi, la novella del Bandello trova conforto di numerosi riscontri nella documentazione dell'epoca quali la \"Cronica di notar Giacomo\" o l'opera genealogica dell'Ammirato.\nAntonio Beccadelli era figlio di Antonino e di Giulia Di Sangro, e nipote del celebre umanista Antonio Beccadelli detto il Panormita. Il nonno paterno era stato accolto nei ranghi dell'aristocrazia napoletana, con la concessione della cittadinanza napoletana da parte di Alfonso V nel 1450 e l'aggregazione al sedile di Nido. Nonostante l'appartenenza all'aristocrazia cittadina e le notevoli qualit\u00e0 personali (\u00abEgli era gentiluomo molto galante e vertuoso, ed oltra che aveva bella presenza ed era de la sua persona assai prode, fu gentilissimo cavalcatore. Fu anco di buone lettere non mezzanamente ornato e col liuto in mano cantava soavemente\u00bb), Antonio Beccadelli non era di rango sociale tale da poter aspirare alla mano di una donna di sangue reale qual era Giovanna d'Aragona, figlia di Enrico di Gerace a sua volta figlio naturale di Ferrante I re di Napoli.\nAntonio Beccadelli fu maggiordomo di Federico, re di Napoli dal 1494. Quando Federico si consegn\u00f2 ai Francesi (1501), Antonio si ritir\u00f2 a vita privata a Napoli con una rendita annua di circa mille ducati. Giovanna d'Aragona, che era rimasta vedova di Alfonso Todeschini Piccolomini II Duca di Amalfi nel 1498 e con un figlio nato dopo la morte del marito, ne richiese i servigi come maggiordomo. La storia della Duchessa d'Amalfi e di Antonio Beccadelli fu narrata, oltre che dal Bandello, anche nel manoscritto anonimo \"Successi tragici et amorosi occorsi in Napoli e altrove incominciando dalli Re Aragonesi\" conservato nell'Archivio di Stato di Napoli. Il legame fra la Duchessa e il maggiordomo di corte si trasform\u00f2 in un legame affettivo: i due si sposarono clandestinamente ed ebbero due figli. La notizia del matrimonio venne tuttavia conosciuta dal cardinale Luigi d'Aragona, fratello di Giovanna, il quale, disapprovando il legame per motivi di rango sociale, costrinse alla fuga la sorella con i tre figli e il marito (17 novembre 1510).\nLa sorte dei due coniugi fu differente. La duchessa, catturata mentre si dirigeva a Milano, fu rinchiusa con la cameriera e i due figliuoli avuti dal Beccadelli in una torre ad Amalfi (la Torre dello Ziro), dove tutti morirono, come si seppe molti anni dopo. Antonio Beccadelli, che ignorava la sorte della moglie e dei figli, si rifugi\u00f2 a Milano, rimase per qualche tempo sotto la protezione dapprima di Silvio Savelli e successivamente, dopo la partenza del Savelli per l'assedio di Crema (1513), al servizio di Gian Francesco Acquaviva, marchese di Bitonto, e infine del cavaliere Visconte. Infine fu assassinato da tre sicari del cardinale, guidati Daniele da Bozolo, a Milano (come scrisse il Bandello) o verosimilmente a Padova come scrisse il Camera.\nAntonio Beccadelli in letteratura e teatro.\nLa tragica vicenda ha ispirato molte opere letterarie fra le quali, oltre alla novella del Bandello, si ricordano:"}
{"id": "3515989", "revid": "92723", "url": "https://it.wikipedia.org/wiki?curid=3515989", "title": "Ko\u0161arisk\u00e1", "text": "Ko\u0161arisk\u00e1 (in ungherese \"Kosaras\") \u00e8 un comune della Slovacchia facente parte del distretto di Myjava, nella regione di Tren\u010d\u00edn.\nIl comune ha dato i natali a Milan Rastislav \u0160tef\u00e1nik, politico, militare ed astronomo."}
{"id": "3515990", "revid": "287204", "url": "https://it.wikipedia.org/wiki?curid=3515990", "title": "Kosariska", "text": ""}
{"id": "3515991", "revid": "57342", "url": "https://it.wikipedia.org/wiki?curid=3515991", "title": "Missione economica italiana in Giappone", "text": "La missione economica italiana in Giappone fu una missione ufficiale di carattere economico, inviata in Giappone e in Manchukuo dal Governo italiano nel maggio e giugno del 1938.\nDecisa in seguito all'adesione italiana al Patto Anticomintern (avvenuta nel novembre 1937), la missione ebbe lo scopo di creare pi\u00f9 solidi rapporti diplomatico-commerciali fra l'Italia e il Giappone. Faceva seguito ad una prima missione del Partito Nazionale Fascista, inviata nel febbraio 1938 con scopi meramente politico-ideologici e presieduta dall'ambasciatore Giacomo Paulucci di Calboli Barone.\nLe premesse politiche internazionali.\nL'Impero nipponico si era da tempo avviato sulla strada dell'espansionismo politico-militare e si stava preparando a un conflitto di pi\u00f9 vaste proporzioni per l'egemonia sull'Asia e sul Pacifico. Tuttavia, fino al 1935 era rimasto sostanzialmente privo di significative alleanze internazionali e solo allora si avvicin\u00f2 alla Germania: quest'ultima invi\u00f2 in quell'anno una propria missione economica alla quale segu\u00ec un trattato di amicizia tra le due potenze. Nel novembre 1936 esse stipularono il gi\u00e0 citato patto Anticomintern a Berlino.\nContemporaneamente, vi fu l'avvicinamento tedesco e giapponese all'Italia, la quale cercava a sua volta di contrastare la politica di isolamento a cui la Societ\u00e0 delle Nazioni tent\u00f2 di sottoporla in seguito alla guerra d'Etiopia. Nell'ottobre 1936 l'Italia cre\u00f2 la cosiddetta Asse con la Germania e nel novembre 1937 ader\u00ec al patto Anticomintern; nel mese successivo usc\u00ec dalla Societ\u00e0 delle Nazioni, di cui pure il Giappone e la Germania non facevano pi\u00f9 parte dal 1933.\nBanalizzando per brevit\u00e0 il contesto dell'epoca, se l'intento del suddetto patto era unire i paesi ideologicamente antitetici all'Urss e al comunismo, si stava in realt\u00e0 creando una vasta alleanza internazionale con specifici fondamenti politico-ideologici. Essa infatti si contrapponeva pure alle democrazie occidentali, definendo via via delle precise e ambiziose sfere di influenza geopolitica e gettando le basi per un sostegno reciproco su larga scala. Nel maggio 1937, il Giappone si convinse della necessit\u00e0 di un'alleanza militare con la Germania.\nIl legame tra i paesi amici andava ovviamente oltre alle esigenze prettamente politiche coinvolgendo gli aspetti commerciali. In particolare, da parte giapponese c'era la necessit\u00e0 di sviluppare una pi\u00f9 solida rete economica internazionale, al fine di esportare materie prime e importare determinati beni con cui munire le proprie industrie e le proprie armate: apparecchiature, mezzi e armamenti pi\u00f9 avanzati, anche attraverso la cessione di brevetti come gi\u00e0 avvenne con aziende europee tipo la Fokker e la Junkers. Si tenga inoltre conto che, nel caso dell'Italia, l'industria nazionale eccelleva ancora in taluni settori quale quello aeronautico.\nL'Italia e l'estremo oriente.\nLa presenza italiana in estremo oriente risaliva al 1901, quando il Regno sabaudo invi\u00f2 un proprio corpo di spedizione in Cina durante la rivolta dei Boxer, ottenendo in concessione parte della citt\u00e0 di Tientsin poi allargata inglobando l'ex concessione austroungarica.\nTornando all'Aeronautica, essa parve divenire, in due fasi diverse, la cartina di tornasole della politica italiana in estremo oriente durante gli anni Trenta. Sin dal 1933, infatti, Mussolini colse l'opportunit\u00e0 di offrire all'Italia un ruolo considerevole presso la Repubblica cinese guidata da Chiang Kai-shek e fu soprattutto grazie alla stessa Aeronautica se si poterono gettare le basi per un solido rapporto tra i due paesi. Ci\u00f2 non avvenne solo attraverso esportazioni di velivoli da guerra utilizzati contro il Giappone (in particolare aerei da caccia: Fiat CR.42, Breda Ba.27, Savoia-Marchetti S.M.81) e l'invio di una permanente missione militare, ma persino con la nomina di un ufficiale italiano (Roberto Lordi) quale Capo di Stato Maggiore dell'Aeronautica cinese.\nNel 1937, la situazione derivata dalla guerra d'Etiopia e l'adesione in novembre al patto Anticomintern ribaltarono la politica italiana in estremo oriente. Il promettente rapporto italo-cinese venne cos\u00ec sacrificato in ottemperanza alla nuova amicizia col Giappone e ci\u00f2 avvenne in un periodo storico particolarmente delicato. Bisogna infatti sottolineare che dal luglio di quell'anno i due paesi asiatici erano scesi in guerra.\nI risultati del predetto avvicinamento con l'Italia si videro concretamente gi\u00e0 alla fine di quell'anno, allorch\u00e9 il governo nipponico effettu\u00f2 un massiccio ordinativo di 72 bombardieri italiani Fiat B.R.20 (pi\u00f9 motori di ricambio, armamenti e attrezzature per un valore complessivo di 230.000.000 di lire dell'epoca, pari a circa 200.000.000 di euro del 2012) da impiegare in quello scenario bellico. Fu inoltre prevista una missione militare affidata alla Regia Aeronautica italiana col compito di addestrare il personale giapponese all'uso dei velivoli nel 1938. La missione militare venne quindi incaricata di svolgere una fitta serie di visite presso enti civili e militari oltre che gruppi industriali con l'obiettivo di implementare le esportazioni.\nIn quello stesso periodo si decise l'invio di una missione economica italiana nell'impero del Sol Levante e ci\u00f2 venne annunciato ufficialmente dal Governo italiano il 25 dicembre 1937. Compiti della missione erano l'articolazione di scambi economico-commerciali nonch\u00e9 la definizione di accorgimenti atti a limitare i danni della concorrenza fra Italia e Giappone su terzi mercati. Alla luce di quanto esposto, \u00e8 facilmente immaginabile quanta importanza essa assunse per il governo giapponese oltre che, ovviamente, per l'Italia.\nI componenti.\nLa missione era presieduta dal senatore Ettore Conti di Verampio, personaggio di spicco dell'economia italiana e gi\u00e0 presidente di Confindustria e dell'Agip; essa comprendeva 6 delegati ufficiali, rappresentanti dei massimi organi economico-commerciali del Regno, e da 10 consiglieri tecnici, ciascuno per uno specifico settore dell'industria italiana.\nDa parte giapponese corrispondeva un analogo \"comitato di benvenuto\" presieduto dal Vice ministro degli Affari esteri Kensuke Horinuchi.\nIl programma.\nLa missione giunse con la nave Shanghai Maru a Nagasaki il 5 maggio 1938 accolta da 100.000 studenti al grido di \"benvenuto\" e \"banzai\" e per tutto il mese di maggio si svolse un serratissimo e rigoroso programma sul territorio nipponico. Fino al 22 maggio gli italiani rimasero a Tokyo (salvo un unico spostamento a Nikk\u014d): visitarono i palazzi della famiglia imperiale, portarono la loro visita a ciascun ministro dell'Impero e all'ambasciatore del Manchukuo i quali la ricambiarono alla Missione italiana; vennero organizzati numerosi incontri e riunioni coi membri del comitato giapponese presso il Circolo degli industriali di Tokyo. Tutti questi impegni erano alternati da ricevimenti e pranzi offerti dai vari ministri, dalla Camera di Commercio, dall'Istituto italo-giapponese di Tokyo e dai magnati dell'industria come i Mitsubishi e i baroni Mitsui, ovvero i principali sostenitori dell'espansionismo e del militarismo nipponici.\nIl 10 maggio la missione venne ricevuta in udienza dall'imperatore Hirohito e dall'Imperatrice K\u014djun.\nDal 23 maggio le tappe riguardarono le citt\u00e0 di Shizuoka, Nagoya, Kyoto, Osaka e K\u014dbe: in ognuna di esse la Missione si incontr\u00f2 coi rispettivi sindaci, prefetti e presidenti delle camere di commercio, visitando musei, templi, fabbriche, piantagioni, raffinerie e redazioni di giornali.\nAnalogamente, ci\u00f2 si ripet\u00e9 in giugno in Manchukuo. Da Kobe gli italiani sbarcarono a Dairen il 2 giugno. All'incontro coi vari ministri e col generale giapponese Kenkichi Ueda, vero detentore del potere politico-militare nel paese, segu\u00ec il 4 giugno nella capitale Hsinking (oggi Changchun) l'udienza presso l'Imperatore Pu Yi, gi\u00e0 sovrano della Cina.\nSino al 15 giugno le visite furono analoghe a quelle gi\u00e0 stabilite in Giappone, ma adeguate allo stato di occupazione militare in cui versava il Manchukuo: esse riguardarono anche le citt\u00e0 di Mukden, Fushun e Anshan dove la missione si incontr\u00f2 con le relative autorit\u00e0 e visit\u00f2 impianti industriali e monumenti di guerra giapponesi. Tra gli incontri con autorit\u00e0, militari e industriali (per lo pi\u00f9 giapponesi) spiccava quella con Yoshisuke Aikawa, fondatore della Nissan e presidente della The Manchuria Heavy Industry Development Company che controllava l'intera industria mancese.\nGli accordi e le conseguenze.\nPrincipale risultato della missione fu, il 5 luglio 1938, la stipula a Tokyo di un accordo commerciale tra il regno d'Italia e gli imperi del Giappone e del Manchukuo. I rappresentanti dei tre governi alla firma dello stesso furono rispettivamente: Ettore Conti, il generale Kazushige Ugaki (ministro degli esteri) e Yuan Chen-Tuo (ambasciatore mancese a Tokyo). Fu inoltre stipulato il Trattato di Amicizia, commercio e navigazione tra l'Italia e il Manchukuo.\nGli obiettivi italiani erano ambiziosi, poich\u00e9 non auspicavano soltanto lo sviluppo di mercati asiatici, ma persino una partecipazione allo sfruttamento dello stesso Manchukuo e della Cina settentrionale, ovvero le zone controllate dal Giappone.\nIn sostanza, le transazioni, anche attraverso una forma di cambio merce, avrebbero avuto un valore equipollente di 150.000.000 di lire (corrispondenti a circa 130.000.000 di euro del 2012: piuttosto modesti se confrontati coi valori odierni -con un interscambio pari a 4.3 miliardi di euro- ma da contestualizzare nella realt\u00e0 dell'epoca). I due imperi asiatici accettarono di acquistare beni italiani per 34.000.000 di yen (corrispondenti a circa 187.000.000 di lire di allora e a 160.000.000 di euro del 2012) di cui 19.000.000 in armi, velivoli, apparecchiature e munizioni e 3.000.000 in veicoli a motore. Nei risvolti pratici alcuni risultati si dimostrarono invece deludenti: la Fiat, ad esempio, mirava a un'espansione commerciale nelle zone occupate dal Giappone ma dovette confrontarsi con le case automobilistiche nipponiche (Toyota, Nissan e Mitsubishi) che la osteggiarono.\nL'atteggiamento dei giapponesi fu caratterizzato da una profonda diffidenza e un loro preciso interesse era carpire il pi\u00f9 possibile informazioni essendo particolarmente abili non tanto nella creativit\u00e0 quanto nella riproduzione e nel perfezionamento tecnico. Tutto ci\u00f2 emerse gi\u00e0 nei rapporti finalizzati all'esportazione di materiale aeronautico.\nDa parte italiana, l'interesse fu rivolto a semilavorati e materie prime, come l'importazione annua di 200.000 tonnellate di semi di soia coltivati in Manchukuo (pari al 5% della produzione nazionale mancese, la quale era seconda alla Cina col 57% della produzione mondiale) e che venivano scambiate col materiale aeronautico. L'Italia riconobbe l'esclusiva di tale rapporto, impegnandosi a non importare semi americani. A ci\u00f2 s'aggiunsero grossi quantitativi mancesi di olio di semi di soia, olio di perilla e setole di maiale.\nLa missione ebbe inoltre un'importante valenza politica e consolid\u00f2 il rapporto tra i due paesi alleati, prossimi a scendere in guerra a fianco della Germania.\nNel settembre successivo, una missione mancese comandata da Han Yun Chien, accompagnato dall'ambasciatore giapponese Hotta, giunse a Napoli e venne ricevuta dalle massime autorit\u00e0 italiane, primo fra tutti Galeazzo Ciano. Tra l'aprile e il giugno del 1940, segu\u00ec una missione economica giapponese in Italia. Nel settembre di quell'anno, a Berlino, Giappone e Italia sottoscrissero con la Germania il Patto Tripartito."}
{"id": "3515994", "revid": "729019", "url": "https://it.wikipedia.org/wiki?curid=3515994", "title": "Ipervolemia", "text": "Per ipervolemia si intende un aumento del volume di sangue circolante (volemia).\nPu\u00f2 essere provocata da: insufficienza renale, insufficienza epatica, fleboclisi, complicazioni in trasfusioni di sangue.\nL'aumento del volume del plasma comporta un aumento del peso corporeo, le conseguenze pi\u00f9 comuni all'ipervolemia sono l'insufficienza cardiaca e la iponatriemia."}
{"id": "3515996", "revid": "1781667", "url": "https://it.wikipedia.org/wiki?curid=3515996", "title": "Krajn\u00e9", "text": "Krajn\u00e9 (in ungherese \"Karaj\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3515997", "revid": "287204", "url": "https://it.wikipedia.org/wiki?curid=3515997", "title": "Krajne", "text": ""}
{"id": "3515998", "revid": "132266", "url": "https://it.wikipedia.org/wiki?curid=3515998", "title": "Dinastia Zagwe", "text": ""}
{"id": "3516001", "revid": "729019", "url": "https://it.wikipedia.org/wiki?curid=3516001", "title": "Aeroporto d'Engadina", "text": "L'Aeroporto d'Engadina , conosciuto anche come Aeroporto di Samedan, \u00e8 un aeroporto situato nella localit\u00e0 di Samedan, in Engadina, a pochi chilometri da Sankt Moritz, nei Grigioni, Svizzera.\nDescrizione.\n\u00c8 situato ad un'altitudine di 1707 metri s.l.m.: durante i periodi invernali la neve deve essere rimossa dalla pista. Non vi atterrano aerei di linea."}
{"id": "3516002", "revid": "1781667", "url": "https://it.wikipedia.org/wiki?curid=3516002", "title": "Podkylava", "text": "Podkylava (in ungherese \"Szakad\u00e9k\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516004", "revid": "54666", "url": "https://it.wikipedia.org/wiki?curid=3516004", "title": "Lettere Patenti", "text": ""}
{"id": "3516007", "revid": "1573940", "url": "https://it.wikipedia.org/wiki?curid=3516007", "title": "Pteropus fundatus", "text": "La volpe volante delle Banks (Pteropus fundatus ) \u00e8 un pipistrello appartenente alla famiglia degli Pteropodidi, endemico delle Isole Banks, Vanuatu.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 137 e 152\u00a0mm, la lunghezza dell'avambraccio tra 95 e 120\u00a0mm, la lunghezza delle orecchie tra 16,5 e 17,8\u00a0mm e un peso fino a 224\u00a0g.\nAspetto.\nLa pelliccia \u00e8 corta eccetto sulle spalle dove \u00e8 pi\u00f9 lunga ed eretta. Il colore del dorso e della testa \u00e8 bruno-grigiastro, mentre le parti ventrali sono grigio-giallastre. Le spalle sono giallo-arancioni. Il muso \u00e8 relativamente corto, gli occhi sono grandi. La tibia \u00e8 ricoperta di peli. Le membrane alari sono attaccate ai fianchi del corpo. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Il cranio presenta delle orbite insolitamente pi\u00f9 grandi ed una dentatura di dimensioni ridotte.\nBiologia.\nComportamento.\nSi rifugia in piccoli gruppi o solitariamente tra le fronde degli alberi.\nAlimentazione.\nSi nutre di frutta di piante locali note come \"Vaveli\" e delle infiorescenze della palma da cocco.\nRiproduzione.\nFemmine gravide sono state catturate nel mese di giugno.\nDistribuzione e habitat.\nQuesta specie \u00e8 endemica delle Isole Banks, Vanuatu: Mota, Mota Lava e Vanua Lava.\nVive nelle foreste secondarie tropicali di pianura, sebbene sia frequente nelle piantagioni e nei giardini.\nTassonomia.\nIn accordo alla suddivisione del genere \"Pteropus\" effettuata da Andersen, \"P. fundatus\" \u00e8 stato inserito successivamente nello \"P. pselaphon species Group\", insieme a \"P. pselaphon\" stesso, \"P. insularis\", \"P. pilosus\", \"P. tuberculatus\", \"P. vetulus\", \"P. nitendiensis\", \"P. tokudae\" e \"P. allenorum\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sulla presenza di una cuspide aggiuntiva nei canini superiori.\nAltre specie simpatriche dello stesso genere: \"P. anetianus\" e \"P. tonganus\".\nStato di conservazione.\nLa IUCN Red List, considerata la ristrettezza del suo areale e il continuo decremento di individui adulti a causa della caccia, classifica \"P. fundatus\" come specie in pericolo (EN)."}
{"id": "3516010", "revid": "1781667", "url": "https://it.wikipedia.org/wiki?curid=3516010", "title": "Polianka", "text": "Polianka (in ungherese \"Polianka\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516014", "revid": "767487", "url": "https://it.wikipedia.org/wiki?curid=3516014", "title": "Poriadie", "text": "Poriadie (in ungherese \"Erd\u0151sor\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516018", "revid": "767487", "url": "https://it.wikipedia.org/wiki?curid=3516018", "title": "Priepasn\u00e9", "text": "Priepasn\u00e9 (in ungherese \"Hossz\u00fahegy\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516019", "revid": "287204", "url": "https://it.wikipedia.org/wiki?curid=3516019", "title": "Priepasne", "text": ""}
{"id": "3516023", "revid": "767487", "url": "https://it.wikipedia.org/wiki?curid=3516023", "title": "Elisabeth Rethberg", "text": "Biografia.\nStudi\u00f2 con Otto Watrin al conservatorio di Dresda, debuttandovi nel 1915 come Arsena nell'operetta \"Lo zingaro barone\" con Richard Tauber ed esibendosi poi regolarmente alla Semperoper fino al 1922.\nIn quell'anno debutt\u00f2 al Metropolitan nel ruolo di Aida, stabilendosi definitivamente negli Stati Uniti e iniziando una lunga collaborazione con il Met protrattasi per un ventennio, raggiungendo 381 recite e affrontando circa 30 ruoli, frequentemente come partner dei maggiori tenori dell'epoca, come Beniamino Gigli e Giacomo Lauri Volpi. Si esib\u00ec anche a Chicago e San Francisco.\nNello stesso periodo fu presente anche in Europa, in particolare al Covent Garden (nel 1925 e dal 34 al 39), a Salisburgo, Milano (\"Aida\" e \"La Valchiria\" alla Scala), ripetutamente ancora a Dresda (dove nel 1928 partecip\u00f2 alla prima mondiale di \"Elena egizia\") e a Vienna (debutto nel 22 come Aida). Apparve anche a Buenos Aires (\"Aida\" con la direzione di Tullio Serafin).\nIl repertorio fu alquanto vasto, spaziando da Mozart (\"Le nozze di Figaro\", \"Don Giovanni\") fino a Verdi (oltre ad \"Aida\", \"Il trovatore\", \"Un ballo in maschera\", \"Simon Boccanegra\", \"Otello\"), Puccini (\"Madama Butterfly\", \"Tosca\") e Giordano (\"Andrea Chenier\"), oltre ai ruoli wagneriani di Elsa, Eva, Siglinde.\nSul piano vocale si caratterizz\u00f2, come riferiscono le cronache dell'epoca, per il particolare timbro argentino ed estremamente penetrante che, nonostante i rudimentali mezzi tecnici, risulta chiaramente avvertibile nelle numerose testimonianze discografiche, sia in studio che dal vivo, stagliandosi sul suono orchestrale, e di frequente sulle altre voci, in maniera netta e caratteristica rispetto ai documenti sonori dell'epoca\nSi ritir\u00f2 dall'attivit\u00e0 nel 1942. Spos\u00f2 George Cehanovsky, storico baritono comprimario del Met."}
{"id": "3516024", "revid": "767487", "url": "https://it.wikipedia.org/wiki?curid=3516024", "title": "Rudn\u00edk (Tren\u010d\u00edn)", "text": "Rudn\u00edk (in ungherese \"Rudn\u00edk\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516026", "revid": "767487", "url": "https://it.wikipedia.org/wiki?curid=3516026", "title": "Star\u00e1 Myjava", "text": "Star\u00e1 Myjava (in ungherese \"\u00d3miava\", in tedesco \"Alt-Miawa\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516027", "revid": "287204", "url": "https://it.wikipedia.org/wiki?curid=3516027", "title": "Stara Myjava", "text": ""}
{"id": "3516028", "revid": "767487", "url": "https://it.wikipedia.org/wiki?curid=3516028", "title": "The Count of Monte Cristo (film 1908)", "text": "The Count of Monte Cristo \u00e8 un cortometraggio muto del 1908 diretto da Francis Boggs e da Thomas Persons. Prodotto dalla Selig Polyscope Company, si basa sul romanzo \"Il conte di Montecristo\" di Alexandre Dumas p\u00e8re pubblicato per la prima volta a puntate nel 1844.\nFu filmato come una messa scena teatrale con il sipario che divide le cinque scene in cui si divide il film.&lt;br&gt; \nAtto I. \"The Sailor's Return\". Atto II. \"Twenty Years Later\". Atto III. \"Dantes Starts on His Mission of Vengeance\". Atto IV. \"Dantes as the Count of Monte Cristo\". Act V. \"Dantes Accuses His Enemies\".\nTrama.\nAtto I. \"The Sailor's Return\"&lt;br&gt;\nEdmond Dantes, compagno della nave Pharaon, torna a Marsiglia dopo un lungo viaggio ed \u00e8 accolto con entusiasmo dai suoi amici e soprattutto dalla giovane Mercedes, alla quale \u00e8 legato. Durante il lungo viaggio Dantes ha innocentemente provocato l'invidia e l'antipatia di Danglars, un ufficiale della stessa nave che complotta la sua rovina insinuando di essere stato portatore di lettere e comunicazioni all'imperatore Napoleone Bonaparte, poi esiliato dalla Francia e prigioniero all'isola d'Elba. Danglars trova strumenti pronti per aiutarlo nel suo complotto: Gaderousse, un nemico malvagio di Dantes, e Fernand, il cugino e pretendente per la mano di Mercedes, che \u00e8 naturalmente geloso. Questi due si uniscono al complotto e Fernand acconsente ad essere lo strumento per denunciare Dantes al Procuratore del re come agente bonapartista. Nel giro di un'ora dal suo matrimonio con Mercedes, lo sfortunato Dantes viene arrestato per le sue presunte pratiche di tradimento e portato davanti al vice procuratore, che scopre che Dantes, innocente di qualsiasi intento sbagliato, \u00e8 realmente il portatore di una lettera dell'Elba che coinvolge il padre del viceprocuratore nel complotto bonapartista e per inciso scredita se stesso. Fingendo di essere amico di Dantes e assicurandogli il suo rilascio anticipato, in realt\u00e0 ordina che venga portato al Castello d'Iff, dove \u00e8 confinato in una delle segrete di quella spaventosa prigione.&lt;br&gt;\nAtto II.\"Twenty Years Later\"&lt;br&gt;\nVent'anni sono passati. La lunga prigionia porta alla disperazione Dantes che pensa di suicidarsi morendo di fame. Lo salva lo scoprire un canale di comunicazione con un prigioniero della cella a lui vicina, l'abate Faria. Dopo molti mesi di paziente lavoro i due detenuti completano un'apertura nascosta che permette loro di visitare le celle l'uno dell'altro. Faria condivide con Edmond il segreto di un grande tesoro nascosto nell'isola di Montecristo. Quando l'abate muore tra le sue braccia, Dantes fugge dal castello mettendosi lui nel sacco che i carcerieri usano per trasportare i morti, buttandoli poi in mare.&lt;br&gt;\nAtto III.\"Dantes Starts on His Mission of Vengeance\"&lt;br&gt;\nDopo aver trovato il tesoro di Montecristo, Dantes diventa ricco oltre a ogni immaginazione. Ora ha tutti i mezzi per potersi vendicare dei suoi nemici. Tornato a Marsiglia, scopre che suo padre \u00e8 morto e di Mercedes si sono perse le tracce. Danglars \u00e8 diventato ricco e potente, mentre Fernand, entrato nell'esercito, ha usato mezzi subdoli per fare carriera e diventare pure lui milionario, mentre Caderousse \u00e8 rimasto a Marsiglia dove ha una piccola locanda. Travestito da prete, ottiene preziose informazione da quest'ultimo. Gli affida un diamante di immenso valore che gli fa vendere per dividere il ricavato tra i suoi vecchi amici, ma Caderousse non adempir\u00e0 a quel compito.&lt;br&gt;\nAtto IV.\"Dantes as the Count of Monte Cristo\"&lt;br&gt;\nDante assume ora il nome di conte di Montecristo. Ricchissimo e splendido, il conte \u00e8 ricevuto nei migliori salotti di Parigi e diventa l'uomo alla moda pi\u00f9 ammirato della citt\u00e0. Ritrova Mercedes, ormai sposata, e prende contatti e coltiva molte amicizie che gli permettono di individuare i suoi nemici che hanno ottenuto posizioni di rango.&lt;br&gt;\nAtto V.\"Dantes Accuses His Enemies\"&lt;br&gt;\nDante mette alle strette i suoi nemici. Fernand, scopre che il conte non \u00e8 altri che il vecchio innamorato di Mercedes che lui ha vilmente tradito e, per il rimorso, finisce per uccidersi. Il Vice Procuratore, che per salvare il padre e s\u00e9 stesso, fece seppellire vivo Dantes nel castello d'Iff, viene smascherato dal conte e si uccide con il proprio pugnale. Danglars, l'anima nera della cospirazione, viene sfidato a duello da Dantes e cade vittima della sua spada vendicatrice.\nProduzione.\nIl film fu prodotto da William Nicholas Selig per la Selig Polyscope Company. Venne girato nell'Illinois a Chicago e al Lago Michigan; in California a La Jolla, a Laguna e a Venice.\nDistribuzione.\nDistribuito dalla Selig Polyscope Company, il film - un cortometraggio in una bobina - usc\u00ec nelle sale cinematografiche statunitensi il 15 febbraio 1908. In Venezuela, il titolo fu tradotto letteralmente cone \"El conde de Monte Cristo\".\nNello stesso anno, in maggio, usc\u00ec negli Stati Uniti un \"Conte di Montecristo\" di Luigi Maggi, prodotto dall'Ambrosio Film."}
{"id": "3516029", "revid": "125105230", "url": "https://it.wikipedia.org/wiki?curid=3516029", "title": "WWE SmackDown vs. Raw (serie)", "text": "WWE SmackDown vs. Raw \u00e8 una serie di videogiochi di wrestling sviluppati da Yuke's Future Media Creators e pubblicati da THQ su licenza World Wrestling Entertainment.\nA partire dal 2011 la serie \u00e8 stata sostituita dai videogiochi \"WWE 2K\", pubblicati da 2K Sports."}
{"id": "3516030", "revid": "481666", "url": "https://it.wikipedia.org/wiki?curid=3516030", "title": "Francis Boggs", "text": "Biografia.\nFrancis Boggs nacque a Santa Rosa, in California, da George W. Boggs e Alabama McMeans. Da adolescente, cominci\u00f2 a recitare a San Francisco in una compagnia teatrale con cui gir\u00f2 gli stati del sud ovest. Nel 1900, si trasferisce a Los Angeles per poi andare a lavorare, sempre come attore, a Chicago.\nCarriera cinematografica.\nL\u00ec, incontr\u00f2 William Selig iniziando, nel 1907, a collaborare con lui nella nuova industria cinematografica, negli studi della Selig Polyscope Company. Insieme a Thomas Persons, cameraman e tuttofare, gir\u00f2 \"The Count of Monte Cristo\". Le riprese in interni furono girate negli studi di Chicago; gli esterni, su una spiaggia nei pressi di Los Angeles. \nA Chicago, diresse \"The Fairylogue and Radio-Plays\", un lavoro multimediale presentato dallo scrittore L. Frank Baum che interagiva con uno spettacolo teatrale in contemporanea alla proiezione del film ispirato al suo \"Mago di Oz\". Lo spettacolo, portato anche a New York, incontr\u00f2 un grande successo ma fu un disastro finanziario, soprattutto per Baum.\nNel marzo 1909, Boggs ritorn\u00f2 sulla costa ovest dove diresse \"In the Sultan's Power\", uno dei primi film girati interamente a Los Angeles. In aprile, si rec\u00f2 a Yosemite e ad Oakland proseguendo poi nell'Oregon, nella Hood River Valley. In ottobre, ritorn\u00f2 a Los Angeles dove si stabil\u00ec in un piccolo bungalow nel distretto di Edendale, che Boggs prese come base stabile e permanente degli studios Selig sulla costa occidentale. Altre compagnie si resero conto dei vantaggi di girare in California, con il suo clima temperato e i magnifici luoghi che offriva per le location dei film, con l'oceano, le foreste, il deserto, le valli, la campagna o la montagna tutte vicine una all'altra.\nTra coloro che iniziarono la loro carriera artistica con Boggs vanno annoverati gli attori e registi Hobart Bosworth e Robert Z. Leonard, il celebre cow boy Art Acord e le attrici Betty Harte, Bessie Eyton e Bebe Daniels. Anche Roscoe \"Fatty\" Arbuckle debutt\u00f2 alla Selig con \"Ben's Kid\" e gir\u00f2 con Boggs quattro cortometraggi.\nMorte.\nBoggs mor\u00ec il 27 ottobre 1911, colpito a morte da Frank Minnimatsu, un giardiniere di origini nipponiche. William Selig, il proprietario della casa di produzione per cui lavorava Boggs che si trovava presente, cerc\u00f2 di fermare Minnimatsu ma si prese una pallottola nel braccio. Per ironia della sorte, lo stesso giorno, David Horsley e Al Christie crearono a Hollywood la loro Nestor: la fondazione della nuova compagnia segn\u00f2 l'abbandono di Edendale come centro produzione cinematografica a favore della nuova localit\u00e0 che avrebbe accolto nel giro di due anni numerose compagnie."}
{"id": "3516031", "revid": "41063259", "url": "https://it.wikipedia.org/wiki?curid=3516031", "title": "WWE SmackDown! (serie di videogiochi)", "text": ""}
{"id": "3516035", "revid": "110157", "url": "https://it.wikipedia.org/wiki?curid=3516035", "title": "Vrbovce", "text": "Vrbovce (in ungherese \"Verb\u00f3c\") \u00e8 un comune della Slovacchia facente parte del distretto di Myjava, nella regione di Tren\u010d\u00edn."}
{"id": "3516056", "revid": "1573940", "url": "https://it.wikipedia.org/wiki?curid=3516056", "title": "Pteropus pelagicus", "text": "La volpe volante di Chuuk (Pteropus pelagicus ) \u00e8 un pipistrello appartenente alla famiglia degli Pteropodidi, endemico della Micronesia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 131 e 186\u00a0mm, la lunghezza dell'avambraccio tra 101 e 115\u00a0mm, la lunghezza delle orecchie tra 20 e 24\u00a0mm e un peso fino a 245\u00a0g.\nAspetto.\nLa pelliccia \u00e8 di lunghezza media, soffice e setosa. Il colore generale del corpo \u00e8 bruno-nerastro, leggermente cosparso di peli grigiastri. Al centro dell'addome \u00e8 presente una grossa macchia giallo-brunastra brillante o bianca. Le spalle variano dal bianco crema o giallo-brunastro dorato al fulvo. La testa \u00e8 nerastra. Il muso \u00e8 relativamente corto ed affusolato, gli occhi sono grandi, l'iride \u00e8 marrone. Le orecchie sono di lunghezza media e con una leggera concavit\u00e0 sul bordo posteriore appena sotto l'estremit\u00e0 arrotondata. La tibia \u00e8 priva di peli. Nelle femmine, e probabilmente anche nei maschi, sono presenti dei ciuffi di peli giallo-brunastri brillanti intorno a delle ghiandole situate sui lati del collo. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. La sottospecie \"P.p.pelagicus\" \u00e8 pi\u00f9 piccola ed ha le spalle color bianco crema divise da una banda longitudinale pi\u00f9 scura.\nBiologia.\nComportamento.\nSi rifugia in gruppi fino ad un centinaio di individui sugli alberi delle foreste. \u00c8 una specie prevalentemente diurna.\nAlimentazione.\nSi nutre di infiorescenze della Palma da cocco.\nRiproduzione.\nFemmine con piccoli ben sviluppati sono state osservate tra maggio e luglio.\nDistribuzione e habitat.\nQuesta specie \u00e8 diffusa sull'Atollo di Chuuk, sull'Atollo di Namonuito e nelle Isole Mortlock nella Micronesia.\nVive nelle foreste native montane.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato che la popolazione si \u00e8 ridotta al 20% nelle ultime tre generazioni a causa della perdita del proprio habitat, classifica \"P. pelagicus\" come specie in grave pericolo (CR).\nLa CITES ha inserito questa specie nell'appendice I."}
{"id": "3516059", "revid": "486946", "url": "https://it.wikipedia.org/wiki?curid=3516059", "title": "Dinastia Salomonica", "text": ""}
{"id": "3516062", "revid": "287204", "url": "https://it.wikipedia.org/wiki?curid=3516062", "title": "Nove Mesto nad Vahom", "text": ""}
{"id": "3516064", "revid": "599013", "url": "https://it.wikipedia.org/wiki?curid=3516064", "title": "Santuario di Nostra Signora del Soccorso", "text": "Il santuario di Nostra Signora del Soccorso \u00e8 un luogo di culto cattolico situato nel comune di Pietra Ligure, in via Soccorso, in provincia di Savona. La chiesa, gestita dai frati minori Francescani, \u00e8 sede della parrocchia omonima della zona pastorale di Pietra Ligure della diocesi di Albenga-Imperia.\nStoria e descrizione.\nNel XIV secolo nelle paludi del Maremola esisteva una piccola cappella su cui era dipinta a fresco un'immagine della \"Vergine con il Bambino\".\nNel 1548 la comunit\u00e0 pietrese, a seguito di visioni e miracoli verificatisi nel luogo, decise la costruzione di fronte alla cappella di una nuova e pi\u00f9 ampia chiesa. Il principe Andrea Doria chiese alla Comunit\u00e0 di poter costruire nelle vicinanze un convento di frati minori per la gestione della nuova chiesa.\nNel 1608 con mirabile operazione venne staccato dalla cappella il muro su cui era l'affresco e quindi trasferito sul frontone del nuovo altare maggiore in marmo.\nNel periodo napoleonico la chiesa venne chiusa, il convento requisito, e i frati allontanati. In seguito si costruirono un nuovo convento sul lato a monte della chiesa.\nDal 1969 la chiesa, gestita dall'ordine minore francescano, \u00e8 divenuta parrocchiale. Tutto il complesso \u00e8 stato restaurato e riportato al semplice stile originario. Il campanile, barocco, ospita un concerto di 7 campane in Do maggiore."}
{"id": "3516072", "revid": "287204", "url": "https://it.wikipedia.org/wiki?curid=3516072", "title": "Stara Tura", "text": ""}
{"id": "3516078", "revid": "76963", "url": "https://it.wikipedia.org/wiki?curid=3516078", "title": "\u00c0strid Berg\u00e8s-Frisbey", "text": "Biografia.\n\u00c0strid Berg\u00e8s-Frisbey nasce a Barcellona il 26 maggio 1986 da padre catalano e da madre franco-americana. All'et\u00e0 di cinque anni si trasferisce vicino a La Rochelle e a diciassette si sposta a Parigi per frequentare osteopatia, ma in seguito alla morte prematura del padre decide di seguire la sua prima passione, la recitazione. Parla fluentemente lo spagnolo, il catalano, l'italiano, il francese e l'inglese.\nDebutta come attrice nel 2007 nella televisione francese. Nel 2008 debutta nel cinema, recitando in \"Una diga sul Pacifico\". Nel 2010 inizia la sua carriera da modella per le collezioni di French Connection. Nel 2011 recita per la prima volta in inglese, nella parte di Serena in \"Pirati dei Caraibi - Oltre i confini del mare\". \u00c8 stata una dei protagonisti nel film drammatico \"I Origins\" del 2014, insieme a Michael Pitt e Brit Marling. Nel 2015 \u00e8 testimonial della campagna pubblicitaria del nuovo profumo da donna di Valentino, mentre nel 2016 viene candidata come miglior attrice protagonista ai David di Donatello per la sua interpretazione bilingue (in francese e in italiano) in \"Alaska\".\nDoppiatrici italiane.\nNelle versioni in italiano delle opere in cui ha recitato, \u00c0strid Berg\u00e8s-Frisbey \u00e8 stata doppiata da:"}
{"id": "3516079", "revid": "22475", "url": "https://it.wikipedia.org/wiki?curid=3516079", "title": "Pteropus molossinus", "text": "La volpe volante di Pohnpei (Pteropus molossinus ) \u00e8 un pipistrello appartenente alla famiglia degli Pteropodidi, endemico di tre isole dell'Arcipelago della Micronesia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 140 e , la lunghezza dell'avambraccio tra 94 e , la lunghezza delle orecchie tra 15 e e un peso fino a .\nAspetto.\nLa pelliccia \u00e8 alquanto lunga, soffice, lanosa ed eretta sulle spalle. Il colore generale del corpo \u00e8 marrone scuro, cosparso ovunque di peli grigiastri. Le spalle e la testa sono bruno-nerastre. Il muso \u00e8 relativamente corto, tra gli occhi \u00e8 presente una macchia brillante di peli arancioni. L'iride \u00e8 bruno-giallastra. Le orecchie sono piccole, strette, appuntite e nascoste parzialmente dalla pelliccia. La tibia \u00e8 priva di peli. Le membrane alari sono attaccate sul dorso, molto vicine tra loro. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. I maschi hanno due ciuffi di peli rigidi, untuosi ed arancioni intorno a delle ghiandole situate sui lati del collo.\nBiologia.\nComportamento.\nSi rifugia singolarmente, in coppie e pi\u00f9 raramente in gruppi di 200-300 individui sopra gli alberi della foresta. Le attivit\u00e0 di nutrimento avvengono sia di giorno che appena dopo il tramonto e pu\u00f2 percorre diversi chilometri di mare aperto per raggiungere gli isolotti della barriera corallina. Il battito delle ali \u00e8 pi\u00f9 rapido ed aggraziato rispetto alle altre volpi volanti.\nAlimentazione.\nSi nutre di frutti del \"Pandanus\", delle Palme locali del genere \"Clinostigma\" e di fiori del Kapok.\nRiproduzione.\nLe femmine danno alla luce un piccolo alla volta. Giovani ancora non svezzati sono stati osservati nei mesi di febbraio, settembre e novembre, il che suggerisce un periodo riproduttivo esteso oppure la totale assenza di esso.\nDistribuzione e habitat.\nQuesta specie \u00e8 diffusa sull'Isola di Pohnpei, l'Atollo di Ant e l'Atollo di Pakin, nell'Arcipelago della Micronesia.\nVive nelle foreste tropicali native.\nTassonomia.\nIn accordo alla suddivisione del genere \"Pteropus\" effettuata da Andersen, \"P. molossinus\" \u00e8 stato inserito nello \"P. lombocensis species Group\", insieme a \"P. lombocensis\" stesso e \"P. rodricensis\". Tale appartenenza si basa sulle caratteristiche di avere un rostro del cranio molto accorciato, sulla presenza di un ripiano basale nei premolari e sul primo incisivo inferiore ridotto.\nStato di conservazione.\nLa IUCN Red List, considerato che la popolazione si \u00e8 stabilizzata dagli anni '80, ma in qualsiasi momento potrebbe ricominciare la caccia oppure accelerare il degrado del proprio habitat, classifica \"P. molossinus\" come specie vulnerabile (VU).\nLa CITES ha inserito questa specie nell'appendice I."}
{"id": "3516080", "revid": "3115", "url": "https://it.wikipedia.org/wiki?curid=3516080", "title": "Beckov", "text": "Beckov (in ungherese \"Beck\u00f3\", in tedesco \"Beckow\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn.\nDiede i natali a Jozef Miloslav Hurban (1817-1888), uno dei padri del Risorgimento slovacco. "}
{"id": "3516081", "revid": "22356", "url": "https://it.wikipedia.org/wiki?curid=3516081", "title": "Sorbinichthys", "text": "Il sorbinittide (gen. Sorbinichthys) \u00e8 un pesce osseo estinto, appartenente ai clupeomorfi. Visse all'inizio del Cretaceo superiore (Cenomaniano, circa 100 milioni di anni fa). I suoi resti fossili sono stati ritrovati in Asia (Libano) e in Africa (Marocco).\nDescrizione.\nQuesto pesce \u00e8 conosciuto per due specie, Sorbinichthys elusivo (rinvenuta in Libano) e S. africanus (dal Marocco). La specie asiatica poteva raggiungere una lunghezza di oltre 15 centimetri, mentre quella africana era pi\u00f9 piccola e raggiungeva la lunghezza di circa 5 centimetri. \"Sorbinichthys\" possedeva un corpo alto e stretto, ed era dotato di una pinna dorsale dal secondo raggio particolarmente allungato (pi\u00f9 lungo in \"S. elusivo\" che in \"S. africanus\").\nErano presenti, lungo il dorso, alcuni scudi di forma romboidale e con estensioni laterali allungate. Anche sulle pinne pettorali erano presenti lunghi filamenti, molto sottili e non biforcuti. Questi filamenti sono visibili nei fossili soltanto dopo la preparazione del fossile; da qui l'epiteto specifico \"elusivo\" (\"nascosto\"), riferito proprio ai lunghi filamenti. \nClassificazione.\n\"Sorbinichthys\" \u00e8 stato descritto per la prima volta nel 2000 da Bannikov e Bacchia, sulla base di alcuni esemplari ritrovati in Libano, nella zona di En Nammoura; \"S. elusivo\", la specie tipo, \u00e8 stata classificata nella nuova famiglia Sorbinichthyidae, alla quale \u00e8 stato ascritto anche il pi\u00f9 noto \"Diplomystus\". La specie \"S. africanus\" \u00e8 stata invece descritta nel 2010. Un'altra forma simile, \"Gasteroclupea\", \u00e8 nota in Sudamerica.\n\"Sorbinichthys\" e \"Diplomystus\" appartengono all'ordine degli Ellimmichthyiformes, un gruppo di pesci ossei affini alle aringhe e alle sardine, vissuti tra il Cretaceo e l'Eocene."}
{"id": "3516082", "revid": "1318658", "url": "https://it.wikipedia.org/wiki?curid=3516082", "title": "Braathens Regional Aviation", "text": "Braathens Regional Aviation \u00e8 stata una compagnia aerea svedese con sede a Malm\u00f6 che operava servizi di wet leasing per aeromobili insieme a Braathens Regional Airways per BRA Braathens Regional Airlines. In precedenza era conosciuta con il nome di Malm\u00f6 Aviation e operava rotte nazionali in Svezia dal suo hub all'aeroporto di Stoccolma-Bromma fino a febbraio 2016, quando le sue operazioni si sono fuse con Sverigeflyg per formare BRA Braathens Regional Airlines. Nel processo la compagnia aerea ha cambiato il suo nome nell'attuale Braathens Regional Aviation e ha cessato le proprie operazioni di volo.\nStoria.\nLa compagnia \u00e8 stata fondata nel 1981, operando come scuola di addestramento al volo e compagnia di charter aereo. Alla fine degli anni '80 ha iniziato ad operare servizi cargo per conto di TNT con i BAe 146-200QT, i Fokker F27 Friendship ed i suoi derivati Fairchild F-27 e Fairchild Hiller FH-227. La societ\u00e0 \u00e8 stata venduta a CityAir Scandinavia l'11 febbraio 1992. Una nuova societ\u00e0 denominata Malm\u00f6 Aviation Schedule \u00e8 stata costituita il 16 aprile 1993 sotto la propriet\u00e0 di Wiklund Inter Trade. Braathens ha acquisito il pieno controllo nell'agosto 1998 e all'inizio del 1999 ha integrato Braathens Sweden (ex Transwede) nella Malm\u00f6 Aviation. Nel dicembre 2001 \u00e8 diventata una compagnia aerea indipendente di propriet\u00e0 di Braganza AS/Bramora. Questo \u00e8 stato il risultato dell'acquisizione di Braathens da parte di Scandinavian Airlines (SAS) in cui Malm\u00f6 Aviation, per motivi legali, non era inclusa. Successivamente \u00e8 diventata interamente di propriet\u00e0 di Braathens Aviation. Nel settembre 2014, Malm\u00f6 Aviation ha dichiarato che non sarebbe pi\u00f9 stato il cliente di lancio del Bombardier CS100 come precedentemente pianificato. Nel marzo 2016, la parte operativa di Malm\u00f6 Aviation \u00e8 stata fusa in BRA Braathens Regional Airlines insieme a Sverigeflyg e il nome \u00e8 stato cambiato in Braathens Regional Aviation. Nel marzo 2017, Braathens Regional Aviation ha annunciato il rinvio di tutti i suoi ordini per l'Airbus A220, allora noto come Bombardier C-Series, a tempo indeterminato dopo l'introduzione di una nuova tassa, introdotta dal governo, sui biglietti venduti in svezia che avrebbe dovuto ridurre il numero di passeggeri. Nel maggio 2019, Braathens ha annunciato l'annullamento del loro ordine A220 che consisteva in cinque aeromobili della serie -100 e cinque -300. \nFlotta.\nA gennaio 2020 la flotta Braathens Regional Aviation risultava composta dai seguenti aerei:\nFlotta storica.\nBraathens Regional Aviation operava in precedenza con i seguenti aeromobili:"}
{"id": "3516084", "revid": "3115", "url": "https://it.wikipedia.org/wiki?curid=3516084", "title": "Bo\u0161\u00e1ca", "text": "Bo\u0161\u00e1ca (in ungherese \"Bos\u00e1c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516085", "revid": "287204", "url": "https://it.wikipedia.org/wiki?curid=3516085", "title": "Bosaca", "text": ""}
{"id": "3516086", "revid": "1305772", "url": "https://it.wikipedia.org/wiki?curid=3516086", "title": "High School Musical - La selecci\u00f3n (programma televisivo)", "text": "High School Musical - La selecci\u00f3n \u00e8 un programma televisivo trasmesso da Disney Channel e TV Azteca dal 1\u00ba luglio 2007 al 13 ottobre 2007. Il programma ospitava le audizioni per le riprese del film High School Musical - La sfida.\nI vincitori furono Mariana Maga\u00f1a e Cristobal Orellana.\nStoria.\nLa Clase.\nEra un programma trasmesso dal luned\u00ec al venerd\u00ec alle 15.30 su TV Azteca. Mostrava i fatti accaduti durante il programma principale.\nI concerti.\nI concerti furono 15 e furono trasmessi da TV Azteca.\nLe selezioni.\nI partecipanti al programma sono 18:"}
{"id": "3516087", "revid": "292162", "url": "https://it.wikipedia.org/wiki?curid=3516087", "title": "Fustanella", "text": "La fustanella \u00e8 un indumento maschile simile a un gonnellino, pieghettato e molto svasato, tipico del costume tradizionale di diverse popolazioni dei Balcani (specialmente albanesi e greci).\nFa parte della caratteristica uniforme degli euzoni, i soldati della guardia presidenziale greca, Tra il 1924 e il 1939 fece parte della divisa della guardia reale albanese in Albania. Fu utilizzata dai militari d'Albania abitualmente sino al 1946, in quanto il regime comunista albanese ne limit\u00f2 l'abituale uso solo in occasioni particolari, per adottare un uniforme in uso nei paesi del blocco real-socialista. Dal 1939 al 1943 era indossato dalla Compagnia del Sud della Guardia Reale Albanese del Re ed Imperatore Vittorio Emanuele III.\nLa fustanella viene utilizzata per cerimonie ed eventi importanti."}
{"id": "3516097", "revid": "22475", "url": "https://it.wikipedia.org/wiki?curid=3516097", "title": "Oratorio della Santissima Annunziata (Pietra Ligure)", "text": "L'oratorio della Santissima Annunziata \u00e8 un luogo di culto cattolico situato nel comune di Pietra Ligure, in piazza San Pio V, in provincia di Savona.\nStoria.\nCome risulta da atto del 6 giugno 1481, la Compagnia dei battuti o disciplinanti installatisi a Pietra Ligure, fuori le mura, gi\u00e0 sul finire del XIII secolo, donava l'antico oratorio \"Domus discipline seu batutorum\" ai RR.PP. frati domenicani. Qui nei mesi successivi i domenicani iniziarono la costruzione del convento, del chiostro e della prima chiesa dedicata alla Santissima Annunziata che venne consacrata nel 1519.\nL'antico convento, nel quale dimoravano quattro monaci, venne innalzato sopra l'oratorio dei disciplinanti che ne divenne, ed \u00e8 tuttora, la sacrestia. Tra questi monaci, durante la quaresima del 1550 dimor\u00f2 padre Michele Ghisleri da Bosco Marengo che nel 1566 venne elevato al soglio pontificio prendendo il nome di Pio V, santificato nel 1713.\nQuesta chiesa, a seguito di un crollo, venne ingrandita tra il 1664 ed il 1683 nelle attuali forme. I frati domenicani che abitavano il primitivo convento posto vicino al campanile, verso i primi del XVIII secolo, si trasferirono nel nuovo convento sito nell'attuale via Garibaldi.\nLa chiesa rimase aperta fino al 1798, quando le leggi della Repubblica Ligure ordinarono la soppressione dei conventi e il conseguente allontanamento dei religiosi.\nNel 1809, dopo essere stata trasformata in deposito di materiali edili, venne concessa come oratorio alla Confraternita della morte e orazione che vi trasfer\u00ec i suoi arredi e il culto di sant'Anna e santa Lucia donando all'antica parrocchiale la tela di \"San Domenico\". La confraternita era stata fondata alla Pietra nel 1633 e nello stesso anno aggregata all'Arciconfraternita di Santa Maria dell'orazione e morte di Roma acquistandone i privilegi, tra cui quello della cappa nera. Per questo motivo la confraternita \u00e8 conosciuta anche come \"Compagnia dei Neri\". Tra gli scopi principali il seppellimento dei poveri e dei naufraghi e l'assistenza ai condannati a morte (l'ultima esecuzione fu di Antonio de Rubeis di Pornassio, decapitato nel giugno del 1709 negli oliveti in regione Chiappe). La confraternita partecipa alla processione serale del Venerd\u00ec santo e presiede l'ottavario dei defunti dal 3 al 10 novembre.\nDescrizione.\nLa chiesa dell'Annunziata - ad unica navata - conserva nell'abside una grande icona dell'\"Annunciazione\", opera di Benedetto Brandimarte di Lucca del 1593. Oltre all'altare maggiore in marmo del 1890, dispone di quattro altari laterali, tra questi il pi\u00f9 rimarchevole \u00e8 quello seicentesco della Madonna del Rosario, della omonima Compagnia, tutto intarsiato di marmi a svariati colori; di fronte a questo l'altare dei santi Anna, Libera e Liborio la cui tela nel XVIII secolo venne donata dalla nobile famiglia Basadonne e qui traslata nel 1809 dall'oratorio di Santa Lucia; a seguire l'altare di Santa Lucia la cui icona \u00e8 attribuita al pittore genovese Orazio De Ferrari e di fronte l'altare di san Pio V costruito nel 1723. Altri due altari laterali dedicati a san Vincenzo e alla \"Virgo Potens\" vennero demoliti e le icone traslate nella basilica di San Nicol\u00f2.\nSul finire del XIX secolo la chiesa venne completamente restaurata, sia internamente che esternamente, dalla nobildonna pietrese Carlotta Bosio Regina; dotata di orchestra e organo a canne del celebre organaro William George Trice di Genova.\nNel 1979 \u00e8 stata concessa come oratorio alla Confraternita di Santa Caterina d'Alessandria detta \"dei Rossi\", che vi conserva la statua della titolare, opera del 1858 dovuta allo scalpello del genovese Paolo Garaventa e i grandi cristi processionali. Tra questi il maggiore, la cui immagine \u00e8 la copia di una statua scolpita da Anton Maria Maragliano, \u00e8 conosciuto comunemente come \"u pria\" ed \u00e8 uno dei pi\u00f9 grandiosi di tutta la Liguria e raggiunge il peso di 144\u00a0kg; a seguire un \"Cristo moro\", del peso di 117\u00a0kg, quindi due \"Cristi\" relativamente moderni, il pi\u00f9 grande del peso di 87\u00a0kg e un altro \"Cristo moro\" del peso di 62\u00a0kg le cui immagini in legno sono opera dello scultore ecuadoriano Luis Yepez di Genova e sono state scolpite per sostituire due immagini antiche.\nIn questo oratorio si solennizzano la festivit\u00e0 del santo Rosario la prima domenica di ottobre, la festa di santa Caterina V.M. l'ultima domenica di novembre, l'ottavario dei defunti con il canto dell'officio in latino secondo le antiche melodie, che inizia il 3 novembre e termina con la Messa il 10 novembre. Nel pomeriggio del gioved\u00ec Santo viene allestito il tradizionale altare della reposizione \"u sep\u01dcrtu\", nel periodo natalizio nella navata \u00e8 occupata da un grande presepe meccanico.\nIn apposita nicchia si venera il pregevole gruppo statuario processionale della \"Madonna del Rosario\", attribuito al Maragliano, (portato in processione ad ottobre) che, dopo un generale restauro nel 2010, \u00e8 stato esposto a Corte in Corsica nel corso della \"Mostra sulle Confraternite del mediterraneo\".\nIl gotico campanile tardo quattrocentesco \u00e8 l'unica parte superstite dell'antica chiesa e ospita una campana del 1529.\nIn occasione della solennit\u00e0 del santo Rosario, la prima settimana di ottobre, nel corso della festa pomeridiana si possono degustare le tradizionali frittelle di baccal\u00e0 e di mele. Nel corso della celebrazione di santa Caterina d'Alessandria (ultima settimana di novembre) al termine della processione vengono distribuite le \"gallette di santa Caterina\", dei biscotti dolci che i marinai pietresi solevano portare sui bastimenti nel corso dei lunghi viaggi."}
{"id": "3516107", "revid": "41064493", "url": "https://it.wikipedia.org/wiki?curid=3516107", "title": "San Zeno Maggiore", "text": ""}
{"id": "3516113", "revid": "181286", "url": "https://it.wikipedia.org/wiki?curid=3516113", "title": "K\u00cd Klaksv\u00edk", "text": ""}
{"id": "3516124", "revid": "1889177", "url": "https://it.wikipedia.org/wiki?curid=3516124", "title": "Rifugio Sorgenti del Piave", "text": "Il rifugio Sorgenti del Piave \u00e8 situato nella Val Sesis, alle pendici del monte Peralba. Come il nome stesso lascia intendere, esso sorge nelle immediate vicinanze della sorgente del fiume Piave.\nAccessi.\nL'accesso principale al rifugio \u00e8 consentito ai veicoli a motore da una strada asfaltata che si imbocca in localit\u00e0 Cima Sappada. Esso inoltre \u00e8 raggiungibile da nord ovest attraverso il sentiero CAI 137.\nAscensioni.\nIl rifugio Sorgenti del Piave \u00e8 il punto di partenza ideale sia per scalatori che vogliano affrontare la parete sud, sud-est del monte Peralba o le vie ferrate che conducono alla cima del Peralba stesso e del limitrofo monte Chiadenis.\nEscursioni.\nIl rifugio costituisce il punto di partenza della Alta via n. 6, la quale termina a Vittorio Veneto.\nAttraverso i sentieri CAI 136 e 135 si possono raggiungere i suggestivi laghi d'Olbe a quota 2156 metri o, seguendo il segnavia 132, il rifugio Calvi."}
{"id": "3516128", "revid": "767487", "url": "https://it.wikipedia.org/wiki?curid=3516128", "title": "The Two Orphans (film 1907)", "text": "The Two Orphans \u00e8 un cortometraggio muto del 1907 diretto da Francis Boggs, qui al primo film della sua carriera alla Selig.\nIl soggetto \u00e8 tratto dal lavoro teatrale \"Le due orfanelle\" di Adolphe d'Ennery e Eug\u00e8ne Cormon.\nProduzione.\nIl film fu prodotto da William Nicholas Selig per la Selig Polyscope Company.\nDistribuzione.\nDistribuito dalla Selig Polyscope Company, il film - un cortometraggio in una bobina - usc\u00ec nelle sale cinematografiche statunitensi il 23 dicembre 1907."}
{"id": "3516138", "revid": "1573940", "url": "https://it.wikipedia.org/wiki?curid=3516138", "title": "Pteropus dasymallus", "text": "La volpe volante delle Ryukyu (Pteropus dasymallus ) \u00e8 un pipistrello appartenente alla famiglia degli Pteropodidi, endemico dell'Arcipelago delle Ry\u016bky\u016b, Giappone, di Taiwan e di alcune isole delle Filippine.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 190 e 227\u00a0mm, la lunghezza dell'avambraccio tra 124 e 152\u00a0mm, la lunghezza del piede tra 40 e 50\u00a0mm, la lunghezza delle orecchie tra 20,5 e 28\u00a0mm, un'apertura alare fino a 1,055\u00a0m e un peso fino a 490\u00a0g.\nAspetto.\nLa pelliccia \u00e8 lunga, densa, soffice, setosa ed eretta. Nella sottospecie \"P.d.formosus\" \u00e8 ancora pi\u00f9 lunga. Il colore del corpo cambia considerevolmente tra le diverse sottospecie e pu\u00f2 variare dal bruno-giallastro al nerastro, mentre \u00e8 sempre presente un collare giallo crema, in forte contrasto con il resto del corpo. Nelle tre forme \"P.d.inopinatus\", \"P.d.formosus\" e \"P.d.yayeyamae\" il collare \u00e8 attraversato da una banda longitudinale scura all'altezza del torace. La sottospecie \"P.d.daitoensis\" ha la testa, il collare e le parti ventrali color crema. Il muso \u00e8 lungo e affusolato, gli occhi sono grandi. Le orecchie sono piccole, nascoste parzialmente nella pelliccia, con una concavit\u00e0 sul bordo posteriore appena sotto la punta arrotondata. La tibia \u00e8 densamente ricoperta di peli. \u00c8 privo di coda, mentre l'uropatagio \u00e8 ridotto ad una sottile membrana lungo le parti interne degli arti inferiori. Gli individui delle isole Babuyan e Batanes a nord delle Isole Filippine, sono probabilmente i pi\u00f9 grandi della specie.\nBiologia.\nComportamento.\nSi rifugia singolarmente o in piccoli gruppi tra il fogliame degli alberi. La sottospecie \"P.d. formosus\" \u00e8 stata osservata mentre si rifugia su alberi della specie \"Casuarina equisetifolia\".\nAlimentazione.\nSi nutre principalmente di frutti del genere \"Ficus\" e nettare di \"Mucuna macrocarpa\".\nRiproduzione.\nDanno alla luce un piccolo alla volta dopo 4-6 mesi di gestazione. Gli accoppiamenti avvengono tra novembre e i primi di gennaio, le nascite tra maggio e giugno.\nDistribuzione e habitat.\nL'areale di questa specie \u00e8 ristretto all'Arcipelago delle Ry\u016bky\u016b, Giappone, ad alcune isole lungo le coste di Taiwan e nel nord delle Filippine.\nVive nelle foreste, solitariamente od in piccoli gruppi, tra le fronde degli alberi. \u00c8 stato osservato anche in aree urbane dove sono presenti alberi di fichi, loro principale alimento.\nTassonomia.\nIn accordo alla suddivisione del genere \"Pteropus\" effettuata da Andersen, \"P. dasymallus\" \u00e8 stato inserito nello \"P. hypomelanus species Group\", insieme a \"P. hypomelanus\" stesso, \"P. faunulus\", \"P. griseus\", \"P. admiralitatum\", \"P. ornatus\", \"P. howensis\", \"P. speciosus\", \"P. brunneus\" e \"P. subniger\". Tale appartenenza si basa sulle caratteristiche di avere il cranio con il rostro allungato e la presenza di un ripiano basale nei premolari.\nSono state riconosciute 5 sottospecie:\nStato di conservazione.\nLa IUCN Red List, considerato che la popolazione si \u00e8 stabilizzata dopo una diminuzione del 30% negli ultimi 15 anni, classifica \"P. dasymallus\" come specie prossima alla minaccia (NT)."}
{"id": "3516144", "revid": "536735", "url": "https://it.wikipedia.org/wiki?curid=3516144", "title": "Crisi della sedia vuota", "text": ""}
{"id": "3516155", "revid": "767487", "url": "https://it.wikipedia.org/wiki?curid=3516155", "title": "Shamus O'Brien", "text": "Shamus O'Brien \u00e8 un cortometraggio muto del 1907 diretto da Francis Boggs.\nProduzione.\nIl film fu prodotto da William Nicholas Selig per la Selig Polyscope Company.\nDistribuzione.\nDistribuito dalla Selig Polyscope Company, il film - un cortometraggio di una bobina - usc\u00ec nelle sale cinematografiche statunitensi il 15 marzo 1908."}
{"id": "3516157", "revid": "287204", "url": "https://it.wikipedia.org/wiki?curid=3516157", "title": "Miaow (album)", "text": "Miaow \u00e8 il quarto album dei The Beautiful South, pubblicato nel marzo del 1994.\nLe canzoni, scritte da Dave Rotheray e Paul Heaton riflettono un momento di depressione nella vita di Heaton, che continuer\u00e0 con l'album successivo, Blue is the Colour.\nLa traccia di apertura \"Hold on to What?\" pu\u00f2 essere interpretata come una critica alle classi dirigenti, specialmente sul finale della canzone, dove Heaton canta\n\"'Chamberlain had his paper, Jesus had his cross, They held on, We held on to what?' \" ovvero \" 'Il ciambellano ha la sua carta, Ges\u00f9 la sua croce, loro resistono, noi resistiamo a cosa?' \".\nLa canzone port\u00f2 anche la prima cantante del gruppo, Briana Corrigan, a lasciare rapidamente il gruppo, dopo che Heaton le invi\u00f2 diverse copie delle canzoni come \"Mini-correct\" e \"Worthless Lie\", sostituita dall'allora sconosciuta Jaqui Abbott.\nLa copertina dell'album inizialmente rappresentava una serie di cani in un auditorium con un grammofono sul palco. Tuttavia HMV obiett\u00f2 che il disegno ricalcava marcatamente il suo logo, Nipper, e la band decise per la seconda copertina, disegnata da Michael Sowa, che raffigurava quattro cani in una barca.\nHa raggiunto la 6\u00aa posizione nella classifica britannica."}
{"id": "3516161", "revid": "83531", "url": "https://it.wikipedia.org/wiki?curid=3516161", "title": "Missione Mar Rosso", "text": ""}
{"id": "3516163", "revid": "547992", "url": "https://it.wikipedia.org/wiki?curid=3516163", "title": "Genoa Cricket and Football Club 1965-1966", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1965-1966.\nStagione.\nNella stagione 1965-1966 il Genoa disputa il campionato di Serie B, con 44 punti si piazza in quinta posizione di classifica, a due lunghezze dal Mantova che sale in Serie A come terzo, insieme al Venezia che vince il torneo cadetto con 49 punti, ed al Lecco che con 48 punti si piazza in terza posizione. Scendono in Serie C la Pro Patria, il Monza ed il Trani.\nDopo la retrocessione, per affrontare la nuova stagione di Serie B, sulla panchina del Genoa viene chiamato l'allenatore Luigi Bonizzoni, dal mercato arrivano i difensori Luciano Poppi dall'Alessandria e Roberto Ranzani dalla Mestrina ma di propriet\u00e0 della Spal, il centrocampista Eugenio Brambilla dal Messina, il portiere Rosario Di Vincenzo dall'Inter, dai nerazzurri milanesi arriva anche l'attaccante Francesco Canella. Campionato disputato sempre nelle zone nobili della classifica, il Genoa rimane imbattuto in casa al pari del Messina, ma con ben nove sconfitte in trasferta, che alla fine del torneo faranno la differenza. Miglior realizzatore di stagione \u00e8 l'ex juventino Gianfranco Zigoni con otto reti. In Coppa Italia eliminazione al primo turno per mano della Fiorentina che si \u00e8 imposta (0-3) a Marassi, nell'unica sconfitta interna di stagione.\nMaglie.\nLa maglia per le partite casalinghe presentava i colori rossoblu.\nOrganigramma societario.\nArea direttiva\nArea tecnica"}
{"id": "3516168", "revid": "288300", "url": "https://it.wikipedia.org/wiki?curid=3516168", "title": "Gian Franco Bellotto", "text": ""}
{"id": "3516169", "revid": "72396", "url": "https://it.wikipedia.org/wiki?curid=3516169", "title": "Scolymus grandiflorus", "text": " Scolymus grandiflorus \u00e8 una specie di pianta angiosperma dicotiledone della famiglia delle Asteraceae.\nEtimologia.\nIl nome generico (\"Scolymus\") deriva dal termine greco \"Skolymos\" che probabilmente indicava le stesse piante. La voce deriva da \"skolos\" (= spine) e fa riferimento alle foglie spinose di queste piante. L'epiteto specidifico (\"grandiflorus\") significa \"grande fiore\" e fa riferimento ai capolini di quasta specie.\nIl nome scientifico della specie \u00e8 stato definito per la prima volta dal botanico Ren\u00e9 Louiche Desfontaines (1750-1833) nella pubblicazione \" Flora Atlantica: sive historia plantarum quae in Atlante, agro tunetano et algeriensi crescunt. Parisiis\" ( Fl. Atlant. 2: 240 ) del 1799.\nDescrizione.\nHabitus. La forma biologica \u00e8 emicriptofita scaposa (\"H scap\"), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. L'habitus si presenta molto spinoso con steli alati. Negli organi interni sono presenti sia condotti resiniferi che canali laticiferi.\nFusto. I fusti sono eretti, semplici e alati. Le ali sono continue. Le radici in genere sono di tipo fittonante. Il fusto arriva ad una altezza di 2 - 8 dm (massimo 1 metro).\nFoglie. Le foglie possono essere sia basali che cauline (amplessicauli); sono disposte lungo il fusto in modo alterno. Le lamine sono da ovate a oblunghe di tipo pennatosetto o pennatopartito con lobi grossolani e una grande spina apicale. Lunghezza delle foglie: 5 - 15 cm.\nInfiorescenza. Le infiorescenze sono composte da capolini terminali o ascellari, sia singoli che multipli. I capolini, avvolti da tre brattee (nel capolino terminale le brattee sono sei), sono formati da un involucro composto da brattee (o squame) all'interno delle quali un ricettacolo fa da base ai fiori ligulati (o in alcuni casi tubulosi). Gli involucri a forma campanulata o urceolata, sono formati da diverse brattee disposte su due serie. Le brattee sono pubescenti; i bordi terminano bruscamente verso l'apice ed hanno una spina apicale evidente. Il ricettacolo \u00e8 provvisto di pagliette con ampie ali che racchiudono in alcuni casi gli acheni. Diametro del capolino: 5 - 6 cm.\nFiori. I fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e zigomorfi.\nFrutti. I frutti sono degli acheni con pappo. L'achenio, ovoide-compresso, \u00e8 privo di becco. Il pappo \u00e8 formato da una coroncina apicale di squame (da 3 a 7) caduche.\nDistribuzione e habitat.\nFitosociologia.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Onopordion illyrici\" \u00e8 relativa alle comunit\u00e0 nitrofile di emicriptofite spinose, di grossa taglia dei piani bioclimatici temperati mediterranei. Questa alleanza colonizza gli incolti, i margini stradali e le zone di sosta degli animali di allevamento. La distribuzione \u00e8 relativa ai territori tirrenici e del Mediterraneo orientale. Si trova in Italia centrale, meridionale e nelle Isole.\nSpecie presenti nell'associazione: \"Carduncellus coeruleus\", \"Carduus macrophalus\", \"Carthamus lanatus\", \"Centaurea calcitrapa\", \"Cirsium echinatus\", \"Daucus maximus\", \"Echinops strigosus\", \"Eryngium campestre\", \"Phlomis herba-venti\", \"Nicotiana glauca\", \"Notobasis syriaca\", \"Scolymus hispanicus\", \"Tirimnus leucographus\", \"Atractylis gummifera\", \"Cynara cardunculus\", \"Onopordum illyricum\" e \"Scolymus grandiflorus\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce (\"Scolymus\") appartiene alla sottotrib\u00f9 Scolyminae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Scolyminae \u00e8 uno dei cladi iniziali che si sono separati dalla trib\u00f9. \nAll'interno della sottotrib\u00f9 il genere di questa voce, da un punto di vista filogenetico, occupa il \"core\" del gruppo insieme al genere \"Hymenonema\". Nella filogenesi del genere la specie \"S. gradiflorus\" risulta pi\u00f9 vicina alla specie \"S. hispanicus\" (insieme formano un \"gruppo fratello\"); mentre la specie \"S. maculatus\" \u00e8 in posizioe \"basale\".\nCladogramma indicante la posizione della specie nel genere.\nIl numero cromosomico della specie \u00e8: 2n = 20.\nSinonimi.\nSono elencati alcuni sinonimi per questa entit\u00e0:\nSpecie simili.\nLe tre specie del genere \"Scolymus\" si distinguono per i seguenti caratteri:\nUsi.\nLa cardogna \u00e8 utilizzata nella gastronomia tradizionale di alcune regioni d'Italia. I cespi basali pi\u00f9 teneri, mondati delle spine e delle parti esterne pi\u00f9 dure, vengono lessati e conditi con olio e limone, utilizzati in frittate o torte salate, fritti in pastella o aggiunti ad insalate.\nNelle Murge, vengono utilizzati per pietanze rituali per le festivit\u00e0 pasquali, spesso come contorno alla carne o al brodo di agnello.\nNell'Anconitano \u00e8 segnalato l'utilizzo delle radici per accompagnare piatti natalizi a base di stoccafisso."}
{"id": "3516177", "revid": "287204", "url": "https://it.wikipedia.org/wiki?curid=3516177", "title": "Jos\u00e9 Ferraz de Almeida J\u00fanior", "text": " \u00c8 uno dei pi\u00f9 importanti esponenti del realismo brasiliano.\nBiografia.\nLa sua carriera artistica inizi\u00f2 mentre stava lavorando come campanaro presso la chiesa di \"Nostra Signora della Candelaria\" dove realizz\u00f2 alcune piccole opere su temi religiosi. Il prete stesso non era sufficientemente impressionato dal suo lavoro, perci\u00f2 and\u00f2 a studiare a Rio de Janeiro.\nNel 1869, si iscrisse all'Accademia Imperiale di Belle Arti, dove studi\u00f2 con Victor Meirelles e Pedro Am\u00e9rico. Dopo la laurea torn\u00f2 a Itu, dove apr\u00ec uno studio.\nNel 1876, durante una visita della regione di San Paolo, l'imperatore Pietro II rimase colpito dal lavoro di Jos\u00e9 e gli offr\u00ec personalmente il suo sostegno finanziario. Nello stesso anno, un regio decreto gli assegn\u00f2 300 franchi al mese al fine di studiare a Parigi. Ben presto si stabil\u00ec a Montmartre e si iscrisse presso l'\u00c9cole des Beaux-Arts, diventando uno dei tanti studenti di Alexandre Cabanel.\nRitorno in Brasile.\nRimase a Parigi fino al 1882 poi, dopo un breve viaggio in Italia, torn\u00f2 in Brasile ed espose le opere che aveva creato durante la sua assenza. L'anno successivo apr\u00ec uno studio a San Paolo e diede lezioni. Inoltre tenne mostre d'arte esclusive ed esegu\u00ec ritratti di personaggi famosi, che vanno dai magnati del caff\u00e8 ai politici repubblicani. Nel 1884 tenne una mostra presso il \"Exposi\u00e7\u00e3o Geral de Belas Artes\".\nUn anno dopo, Victor Meirelles gli offr\u00ec la carica di professore di storia della pittura presso l'Accademia, ma J\u00fanior rifiut\u00f2 l'offerta, preferendo rimanere a San Paolo. Dal 1887 al 1896 fece altri tre viaggi in Europa. Durante questo periodo si avvicin\u00f2 al Naturalismo.\nMorte.\nLa sua vita termin\u00f2 tragicamente un anno dopo, quando fu accoltellato a morte davanti all'Hotel Central a Piracicaba dal cugino Jos\u00e9 de Almeida Sampaio, marito della sua amante."}
{"id": "3516188", "revid": "15", "url": "https://it.wikipedia.org/wiki?curid=3516188", "title": "The Dining Rooms", "text": "I The Dining Rooms sono un gruppo musicale formato da Cesare Malfatti e Stefano Ghittoni. La loro produzione musicale abbraccia vari generi tra cui la ambient music, elettronica e jazz.\nIl duo si forma alla fine degli anni 90 su iniziativa di Stefano Ghittoni, dj e cantante milanese gi\u00e0 con Subterranean Dining Rooms e Cesare Malfatti membro dei La Crus."}
{"id": "3516190", "revid": "767487", "url": "https://it.wikipedia.org/wiki?curid=3516190", "title": "Ben's Kid", "text": "Ben's Kid \u00e8 un cortometraggio muto del 1909 diretto da Francis Boggs. \u00c8 il primo film interpretato da Roscoe 'Fatty' Arbuckle che gir\u00f2 con Boggs quattro cortometraggi.\nProduzione.\nIl film fu prodotto dalla Selig Polyscope Company. Venne girato nei Selig Studio al 1845 di Allesandro Street, a Edendale, Silver Lake, nella contea di Los Angeles.\nDistribuzione.\nDistribuito dalla Selig Polyscope Company, il film - un cortometraggio di una bobina - usc\u00ec nelle sale cinematografiche statunitensi il 1\u00ba luglio 1909.\nNon si conoscono copie ancora esistenti della pellicola che viene considerata presumibilmente perduta."}
{"id": "3516207", "revid": "74801", "url": "https://it.wikipedia.org/wiki?curid=3516207", "title": "Jules Mikhael Al-Jamil", "text": "Biografia.\nJules Mikhael Al-Jamil nacque a Karakosche, in Iraq, il 18 novembre 1938. Dopo aver completato gli studi canonici fu ordinato sacerdote il 7 giugno 1964.\nIl 1\u00ba agosto 1986 fu nominato arcivescovo titolare di Takrit dei Siri e consacrato il 9 novembre 1986.\nIl 21 novembre 2011 fu nominato accedemico ordinario dell'Accademia teutonica \"Enrico VI di Hohenstaufen\" e familiare dell'Ordine teutonico.\nFu procuratore a Roma del patriarcato di Antiochia dei Siri (Libano) e rettore della chiesa di Santa Maria della Concezione in Campo Marzio.\nA seguito di quanto stabilito all'unanimit\u00e0 dal consiglio comunale di Atri del 29 novembre 2008, ricevette la cittadinanza onoraria per meriti speciali verso la cittadinanza atriana. La cerimonia di conferimento si tenne il 17 novembre 2012 alle ore 18:00, presso il palazzo comunale di Atri.\n\u00c8 scomparso il 3 dicembre 2012 all'et\u00e0 di 74 anni.\nEra una delle poche persone al mondo in grado di parlare e scrivere in aramaico."}
{"id": "3516208", "revid": "1543377", "url": "https://it.wikipedia.org/wiki?curid=3516208", "title": "RAC 124", "text": "Rac 124 era il nome di una bevanda stimolante, creata dalla RAC Foundation e dai produttori della Sprite e venduta in lattine da 250 ml nei garage e nei centri commerciali agli inizi del 2000.\nAveva un leggero gusto di pesca.\nEra progettata per fornire una carica e far scomparire la stanchezza per 15-30 minuti e doveva aiutare i guidatori a tornare a casa quando si sentivano stanchi e per questo a rischio incidenti."}
{"id": "3516210", "revid": "4175", "url": "https://it.wikipedia.org/wiki?curid=3516210", "title": "Armen Chakmakian", "text": "Biografia.\nStatunitense di origine armena, per cinque anni fu tastierista per il gruppo degli Shadowfax, con i quali vinse un Grammy; il loro CD del 1992 \"Esperanto\" fu nominato per il Grammy Award come miglior album di New Age. Chakmakian ha pubblicato due album solisti per la sua etichetta TruArt Records: \"Ceremonies\" (1998) e \"Caravans\" (2004). Due brani da Ceremonies, \"Gypsy Rain\" e \"Distant Lands\", sono anche apparsi sui CD della compilation \"Buddha Bar\".\nNei suoi album sono presenti anche John Bilezikjian e J\u030civan Gasparyan.\nEgli continua a comporre, a tenere concerti e a produrre altri artisti. Nel 2006 Armen ha tenuto una tourn\u00e9e in Sud America con lo show Saltimbanco del Cirque du Soleil."}
{"id": "3516211", "revid": "889336", "url": "https://it.wikipedia.org/wiki?curid=3516211", "title": "Dami\u00e1n Su\u00e1rez", "text": "Carriera.\nNel 2011 firma un contratto triennale per lo Sporting de Gij\u00f3n."}
{"id": "3516225", "revid": "125253540", "url": "https://it.wikipedia.org/wiki?curid=3516225", "title": "Kuduro", "text": "Il kuduro (talvolta denominato kuduru) \u00e8 un genere di musica dance elettronica che ha origini da sperimentazioni sonore avvenute negli anni ottanta in Angola.\nStoria.\nIl kuduro nasce in Angola negli anni ottanta grazie ad alcuni producer di Luanda che iniziano a mixare tra loro campionamenti di ritmi calypso e soca, per poi aggiungere in un secondo tempo le sonorit\u00e0 della musica elettronica importata dall'Europa e dal Nord America.\nCol tempo l'evoluzione del genere lo porta ad avvicinarsi ai suoni della dancehall, del semba e dello kizomba, con forti influenze techno e la successiva aggiunta di MC nei concerti.\nCon la forte immigrazione in Portogallo di cittadini angolani nei quartieri di Lisbona il kuduro si diffonde e si evolve ulteriormente, inserendo ulteriori elementi dei generi musicali dell'Europa occidentale; ha cos\u00ec origine la progressive kuduro, genere all'avanguardia nella scena dance internazionale, che vanta come alfieri del genere i Buraka Som Sistema, responsabili della diffusione del kuduro fuori dai confini portoghesi ed angolani.\nNel 2011 a contribuire alla diffusione del kuduro a livello di mainstream ci ha pensato Lucenzo con il brano \"Danza Kuduro\", nonch\u00e9 le sonorit\u00e0 di M.I.A., che ha esplicitamente dichiarato di ispirarsi anche al kuduro."}
{"id": "3516228", "revid": "92723", "url": "https://it.wikipedia.org/wiki?curid=3516228", "title": "Angelo Panara", "text": "\u00c8 morto il 15 giugno 2007, dieci giorni dopo che un attacco di cuore lo aveva colpito mentre era alla guida della sua auto.\nSi sposa nel 1965 a Bari con Clara, da cui ebbe in seguito due figli Riccardo e Alberto Panara. \nTerminata la carriera calcistica, Angelo apr\u00ec un panificio nel 68' a Bressana Bottarone dove abit\u00f2 fino al 1984. \nDall'84' all'86' rimase con la famiglia a Roma finch\u00e9 ritorn\u00f3 nei suoi paesi di origine. \nNegli ultimi momenti Angelo si trasfer\u00ec con la moglie Clara a Pieve Porto Morone dove tutt'ora abita il figlio maggiore.\nCarriera.\nGiocatore.\nCresciuto nella Rosatese, passa nel 1955 al Legnano, club con cui esordisce in Serie B. Con i lombardi disputa due stagioni tra i cadetti e tre in Serie C. Nel 1960 passa al , club con cui gioca due stagioni in Serie B.\nNel 1962 si trasferisce in Puglia, al . Con i \"galletti\" ottiene il secondo posto della Serie B 1962-1963, conquistando la promozione in massima serie. In Serie A esordisce 15 settembre 1963, nella sconfitta per 3-1 casalinga dei baresi contro la . Con la sua societ\u00e0 Panara retroceder\u00e0 tra i cadetti al termine della stagione, chiusa all'ultimo posto. La stagione seguente tra i cadetti si concluder\u00e0 con una nuova retrocessione, questa volta in Serie C.\nNel 1965 si trasferisce al , appena retrocesso dalla massima serie, con cui esordisce nella sconfitta esterna per 2-1 contro il Verona del 17 ottobre 1965. Con i \"rossoblu\" gioca due stagioni tra i cadetti, collezionando 5 presenze. Nel 1967 passa alla Sanremese, societ\u00e0 in cui militer\u00e0 una sola stagione ottenendo il quarto posto del Girone A della Serie D 1967-1968.\nChiude la carriera agonistica al Bressana, formazione lombarda militante nelle leghe inferiori.\nAllenatore.\nRitiratosi dall'attivit\u00e0 agonistica divenne allenatore del Bressana."}
{"id": "3516229", "revid": "1494169", "url": "https://it.wikipedia.org/wiki?curid=3516229", "title": "Sopatro", "text": ""}
{"id": "3516230", "revid": "339392", "url": "https://it.wikipedia.org/wiki?curid=3516230", "title": "Khosrow Vaziri", "text": ""}
{"id": "3516232", "revid": "767487", "url": "https://it.wikipedia.org/wiki?curid=3516232", "title": "Tinguiririca", "text": "Il Tinguiririca \u00e8 un fiume del Cile.\nIl fiume Tinguiririca si trova nella Regione O'Higgins, nasce sulle Ande alla confluenza dei fiumi Las Damas e Del Azufre; il fiume \u00e8 lungo 167\u00a0km e il suo bacino idrografico copre un'area di 4.730\u00a0km\u00b2. Dalla sorgente il fiume scorre verso nord-ovest per 56\u00a0km fino ai dintorni della citt\u00e0 di San Fernando e in questa parte del suo corso riceve le acque di 2 fiumi tributari: il Clarillo e il Claro. Il suo corso continua poi verso sud-ovest, vira a nord-ovest per finire infine nel Lago Rapel."}
{"id": "3516236", "revid": "33689", "url": "https://it.wikipedia.org/wiki?curid=3516236", "title": "Sopatro di Apamea", "text": "Biografia.\nSopatro era un siriano nativo di Apamea. Filosofo, studi\u00f2 sotto Giamblico e, quando mor\u00ec, lo sostitu\u00ec nel ruolo di figura di spicco del Neoplatonismo. Ebbe due figli, il filosofo Sopatro e il funzionario Imerio.\nFece visita all'imperatore Costantino I, una prima volta nel 327 circa a Nicomedia e una seconda volta nel 327/328 a Costantinopoli. Divenne un amico e un consigliere dell'imperatore; avrebbe detto all'imperatore che il suo assassinio del figlio Crispo non era espiabile.\nInimicatosi l'influente prefetto Ablabio, fu accusato di propagandare il paganesimo, o, secondo un'altra fonte, di aver causato una carestia a Costantinopoli mediante la magia, e messo a morte.\nOpere.\nScrisse un'opera intitolata \"Sulla provvidenza e su coloro che hanno fortuna o sfortuna oltre quanto \u00e8 debito\"."}
{"id": "3516240", "revid": "6923", "url": "https://it.wikipedia.org/wiki?curid=3516240", "title": "Corum", "text": "La Corum S.\u00e0.r.l. \u00e8 un'azienda svizzera produttrice di orologi da polso.\nFondata nel 1955 da Ren\u00e9 Bannwart e dallo zio Gaston Ries, produce orologi di alta qualit\u00e0, la maggior parte dei quali in edizione limitata. Tra i prodotti pi\u00f9 rinomati figurano le serie \"Admiral's Cup\", \"Romvlvs\", \"Corum Bridges\", \"Corum Artisans collection\".\nLa maison \u00e8 stata tra le prime case di orologi ad inserire uno strumento che, alle normali funzioni dell'orologio, coniuga indicazioni relative allo stato delle maree, alla loro ampiezza, ai flussi e riflussi che le accompagnano, segnando anche a che ora del giorno avviene tutto ci\u00f2.\nIl motto del marchio \u00e8 \"La chiave per il tempo perfetto\" che \u00e8 anche il logo e il simbolo grafico che la maison utilizza per decorare i suoi quadranti.\nCorum ha personalizzato delle collezioni di orologi per la famiglia reale degli Emirati Arabi rappresentando il volto del principe Mohammed bin Rashid Al Maktum sul quadrante.\nNel 1958 il marchio crea una linea di orologi chiamata Chinese Hat per la somiglianza con i copricapi cinesi. \nGli anni 70 vengono dedicati allo sviluppo di orologi legati alle regate, in particolare alla Admiral's Cup. Vengono inoltre prodotti i primi orologi con i disegni delle bandiere marittime.\nNella produzione Corum si trova anche il modello Rolls-Royce, il quale prende la forma del muso dell'omonima macchina.\nNel 1987 Corum partecipa alla regata Mumm Admiral's Cup con un proprio scafo.\nLa Corum ha anche prodotto la serie di orologi associati ai braccialetti delle World Series of Poker; per alcuni anni a partire dal 2007 \u00e8 stata essa stessa produttrice dei braccialetti."}
{"id": "3516242", "revid": "1305772", "url": "https://it.wikipedia.org/wiki?curid=3516242", "title": "Senza traccia (disambigua)", "text": ""}
{"id": "3516247", "revid": "729019", "url": "https://it.wikipedia.org/wiki?curid=3516247", "title": "William Martin", "text": "Di oscure origini, inizi\u00f2 la carriera militare durante la guerra di successione spagnola. Fu nominato comandante di diverse navi prestando servizio nelle acque nazionali e nel Mediterraneo durante gli anni di pace, ottenendo il grado di commodoro e la nomina a comandante di una squadriglia poco prima che scoppiasse la guerra di successione austriaca. Durante il conflitto fu agli ordini degli ammiragli della Mediterranean Fleet Nicholas Haddock, Richard Lestock e Thomas Mathews. Quest'ultimo in particolare lo invi\u00f2 in diverse spedizioni contro i nemici di Maria Teresa d'Austria, alleata della Gran Bretagna, per costringerli ad interrompere le ostilit\u00e0.\nDiverse volte Martin condusse con successo le sue navi nei porti delle nazioni nemiche, minacciando bombardamenti se queste non avessero accolto le richieste britanniche. Tra queste spedizioni, grande scalpore suscit\u00f2 quella del 1742 contro il Regno di Napoli, che costrinse il re Carlo di Borbone a ritirare il sostegno alle armate spagnole in guerra contro l'Austria."}
{"id": "3516248", "revid": "121742535", "url": "https://it.wikipedia.org/wiki?curid=3516248", "title": "Chiemgau", "text": "Il Chiemgau \u00e8 una regione collinare dell'Alta Baviera che si estende ai piedi delle Alpi del Chiemgau, una sottosezione delle Alpi Bavaresi; delimitato al est dai fiumi Inn e Traun (non si deve confondere il bavarese fiume Traun, un tributario del fiume Alz, con l'omonimo fiume austriaco che invece \u00e8 un tributario del Danubio) ha al suo centro il lago Chiemsee. Traun Amministrativamente il Chemigau appartiene ai circondari di Rosenheim e di Traunstein. Tra i centri pi\u00f9 noti del Chiemigau figura Ruhpolding, sede di importanti manifestazioni sportive invernali (sci nordico)."}
{"id": "3516249", "revid": "1494169", "url": "https://it.wikipedia.org/wiki?curid=3516249", "title": "Chiemgau (disambigua)", "text": ""}
{"id": "3516259", "revid": "729019", "url": "https://it.wikipedia.org/wiki?curid=3516259", "title": "HMS Ipswich", "text": "La HMS \"Ipswich\", prima nave da guerra della Royal Navy britannica a portare questo nome, \u00e8 stata un vascello di terza classe da 70 cannoni varato ad Harwich il 19 aprile 1694.\nSub\u00ec importanti lavori a Woolwich nel 1712 e venne ricostruita completamente a Portsmouth in base alle specifiche del 1719 dette \"1719 Establishment\" (che non definivano una classe in senso stretto ma delle regole da seguire nella costruzione o ricostruzione di una nave classificata, quindi da 20 cannoni in su), venendo varata nuovamente il 30 ottobre 1730.\nPartecip\u00f2 alla incruenta spedizione contro Napoli del 1742, inserita nella guerra di successione austriaca come nave ammiraglia del commodoro William Martin.\nVenne trasformata in pontone nel maggio 1757 a Gibilterra e demolita nel 1764."}
{"id": "3516267", "revid": "767487", "url": "https://it.wikipedia.org/wiki?curid=3516267", "title": "Socialburn", "text": "I Socialburn erano un gruppo musicale statunitense post-grunge proveniente da Blountstown, Florida.\nStoria.\nIl primo album dei Socialburn prodotto da una major, \"Where You Are\" (con l'Elektra Records), \u00e8 stato pubblicato a febbraio 2003 ed ha sfornato due hit radiofoniche modern-rock: \"Down\" ed \"Everyone\", le quali hanno raggiunto rispettivamente la top 10 e la top 20 delle classifiche musicali statunitensi. L'album ha venduto pi\u00f9 di 100.000 copie.L'ultimo album del gruppo, \"The Beauty of Letting Go\", \u00e8 stato pubblicato ad ottobre 2005 con l'iRock Records, una sussidiaria della Universal. Subito dopo la pubblicazione di \"The Beauty of Letting Go\", il batterista Brandon Bittner lasci\u00f2 la band e venne sostituito nel tour da un amico del gruppo, Syrus Peters. Dopo poco tempo l'etichetta discografica iRock venne sciolta, lasciando di conseguenza i Socialburn senza produzione. In mancanza di una casa discografica che lo rappresentasse, il gruppo concluse il proprio tour al Floyd's Music Store di Tallahassee, Florida, in seguito al quale si separ\u00f2 dal batterista del tour e decise di prendersi una pausa. A novembre del 2007 arriv\u00f2 l'annuncio ufficiale dello scioglimento dei Socialburn, con la chiarificazione che nessuno dei suoi membri fondatori avrebbe preso parte in altri progetti musicali.\nDurante la loro carriera, i Socialburn hanno eseguito tour mondiali con gruppi quali Smile Empty Soul, Seether, Dope, Blue October, Sevendust, Nonpoint, Taproot, 12 Stones e Default.\nVideografia.\nVideo musicali.\nIl video musicale della canzone \"Down\" \u00e8 stato mandato in onda sui canali MTV2 e Fuse TV per tutta l'estate del 2003.\nApparizioni televisive.\nIl gruppo si \u00e8 esibito live nel talk show della NBC \"Last Call with Carson Daly\", oltre che nell'\"Orlando Jones Show\" della FX."}
{"id": "3516271", "revid": "834", "url": "https://it.wikipedia.org/wiki?curid=3516271", "title": "Corbarelli", "text": "I Corbarelli sono stati un'importante famiglia fiorentina di intarsiatori di pietre dure che oper\u00f2 a Brescia, Padova, Vicenza, Modena e nel mantovano nel XVII e XVIII secolo e che introdusse l'arte del \"commesso alla fiorentina\" con intarsio a carattere naturalistico nell'architettura sacra (decorazione di altari).\nSono noti alla storiografia i membri della famiglia: Francesco e il figlio Domenico. Risultano aver operato anche: Pietro Paolo, Benedetto, Antonio e Gianbattista.\nHanno lasciato nelle loro opere una sorta di \"marchio di bottega\", un limone tagliato a met\u00e0."}
{"id": "3516274", "revid": "834", "url": "https://it.wikipedia.org/wiki?curid=3516274", "title": "Where You Are (Socialburn)", "text": "Where You Are \u00e8 il terzo album studio del gruppo post-grunge statunitense Socialburn, pubblicato a febbraio del 2003.\nFino ad oggi l'album ha venduto pi\u00f9 di 100.000 copie, nonostante la promozione relativamente scarsa."}
{"id": "3516275", "revid": "1305772", "url": "https://it.wikipedia.org/wiki?curid=3516275", "title": "F1 2011", "text": "F1 2011 (o anche Formula 1 2011) \u00e8 un simulatore di guida prodotto da Codemasters, basato sul Campionato mondiale di Formula 1 2011. \u00c8 il seguito di \"F1 2010\" ed \u00e8 stato pubblicato il 23 settembre 2011 in Europa per Windows, PlayStation 3, Xbox 360 e Nintendo 3DS, mentre \u00e8 stato pubblicato il 15 dicembre 2011 su dispositivi iOS. \nIl 22 febbraio 2012 Sumo Digital ha creato un porting per PlayStation Vita come uno dei titoli di lancio della console.\nMoalit\u00e0 di gioco.\nRispetto al capitolo precedente, Codemasters ha annunciato cambiamenti in modo tale da eliminare varie imperfezioni e bug. I cambiamenti sostanziali sono i seguenti:\nPresente all'interno del gioco la vettura di sicurezza \"Safety Car\" (per le gare di distanza al 20% o superiori) accompagnata dalla luce lampeggiante con scritto \"SC\" (\"Safety Car\") con a bordo pista i commissari che espongono le bandiere gialle. Da quest'anno fa il suo debutto la bandiera rossa per la sospensione della gara in situazioni estreme quali pioggia forte o pericolo grave in pista. La modalit\u00e0 multiplayer ha a disposizione un massimo di 16 giocatori rispetto ai 12 del precedente capitolo;\nIl KERS, il sistema di recupero dell'energia cinetica (in inglese Kinetic Energy Recovery System) e il DRS, che permette di modificare l'incidenza dell'ala posteriore per i sorpassi (in inglese Drag Reduction System), possono essere utilizzati all'interno del gioco. Al posto delle gomme Bridgestone fanno il loro debutto gli pneumatici Pirelli con realistica usura per ogni mescola scelta per ogni gran premio. Rifatta completamente l'IA degli avversari visto le numerose critiche nel gioco precedente e risolti diversi bug riguardanti il pit stop e altri aspetti minori.\nI danni sulle monoposto pi\u00f9 realistici oltre al consumo delle gomme migliorato (visibile anche sullo pneumatico lo stato di usura) e al consumo di carburante selezionato per tre diverse miscele. Dopo diversi giri sui tracciati, i residui delle gomme rimasti in pista si attaccheranno agli pneumatici. Modalit\u00e0 cooperativa presente nella modalit\u00e0 multiplayer per rivivere insieme ad un tuo amico una stagione intera. Una modalit\u00e0 spettatore per i giocatori che devono attendere di partecipare ad una corsa o per quelli che hanno tagliato per primi il traguardo in un gran premio on-line. Multiplayer off-line migliorato con una sfida a due giocatori su split-screen.\nIl meteo \u00e8 dinamico e offre fase di giorno-notte sul circuito di Abu Dhabi per la distanza di gara al 100% (55 giri). Assente nel capitolo precedente, in alcune fasi delle prove libere, di qualifica e della gara \u00e8 presente l'elicottero di ripresa. Interni delle monoposto pi\u00f9 realistiche con il cockpit completamente rinnovato rispetto al capitolo precedente e uguale alla realt\u00e0.\nPatch.\nDal 5 ottobre 2011 \u00e8 stata pubblicata la prima patch che contiene vari aggiustamenti che gli sviluppatori avevano gi\u00e0 messo insieme durante il periodo di certificazione del gioco.\nDal 21 novembre 2011 \u00e8 uscita la seconda patch con un certo numero di miglioramenti apportati al gioco, come l'impostazione della vettura, l'IA, la modalit\u00e0 cooperativa, il multiplayer, la grafica e molto altro ancora.\nCircuiti e team.\nLista dei piloti e dei team.\n\"F1 2011\" include tutti i 24 piloti e le 12 squadre che hanno iniziato la stagione di Formula 1. Le sostituzioni a met\u00e0 stagione di Bruno Senna in Lotus Renault, di Pedro de la Rosa in Sauber-Ferrari, di Karun Chandhok alla Lotus-Renault e di Daniel Ricciardo alla HRT-Cosworth non sono incluse.\nLista dei circuiti.\n\"F1 2011\" contiene l'intero calendario formato da 19 circuiti tra cui il nuovo circuito Buddh International Circuit che ospita il Gran Premio d'India e il ritorno per gli anni dispari del N\u00fcrburgring che ospita il Gran Premio di Germania.\nAccoglienza.\nLa rivista \"Play Generation\" diede alla versione per PlayStation 3 un punteggio di 86/100, apprezzando alcune migliorie apportate al sistema di controllo e una maggiore ricchezza nelle opzioni e come contro alcuni elementi, come ad esempio gli impatti, che non sembravano particolarmente realistici, finendo per trovarlo un titolo discretamente curato e divertente, che poteva far storcere il naso agli appassionati in cerca di una simulazione pura. La stessa testata lo classific\u00f2 come uno dei quattro migliori giochi usciti prima dell'autunno 2011.\nLe versioni portatili (3DS e Vita) invece hanno ricevuto delle recensioni mediocri decretando lo stop degli sviluppi di F1 futuri su queste console."}
{"id": "3516277", "revid": "729019", "url": "https://it.wikipedia.org/wiki?curid=3516277", "title": "Spedizione navale britannica contro Napoli del 1742", "text": "Il 19 agosto 1742, durante la guerra di successione austriaca, una flottiglia della Royal Navy irruppe nel golfo di Napoli e costrinse il re di Napoli e Sicilia Carlo di Borbone, sotto la minaccia di un bombardamento, a ritirare dal conflitto le truppe inviate nel Nord Italia in appoggio alla Spagna contro l'Austria, alleata della Gran Bretagna.\nLe forze inglesi, al comando del commodoro William Martin, comprendevano un vascello da 70 cannoni come nave ammiraglia (la ), altri due da 50 cannoni, uno da 40, una fregata da 20 e quattro bombarde, sufficienti ad imporre la volont\u00e0 della Gran Bretagna a re Carlo, considerate le scarse difese della citt\u00e0.\nA causa del parallelo tentativo di insurrezione organizzato dal partito filoaustriaco, l'impatto dell'azione fu tale che Michelangelo Schipa, massimo storico del periodo carolino, scrisse che \u00abper poco quell'anno 1742 non fu l'ultimo dell'indipendenza del Regno, in otto anni di vita non ancora giustamente apprezzata da' contemporanei\u00bb.\nContesto storico.\nNel 1740, scoppiato il conflitto per la successione austriaca, che vedeva Maria Teresa d'Austria impegnata a difendere i suoi diritti dinastici, Filippo V di Spagna decise di inviare un'armata in Lombardia con il progetto di creare ai danni degli Asburgo un secondo Stato borbonico nell'Italia centro-settentrionale, ponendovi sul trono il secondogenito avuto da Elisabetta Farnese, l'infante Filippo.\nIl Regno di Napoli, governato da Carlo di Borbone, primo figlio di Filippo V e della Farnese, aveva ottenuto la propria indipendenza dall'Austria solo nel 1734 con la conquista borbonica, e non aveva interesse ad entrare in guerra \u2013 se non quello di re Carlo a compiacere i genitori, a cui oltre al rispetto filiale doveva la sua corona \u2013 a causa del pericolo di un'invasione austriaca, rafforzato dalla presenza di un consistente partito filoasburgico tra i nobili, che in otto anni la \"Giunta d'Inconfidenza\", organo istituito dal governo borbonico per reprimere i reati politici, non era riuscita a debellare. Inoltre, anche tra il clero era diffuso un sentimento di ostilit\u00e0 verso il governo, dovuto alla politica anticuriale del ministro toscano Bernardo Tanucci, ed all'introduzione degli ebrei nel regno, avvenuta nel 1740 ed aspramente osteggiata dagli ecclesiastici.\nLa possibilit\u00e0 di una restaurazione asburgica appariva concreta anche perch\u00e9 al fianco di Maria Teresa era schierata la Gran Bretagna di Giorgio II, con la sua temibile Mediterranean Fleet, la cui neutralit\u00e0 nel 1734 aveva favorito la vittoria spagnola. L'Austria poteva quindi contare su un alleato dominatore dei mari, mentre la marina napoletana era composta da poche unit\u00e0 costruite tutte dal governo borbonico, poich\u00e9 otto anni prima gli austriaci erano riusciti a fare in modo che il naviglio non cadesse in mano nemica, e la Spagna, a differenza di quanto fece con l'esercito, non contribu\u00ec in alcun modo alla sua creazione. Durante il primo decennio del regno di Carlo le forze navali napoletane comprendevano quindi un solo vascello, il \"S. Filippo-la Reale\", la fregata \"S. Carlo-la Partenope\", e le quattro galee \"S. Gennaro\", \"Concezione\", \"S. Antonio\" e \"Capitana\", oltre a qualche legno minore.\nTuttavia, sollecitato dalla corte di Madrid a prendere le armi, Carlo dichiar\u00f2 la sua obbedienza alla volont\u00e0 dei \u00absuoi augustissimi genitori\u00bb e la sua adesione alla \u00abrisoluzione presa ultimamente dalle loro Maest\u00e0 cattoliche di far la guerra in Lombardia per situar nel paese da conquistarsi l'amatissimo suo fratello, il signor Infante don Filippo\u00bb. Nel dicembre 1741 il corpo di spedizione spagnolo al comando del duca di Montemar sbarc\u00f2 ad Orbetello nello Stato dei Presidi, territorio dipendente da Napoli, e Carlo invi\u00f2 ad ingrossarne le file un contingente di 12.000 uomini guidato dal capitano generale del regno, il duca di Castropignano, che si congiunse con gli spagnoli a Pesaro ponendosi agli ordini di Montemar. Malgrado ci\u00f2, il regno napoletano era ufficialmente neutrale e la Spagna sperava di ottenerne vantaggio.\nNei primi giorni del febbraio 1742, a Napoli fu inoltre pubblicamente festeggiata l'elezione al soglio imperiale del rivale di Maria Teresa, Carlo VII di Baviera, che la gazzetta del regno definiva \u00abparente amico e alleato della Maest\u00e0 del Re nostro Signore\u00bb. Nonostante tutto, come testimonia un cortigiano a lui molto vicino, il sovrano \u00abcredeva che dare un soccorso a suo padre non gli togliesse la qualit\u00e0 di neutrale\u00bb, ma quando il suo agente a Londra chiese il riconoscimento della neutralit\u00e0 napoletana, il gabinetto di Lord Carteret rispose che avrebbe ascoltato il re delle Due Sicilie solo se avesse avuto l'incarico di negoziare la pace dal re di Spagna.\nAll'inizio del 1742, il fronte italiano della guerra vedeva quindi la Spagna, forte di oltre 30.000 uomini compresi i napoletani, contrapporsi all'Austria, che schierava circa 11.000 soldati al comando del feldmaresciallo Traun, ed al Regno di Sardegna, il cui re Carlo Emanuele III di Savoia disponeva anch'egli di circa 11.000 uomini. Intanto una flotta britannica bloccava ad Antibes l'esercito dell'infante Filippo, mentre la diplomazia spagnola esercitava pressioni sul cardinale Fleury, primo ministro di Luigi XV di Francia, affinch\u00e9 inviasse aiuti in Italia ai suoi alleati borbonici.\nIn aprile Montemar prese posizione a Forl\u00ec e a Faenza ma poi, anzich\u00e9 attaccare le forze austro-sabaude a Piacenza e Reggio in modo da aprirsi un varco per la Lombardia, si ritir\u00f2 a Castelfranco e a Bondeno, e successivamente, venuto a conoscenza dell'occupazione di Modena e della resa della fortezza di Mirandola a seguito dell'assedio del luglio 1742 ad opera dei piemontesi, arretr\u00f2 ulteriormente prima a Rimini e poi a Foligno inseguito dai nemici. Tali notizie incoraggiavano alla rivolta il partito filoaustriaco napoletano, mentre i proclami asburgici ai popoli dei ducati italiani \u2013 additando negativamente il governo borbonico delle Due Sicilie come ci\u00f2 che li aspettava se fossero divenuti sudditi di Filippo \u2013 assicuravano che \u00abla sola apparenza ora del Traun in quelli luoghi sarebbe sufficiente a conquistar quel Regno\u00bb.\nLa spedizione del commodoro Martin.\nL'ammiraglio Thomas Mathews aveva ricevuto l'ordine di preparare un attacco contro Napoli gi\u00e0 nella met\u00e0 di giugno, per fare in modo che i napoletani ritirassero dal fronte le truppe che combattevano per la Spagna. In proposito, le istruzioni inviategli non appena assunse il comando delle operazioni nel Mediterraneo recitavano:\nMathews allora invi\u00f2 contro la citt\u00e0 una squadra al comando del commodoro William Martin, ordinandogli di \u00abfar capire al Re delle Due Sicilie gli errori commessi nell'aver attaccato insieme agli spagnoli i territori della Regina d'Ungheria in Italia\u00bb. Il commodoro aveva istruzione di prendere, affondare ed incendiare tutte le navi napoletane, e di \u00abusare il suo potere per ridurre in cenere la detta citt\u00e0, a meno che il Re delle Due Sicilie non accetter\u00e0 senza indugio non solo di ritirare le sue truppe che ora agiscono insieme a quelle del Re di Spagna, ma di astenersi dal fornirgli in futuro ogni tipo di assistenza\u00bb. Prima di impartire tali ordini, Mathews aveva chiesto a Carlo Emanuele III ed al feldmaresciallo Traun se li trovassero troppo severi, ma ottenne il loro consenso.\nIl governo napoletano fu informato che parte dei baroni, della nobilt\u00e0 di toga e del clero aspettava il momento opportuno per sollevare il popolo, occupare i castelli e la reggia, assassinare i ministri ed imprigionare il re. Furono quindi prese precauzioni contro le minacce interne, ma non fu disposto nessun piano difensivo contro un possibile intervento della Royal Navy, bench\u00e9 sin dalla fine di giugno agenti diplomatici a Parigi avessero avvisato il segretario di Stato Jos\u00e9 Joaqu\u00edn de Montealegre, duca di Salas, dell'intenzione inglese di intervenire nel golfo a sostegno della ribellione, sollecitandolo ripetutamente a prendere le opportune contromisure. Secondo tali notizie, l'apparizione delle navi britanniche era il segnale concordato per dare inizio alla rivolta, che avrebbe permesso uno sbarco impegnando i pochi soldati presenti in citt\u00e0.\nLa notte tra il 18 ed il 19 agosto, alle tre e mezzo, a Napoli fu avvertita una lieve scossa di terremoto che non provoc\u00f2 gravi danni ma suscit\u00f2 un profondo spavento, tanto che gli stessi sovrani trascorsero la nottata nei giardini di Palazzo Reale. Cronache contemporanee riferiscono che il popolo interpret\u00f2 il sisma come \u00abmonito del cielo\u00bb contro l'insurrezione, \u00abe nella paura dell'ira celeste si tenne quieto, tanto pi\u00f9 che qua e l\u00e0 per le strade andavano attorno spie, che sperdevano i gruppi degli agitatori... La gran folla della gente adunatasi si and\u00f2 a poco a poco diradando, e, quel che pi\u00f9 vale ne' subiti moti di popolo, il primo impeto di sdegno svan\u00ec\u00bb.\nIl 19 agosto, comparve al largo di Baia la squadra navale di Martin che, bordeggiato Capo Posillipo, senza effettuare i saluti d'uso si ancor\u00f2 nella rada in direzione del porto, ponendosi sprezzante a tiro di cannone. Secondo la comunicazione ufficiale del duca di Salas era composta da 15 vascelli, ma in realt\u00e0 la sua potenza era considerevolmente inferiore, poich\u00e9 le unit\u00e0 mobilitate si limitavano alle seguenti:\nAlla vista della squadra una gran folla si radun\u00f2 presso la costa. In piazza Mercato l'unico tentativo di sollevazione fall\u00ec per la mancanza di una significativa adesione da parte del popolo, che impaurito dal terremoto rimase inerte, cosicch\u00e9 i pochi rivoltosi furono costretti ad imbarcarsi ed a riparare sulle navi britanniche. Al contrario, molti popolani fedeli a re Carlo accorsero alla reggia chiedendo armi per affrontare il nemico.\nIl ritiro delle truppe napoletane.\nL'irruzione degli inglesi nel golfo dest\u00f2 grande impressione nel sovrano, che \u00abbench\u00e9 acconciato a fermezza, mostrava nel viso quanto fosse smarrito; ed egli, spaurito, atterriva gli altri, e rendeali incerti e dubbiosi\u00bb. Montealegre convoc\u00f2 il console britannico a Napoli, Edward Allen, e lo invi\u00f2 da Martin a domandare quali fossero le sue intenzioni. Incontrato Martin, il console torn\u00f2 alla reggia accompagnato dal capitano Merrick de L'Angle, a cui il commodoro aveva ordinato di consegnare al re un messaggio contenente le richieste della Gran Bretagna:\nGiunto alla reggia, de l'Angle consegn\u00f2 a Montealegre il messaggio di Martin, comunicandogli secondo le istruzioni da lui ricevute che se non avesse ricevuto risposta entro mezz'ora le navi inglesi avrebbero aperto il fuoco. Il segretario di Stato protest\u00f2 energicamente per l'affronto che veniva arrecato all'onore del suo re, e chiese al capitano di tornare indietro per comunicare a Martin che avrebbe ricevuto una risposta solo quando il sovrano, che in quel momento era in chiesa, avrebbe fatto ritorno. Nel frattempo impart\u00ec gli ordini alle truppe per impedire uno sbarco e tenere le navi lontane dalla costa: furono trasportati dei cannoni dall'arsenale al Molo, al baluardo di Santa Lucia, al Chiatamone, al Castel dell'Ovo e sotto la torre di San Vincenzo. Le fortezze furono rifornite di viveri, la cavalleria fu richiamata da Santa Maria Capua Vetere affinch\u00e9 si schierasse lungo la riviera di Chiaia, mentre la fanteria fu unita alla \u00absbirraglia\u00bb nel pattugliamento dei quartieri di Porto, Mandracchio, Lavinaio, Conceria e Mercato, per evitare sommosse popolari.\nLa sera Montealegre convoc\u00f2 una riunione del consiglio di Stato e guerra alla presenza di re Carlo, a cui parteciparono i pi\u00f9 influenti membri della corte ed i vertici militari del regno. Il nobile spagnolo, accusato da alcuni generali per non aver predisposto le difese nonostante gli avvisi ricevuti, si giustific\u00f2 sostenendo di non aver voluto allarmare il popolo, gi\u00e0 agitato da un diffuso malcontento verso il governo. Nelle diverse sedute che si susseguirono, Montealegre sostenne la necessit\u00e0 di sottostare alle richieste britanniche per non \u00abesporre una s\u00ec ricca, si vasta, e s\u00ec popolosa citt\u00e0 alla rovina delle minacciate bombe, che avrebbe tirato il mal maggiore di un tumulto popolare\u00bb. Viceversa, il duca di Sora propose al re di non cedere alle minacce e di rifugiarsi a Castel Nuovo. A quel punto il segretario di Stato rispose bruscamente che il sovrano sarebbe stato assediato nella fortezza da una folla in tumulto e da \u00abtruppe inglesi da sbarco, che stavano in altri navigli inglesi nei mari vicini\u00bb, procurandosi \u00abun odio e un'infamia eterna, [...] perch\u00e9 eterna sarebbe stata la ricordanza della sua rovina in questa citt\u00e0\u00bb.\nTemendo di essere tacciato di vilt\u00e0 dalle corti di Francia e di Spagna, Carlo avrebbe preferito aprire il fuoco contro gli inglesi, ma alla fine cedette ai consigli di Montealegre, che prevalse sul duca di Sora anche grazie ad una missiva dal fronte in cui il duca di Castropignano scriveva della necessit\u00e0 del suo ritorno in patria per difendere il re.\nLa squadra navale inviata non era particolarmente consistente, ma non era contrastabile dalle difese costiere napoletane, e le bombarde presenti avrebbero potuto con i loro proiettili esplosivi ed incendiari infliggere gravissimi danni alla citt\u00e0, ben maggiori di quelli che avrebbero potuto arrecare i cannoni lunghi dei vascelli, poich\u00e9 \u00abil mare l\u00ec attorno, non \u00e8 soggetto a tempeste, non vi \u00e8 una forte marea, ed \u00e8 talmente profondo, che anche un grosso vascello pesante pu\u00f2 arrivare fino al molo. Le case hanno i tetti piatti perch\u00e9 ci si possa camminare sopra, cos\u00ec che ogni bomba che cadesse su di esse avrebbe grande efficacia\u00bb. Pertanto Martin pot\u00e9 presentare le sue \"richieste\" da una posizione non discutibile, e dopo i primi tentativi di dilazione da parte dei napoletani rispose che \u00abera venuto ad agire come un ufficiale, non a trattare come un ministro\u00bb.\nMontealegre rispose:\nConseguenze.\nLa Spagna e la Francia furono molto contrariate dal comportamento del governo napoletano. In una lettera di Carlo ai genitori si legge:\nInoltre, nonostante il ritiro delle forze napoletane, l'Austria e i suoi alleati mostrarono di non tener conto della neutralit\u00e0 del regno, disponendo con il trattato di Worms (1743) che, in caso di vittoria, Napoli sarebbe stata assegnata agli Asburgo e la Sicilia ai Savoia, ripristinando la situazione creatasi con il trattato di Utrecht di trent'anni prima. La battaglia decisiva per le sorti del regno si combatt\u00e9 a Velletri il 10-11 agosto 1744: la netta vittoria dell'esercito ispano-napoletano guidato da Carlo consolid\u00f2 la monarchia borbonica, sventando definitivamente la possibilit\u00e0 di una restaurazione asburgica. Dopo la guerra, le conseguenze dell'aver ceduto agli inglesi ricaddero sul duca di Salas, influendo sulla decisione di sostituirlo con Giovanni Fogliani nel 1746.\nLa vulnerabilit\u00e0 di Napoli agli attacchi via mare spinse Bernardo Tanucci a considerare lo spostamento della capitale a Melfi, nell'entroterra lucano, gi\u00e0 residenza dei sovrani normanni:\nLa lontananza dal mare fu anche una delle regioni che spinsero Carlo a scegliere Caserta come sede della propria residenza estiva. Il sovrano non dimentic\u00f2 mai l'oltraggio subito dagli inglesi, fino a sviluppare un sentimento di anglofobia, che si manifest\u00f2 specialmente nel periodo in cui fu re di Spagna (1759-1788), durante il quale combatt\u00e9 la Gran Bretagna nella guerra dei sette anni e nella guerra d'indipendenza americana.\nInoltre reag\u00ec adirato quando suo figlio Ferdinando IV di Napoli nomin\u00f2 John Acton, di origine britannica, come ministro della Guerra del regno che era stato suo. Ferdinando cerc\u00f2 inutilmente di rassicurarlo negando che Acton fosse inglese, scrivendogli: \u00ab\u00e8 nato nella \"Franche Comt\u00e9\", e sua madre era francese. Suo padre si stabil\u00ec a Besan\u00e7on, e da quando se ne part\u00ec per motivi religiosi non torn\u00f2 pi\u00f9 in Inghilterra, ed i suoi due fratelli sono al servizio della Francia\u00bb.\nL'analoga azione francese del 1792.\nLe previsioni di Tanucci circa il pericolo di ulteriori azioni navali contro la capitale si verificarono cinquant'anni dopo, nel dicembre 1792, in occasione di una crisi tra Ferdinando IV e la neoproclamata Repubblica francese. Essendo la casa reale napoletana e quella francese doppiamente imparentate (Ferdinando IV e Luigi XVI erano entrambi Borbone, mentre le regine Maria Carolina e Maria Antonietta erano sorelle), il re di Napoli non riconobbe la deposizione dei sovrani francesi e la proclamazione della Repubblica, rifiutandosi di accettare l'ambasciatore del nuovo governo francese Mackau. In risposta, la Francia invi\u00f2 contro Napoli una squadra della flotta mediterranea, al comando del capitano di vascello Latouche-Tr\u00e9ville, per forzare il governo borbonico a riconoscere la Repubblica francese e instaurarvi relazioni diplomatiche. Sebbene a differenza del 1742 la marina napoletana fosse pronta ad affrontare il nemico e non sussistesse il rischio di disordini interni, anche Ferdinando \u2013 consigliato da Acton \u2013 cedette all'intimidazione, accettando di ammettere l'ambasciatore francese e di inviarne uno proprio a Parigi, nonch\u00e9 di proclamare la neutralit\u00e0 napoletana nella guerra che la Francia stava combattendo contro l'Austria e la Prussia. Le successive esecuzioni di Luigi XVI e Maria Antonietta determinarono la fine della neutralit\u00e0 del Regno di Napoli e la sua adesione alla prima coalizione."}
{"id": "3516282", "revid": "642594", "url": "https://it.wikipedia.org/wiki?curid=3516282", "title": "Sudtirol Arena", "text": ""}
{"id": "3516284", "revid": "1226", "url": "https://it.wikipedia.org/wiki?curid=3516284", "title": "Conan - La Spada della Fenice", "text": ""}
{"id": "3516285", "revid": "729019", "url": "https://it.wikipedia.org/wiki?curid=3516285", "title": "Giorgio II di Ceva", "text": "Biografia.\nFu membro della casata aleramica dei marchesi di Ceva nonch\u00e9 l'ultimo suo grande esponente.\nNel tormentato periodo in cui visse, al fine di non soccombere durante una guerra contro il fratello Guglielmo IV ed i suoi alleati, sottomise il marchesato di Ceva al comune di Asti, facendo perdere per sempre al primo la sua indipendenza.\nNonostante la subordinazione al comune di Asti, il marchesato di Ceva mantenne sotto il governo del Nano un certo prestigio. Il definitivo declino ebbe inizio alla sua morte, quando il territorio marchionale venne suddiviso fra gli eredi di Giorgio II."}
{"id": "3516286", "revid": "122930454", "url": "https://it.wikipedia.org/wiki?curid=3516286", "title": "Bryan Callen", "text": "Biografia.\nBryan Callen \u00e8 nato a Manila, il 26 gennaio 1967, figlio dell'uomo d'affari Randy Callen, che lasci\u00f2 la madre, Toni McBrier, quando scopr\u00ec che essa era incinta. Sua madre ha cresciuto lui e la sorellastra Kelsey nel South Bronx a New York. Callen ha origini italiane e irlandesi.\nHa iniziato a recitare in serie televisive come \"MADtv\" e \"Oz\".\nDoppiatori italiani.\nNelle versioni in italiano dei suoi film, Bryan Callen \u00e8 stato doppiato da:"}
{"id": "3516288", "revid": "231580", "url": "https://it.wikipedia.org/wiki?curid=3516288", "title": "Giorgio II il Nano", "text": ""}
{"id": "3516289", "revid": "642594", "url": "https://it.wikipedia.org/wiki?curid=3516289", "title": "S\u00fcdtirol-Arena", "text": ""}
{"id": "3516290", "revid": "642594", "url": "https://it.wikipedia.org/wiki?curid=3516290", "title": "Sudtirol-Arena", "text": ""}
{"id": "3516292", "revid": "1305772", "url": "https://it.wikipedia.org/wiki?curid=3516292", "title": "Canela", "text": ""}
{"id": "3516293", "revid": "157836", "url": "https://it.wikipedia.org/wiki?curid=3516293", "title": "Serafin", "text": ""}
{"id": "3516302", "revid": "46931", "url": "https://it.wikipedia.org/wiki?curid=3516302", "title": "Ramkokamekr\u00e1", "text": ""}
{"id": "3516303", "revid": "46931", "url": "https://it.wikipedia.org/wiki?curid=3516303", "title": "Apanyekr\u00e1", "text": ""}
{"id": "3516304", "revid": "287204", "url": "https://it.wikipedia.org/wiki?curid=3516304", "title": "Apanyekra", "text": ""}
{"id": "3516307", "revid": "80598", "url": "https://it.wikipedia.org/wiki?curid=3516307", "title": "Mountain Studios", "text": "I Mountain Studios sono degli studi di registrazione, situati a Attalens (in precedenza a Montreux), Svizzera. Questi furono di propriet\u00e0 dei Queen dal 1979 fino al 1993; da allora, David Richards, produttore e collaboratore tecnico della band, \u00e8 il proprietario degli studi."}
{"id": "3516315", "revid": "767487", "url": "https://it.wikipedia.org/wiki?curid=3516315", "title": "Senza veli (romanzo)", "text": "Senza veli \u00e8 un romanzo di Chuck Palahniuk del 2010.\nIl romanzo, ambientato nella Hollywood di Bette Davis e Joan Crawford, racconta il tramonto della diva Katherine Kenton, del suo innamoramento per il giovane Webster Carlton Westward III. La narrazione \u00e8 affidata alle parole di Hazie Coogan, domestica e amica della Kenton.\nLa traduzione dell'edizione italiana \u00e8 affidata a Matteo Colombo."}
{"id": "3516316", "revid": "767487", "url": "https://it.wikipedia.org/wiki?curid=3516316", "title": "Blackhall", "text": "Blackhall \u00e8 un sobborgo della citt\u00e0 di Edimburgo, capitale della Scozia.\nIl suo nome deriva, secondo Stuart Harris, dallo scozzese \"blac\", cio\u00e8 \"nero\" e da \"haugh\", cio\u00e8 una zona sita in una curva di un fiume. Ci\u00f2 \u00e8 confermato anche dal fatto che una delle sue strade principali, \"March Road\", vede derivare il suo nome da \"Marsh Road\", dato che l'area in questione, centinaia di anni fa, era paludosa.\nOggi Blackhall \u00e8 una zona principalmente residenziale, con vari servizi, tra cui una biblioteca ed un certo numero di esercizi commerciali. La maggioranza delle abitazioni fu costruita nel periodo tra le due Guerre mondiali, sebbene il recente \"housing boom\", abbia portato ad un progressivo sviluppo del quartiere sulla parte nord di Corstorphine Hill.\nBlackhall, considerata come parte del codice postale EH4 \u00e8 stata dichiarata come zona col pi\u00f9 alto numero di milionari in Scozia ed il secondo in UK. "}
{"id": "3516317", "revid": "767487", "url": "https://it.wikipedia.org/wiki?curid=3516317", "title": "Senna (film)", "text": "Senna \u00e8 un documentario del 2010 diretto da Asif Kapadia.\nIl film ripercorre in ordine cronologico tutta la carriera del pilota brasiliano Ayrton Senna, mostrando spesso immagini inedite, molte delle quali concesse direttamente dalla famiglia Senna.\nDistribuzione.\nIl film \u00e8 stato proiettato per la prima volta il 7 ottobre 2010 a Suzuka in occasione del Gran Premio del Giappone 2010. In Italia \u00e8 stato distribuito nelle sale cinematografiche l'11 febbraio 2011, mentre il 6 aprile \u00e8 uscito sui supporti DVD e Blu-ray."}
{"id": "3516318", "revid": "478814", "url": "https://it.wikipedia.org/wiki?curid=3516318", "title": "Wakkan", "text": ""}
{"id": "3516322", "revid": "1305772", "url": "https://it.wikipedia.org/wiki?curid=3516322", "title": "Bonnington (Edimburgo)", "text": "Bonnington \u00e8 un distretto di Edimburgo, capitale della Scozia. Si trova a sud-ovest dei Leith Docks e nelle vicinanze di Pilrig.\nAttraverso di esso scorre il Water of Leith. \nLa citt\u00e0 \u00e8 stata descritta in un giornale del 1882, chiamato \"Ordnance Gazetteer of Scotland\" che descriveva l'edificio del \"U.P. Hall\", costruito nel 1875 ad un costo di 1.200 dollari.\nGavin Dickson nel film \"Just Another Saturday\" ha voluto ricordare Bonnington. "}
{"id": "3516326", "revid": "117092974", "url": "https://it.wikipedia.org/wiki?curid=3516326", "title": "Jon Robin Baitz", "text": "\u00c8 il creatore della serie televisiva \"Brothers &amp; Sisters - Segreti di famiglia\", trasmessa dal canale statunitense ABC. Nel 2012 \u00e8 stato candidato al Premio Pulitzer per la drammaturgia per la sua pi\u00e8ce \"Other Desert Cities\".\nDichiaratamente omosessuale, \u00e8 stato impegnato in una relazione con il regista Joe Mantello dal 1990 al 2002."}
{"id": "3516327", "revid": "247222", "url": "https://it.wikipedia.org/wiki?curid=3516327", "title": "Brighton Rock (brano musicale)", "text": ""}
{"id": "3516331", "revid": "2033069", "url": "https://it.wikipedia.org/wiki?curid=3516331", "title": "So Random!", "text": "So Random! (reso graficamente come SO R@n:D0\u1d1f!) \u00e8 una serie televisiva di produzione statunitense, che ha debuttato il 5 giugno 2011 negli Stati Uniti d'America. Nasce come spin-off di \"Sonny tra le stelle\". In Italia ha debuttato il 9 dicembre 2011 su Disney Channel ed \u00e8 terminata l'8 agosto 2012. Il 2 maggio 2012, Tiffany Thornton ha annunciato che la serie non \u00e8 stata rinnovata per una seconda stagione.\nTrama.\nA differenza delle altre serie Disney e dalla sua serie madre (\"Sonny tra le stelle\") \"So Random!\" \u00e8 incentrata solo su sketch e non \u00e8 presente la protagonista Demi Lovato che per problemi di salute ha dovuto abbandonare lo show."}
{"id": "3516340", "revid": "80598", "url": "https://it.wikipedia.org/wiki?curid=3516340", "title": "Tutta mia la citt\u00e0/Cominciava cos\u00ec", "text": "Tutta mia la citt\u00e0/Cominciava cos\u00ec \u00e8 un singolo del 1969 dell'Equipe 84.\nIl disco.\nIl disco ebbe un notevole successo, arrivando fino alla prima posizione per quattro settimane e rimanendo in hit-parade per dodici settimane\nLa copertina rappresenta un disegno dei componenti del gruppo, con lo sfondo del cielo con le nuvole.\nI brani.\nTutta mia la citt\u00e0\n\"Tutta mia la citt\u00e0\" \u00e8 la reinterpretazione di \"Blackberry Way\", successo dei The Move, scritta dal leader del gruppo, Roy Wood; il testo in italiano fu scritto da Mogol.\nCon questo brano l'Equipe 84 partecip\u00f2 al Cantagiro 1969.\nCominciava cos\u00ec\nCanzone melodica con un testo sulla fine di un amore; due anni dopo venne inserita nell'album Casa mia, utilizzando la stessa registrazione."}
{"id": "3516341", "revid": "1305772", "url": "https://it.wikipedia.org/wiki?curid=3516341", "title": "Tutta mia la citt\u00e0 (disambigua)", "text": ""}
{"id": "3516345", "revid": "80598", "url": "https://it.wikipedia.org/wiki?curid=3516345", "title": "Zero in amore", "text": ""}
{"id": "3516347", "revid": "117799230", "url": "https://it.wikipedia.org/wiki?curid=3516347", "title": "Martin Kuku\u010d\u00edn", "text": "Biografia.\nNacque in una famiglia nobile, figlio di J\u00e1n Benc\u00far Juri\u0161 e di Zuzana Pa\u0161kov\u00e1. Studi\u00f2 nei licei di Rev\u00faca, Martin, Bansk\u00e1 Bystrica, Ke\u017emarok e Sopron. Sebbene avesse intenzione di iscriversi alla facolt\u00e0 teologica di Presburgo, l'odierna Bratislava, a causa dell'ambiente antislovacco della facolt\u00e0, si risolse a studiare medicina a Praga.\nTerminati gli studi e il tirocinio a Presburgo, Innsbruck e a Vienna, tent\u00f2 invano di trovare occupazione in Slovacchia. Si iscrisse ad un concorso e nel 1893 ottenne il posto di medico condotto a Selza della Brazza, in Dalmazia. Con l'ingresso nell'ordine dei medici, apr\u00ec anche una farmacia e divenne membro attivo e poi (1904) presidente dell'associazione di lettura e cultura \"Hrvatski Sastanak\".\nNegli anni 1896-1897 tent\u00f2 di tornare in Slovacchia, ma senza successo.\nNel 1904 spos\u00f2 Perica Didoli\u0107. Nel 1908 emigrarono in Sudamerica, stabilendosi a Punta Arenas in Cile, dove si trovava una folta colonia croata. Dal 1922 al 1924 visse di nuovo in Slovacchia, dal 1924 al 1925 per lo pi\u00f9 in Dalmazia. Nel 1925 torn\u00f2 per breve tempo in Sudamerica, per trattare la cessione di alcune propriet\u00e0. Nella primavera del 1926 con sua moglie si stabil\u00ec definitivamente alle terme di Lipik in Croazia. Mor\u00ec nel vicino ospedale. Fu seppellito temporaneamente a Zagabria e nel 1928 le sue spoglie furono trasportate al Cimitero nazionale di Martin, dove furono sotterrate il 29 ottobre.\nAttivit\u00e0 letteraria.\nLa sua attivit\u00e0 letteraria incominci\u00f2 nel 1883 con il racconto \"Na hradskej ceste\" (\"Sulla strada del castello\"). Inizialmente si dedic\u00f2 principalmente alla scrittura di racconti e novelle, nei quali tornava alla sua giovent\u00f9 e ai suoi primi impieghi e descriveva quasi fotograficamente i quadri della vita del villaggio e della mentalit\u00e0 contadina.\nLa sua opera \"Dom v str\u00e1ni\" (\"La casa sulla riva\") fonda la tradizione del romanzo di villaggio. Ai suoi esordi le sue opere avevano una stilizzazione degli avvenimenti a carattere grottesco e umoristico; dopo il 1918 le sue opere furono ricche di note tragiche e nostalgiche e di preoccupazioni esistenziali e patriottiche. Caratteristica della sua opera \u00e8 la fede nell'uomo: anche quando Kuku\u010d\u00edn sorride dell'uomo comune o critica le convenzioni sociali, dimostra fiducia nella possibilit\u00e0 di miglioramenti dei suoi personaggi.\nLa \"Matica slovensk\u00e1\" pubblic\u00f2 67 novelle in 12 volumi, oltre a 20 volumi di romanzi, teatro e resoconti di viaggio."}
{"id": "3516348", "revid": "92723", "url": "https://it.wikipedia.org/wiki?curid=3516348", "title": "Matej Benc\u00far", "text": ""}
{"id": "3516349", "revid": "767487", "url": "https://it.wikipedia.org/wiki?curid=3516349", "title": "Nicolas M\u00e9tru", "text": "Note biografiche.\nVisse a Parigi almeno dal 1631, ossia da quando le notizie sul suo conto riferiscono che \u00e8 \u2018'ma\u00eetre compositeur de musique'\u2019. Nel 1642 fu organista a St. Nicolas-des-Champs. Ebbe grande reputazione come didatta e fu citato nel 1643 da Gantez fra i nomi dei tre insegnanti pi\u00f9 importanti di Parigi: Vincent, M\u00e9tru e Mass\u00e9; aggiungendo che M\u00e9tru era maestro di musica presso i Gesuiti. Un documento del 1692 (\"M\u00e9moire des compositeurs\"), avallato da La Borde, asserisce che fu uno degli insegnanti di Lully, insieme a Fran\u00e7ois Roberday e Nicolas Gigault.\nInizi\u00f2 anche l'attivit\u00e0 di editore, ottenendo il 21 giugno 1633 il permesso ufficiale di \"stampare, vendere e distribuire, tramite qualsiasi stampatore o libraio di sua scelta, ogni tipo di musica prodotta o che produrr\u00e0 in futuro\". Tent\u00f2, fallendo, di eliminare lo stampatore Pierre Ballard, che all'epoca aveva il monopolio dell'editoria musicale. Questi, per\u00f2, il 7 aprile 1635 riusc\u00ec a ottenere il privilegio e M\u00e9tru si ritir\u00f2, anche se una sentenza del 3 luglio 1635 costrinse Ballard a stampare tutte le opere di M\u00e9tru, di cui dovette fornire 100 copie per ognuna.\nLe prime notizie di composizioni di M\u00e9tru risalgono al 1628, subito dopo la presa di La Rochelle; per celebrare l'evento, il compositore scrisse la musica che fu cantata alla presenza di Luigi XIII. Il suo terzo libro di arie contiene brani celebrativi per le nozze di Luigi XIV, avvenute qualche mese prima della pubblicazione.\nSecondo gli studiosi, la musica di M\u00e9tru si caratterizza per una sapiente e aggraziata scrittura melodica, sia nei libri di arie che nella messa, mentre le opere del terzo libro non presentano le stesse caratteristiche; l'abbondanza di ritmi puntati e brevi valori ritmici sembrano infatti piuttosto influenzati dalla musica strumentale.\nBibliografia.\nDenise Launay (e Georgie Durosoir), \u00abNicolas M\u00e9tru\u00bb in \"New Grove Dictionary\"\nJean-Paul C. Montagnier, \"The Polyphonic Mass in France, 1600-1780: The Evidence of the Printed Choirbooks,\" Cambridge: Cambridge University Press, 2017."}
{"id": "3516354", "revid": "767487", "url": "https://it.wikipedia.org/wiki?curid=3516354", "title": "La Quinta Faccia", "text": "La Quinta Faccia \u00e8 stato un gruppo musicale italiano, attivo negli anni settanta.\nStoria del gruppo.\nIl complesso si forma a Ivrea nel 1969, dall'unione di alcuni musicisti del Canavese, tra cui Romy Regruto, chitarrista che ha avuto gi\u00e0 esperienze in sala d'incisione con i Rogers.\nLa Quinta Faccia viene scoperta da Detto Mariano; debutta nel 1971 con la canzone \"Nel giardino di Tamara\", scritta da Vic Nocera e Roberto Valle (componente del gruppo che, alla fine dell'anno, entra nei Ragazzi del Sole, sostituito da Roby Malerba), che viene l'anno successivo ripresa da La Strana Societ\u00e0.\nCambiata casa discografica e passati alla Euro International (distribuita dalla Dischi Ricordi), il gruppo ottiene il successo nel 1974, con la reinterpretazione di \"Sugar baby Love\", hit dei The Rubettes, che arriva fino alla undicesima posizione e rimane in hit-parade per ventisette settimane\nNel 1975 partecipano con \"Quattro stagioni\" al Festival di Sanremo, ma il brano passa inosservato; nello stesso anno ritornano al successo con \"Torner\u00f2\", lanciata poco prima dai Santo California, raggiungendo con la loro incisione la decima posizione e pubblicando anche il primo album.\nL'anno di maggiore successo \u00e8 il 1977, con due hit come \"Let 'em In\", cover del brano di Paul McCartney (settima posizione), e \"Piccola Luisa\", scritta da Ermanno Capelli e Pino Panetta (nona posizione), e la pubblicazione di due album; in breve per\u00f2 comincia il declino, i dischi successivi non riscuotono successo, e nemmeno il quarto album in cui, oltre alle loro canzoni, vi sono alcune reinterpretazioni in lingua originale (\"Bohemian Rhapsody\", \"Stayin' Alive\", \"If You Leave Me Now\") li risolleva, per cui decidono di sciogliersi alla fine del 1979."}
{"id": "3516357", "revid": "287204", "url": "https://it.wikipedia.org/wiki?curid=3516357", "title": "Rakosi", "text": ""}
{"id": "3516358", "revid": "196390", "url": "https://it.wikipedia.org/wiki?curid=3516358", "title": "B\u00e9la R\u00e1kosi", "text": ""}
{"id": "3516360", "revid": "287204", "url": "https://it.wikipedia.org/wiki?curid=3516360", "title": "Sebastien Pichot", "text": ""}
{"id": "3516364", "revid": "767487", "url": "https://it.wikipedia.org/wiki?curid=3516364", "title": "H. P. Lovecraft (gruppo musicale)", "text": "H. P. Lovecraft era un gruppo statunitense di psychedelic rock, formatosi a Chicago, Illinois nel 1967 il cui nome faceva riferimento allo scrittore horror Howard Phillips Lovecraft. Gran parte della musica del gruppo era pervasa da atmosfere inquietanti e si ispirava ai macabri scritti di quell'autore, parlando di \"ambienti chiusi e velati di tristezza\". Combinando elementi di psichedelia e di folk rock, il sound del gruppo era caratterizzato dalle armonie vocali dell'ex-cantante folk George Edwards e dallo stile classico di Dave Michaels. In aggiunta, le abilit\u00e0 multistrumentali di Michaels su organo elettronico, piano, clavicembalo, clarinetto e recorder fornivano alla band una tavolozza sonora pi\u00f9 ricca di quella di molti altri loro contemporanei.\nIl gruppo firm\u00f2 per la Philips Records nel 1967 e pubblic\u00f2 il singolo di debutto \"Anyway That You Want Me\" nella prima parte dell'anno. Il loro primo album \"H. P. Lovecraft\" usc\u00ec a fine 1967 e conteneva quello che \u00e8 probabilmente il loro brano pi\u00f9 noto, \"The White Ship\". La band poi si trasfer\u00ec a San Francisco, California, dove divenne un'attrazione frequente in vari locali della Baia di San Francisco, incluso The Fillmore e il Winterland Ballroom. Nel 1968 usc\u00ec il secondo album intitolato semplicemente \"H. P. Lovecraft II\", di cui va ricordato almeno \"At the Mountains of Madness\", ma il gruppo si sciolse all'inizio del 1969. Edwards e Michael Tegza riformarono quindi il gruppo con nuovi componenti e accorciarono il nome in Lovecraft.\nMauro Radice li paragona ai Jefferson Airplane e al Lou Reed di \"Metal Machine Music\" (1975).\nStoria del gruppo.\nFormazione e primo album.\nLa prima formazione degli H. P. Lovecraft si form\u00f2 quando l'ex-folk singer George Edwards, che a quel tempo stava lavorando come cantante turnista per la Dunwich Records, entr\u00f2 in studio per registrare una cover del brano \"Anyway That You Want Me\" di Chip Taylor (una canzone che era stata poco prima un successo inglese dei Troggs). Edwards era stato in precedenza un cantante folk a Chicago, in California e in Florida, ed aveva pubblicato nel 1966, senza successo commerciale, una reinterpretazione del brano dei Beatles \"Norwegian Wood\" per la Dunwich. Aveva anche registrato una versione cover di \"Quit Your Low Down Ways\" di Bob Dylan per la stessa etichetta, ma questa verr\u00e0 pubblicata solo agli inizi degli anni settanta. Per le registrazioni in studio di \"Anyway That You Want Me\", Edwards era stato supportato dai membri di The Rovin' Kind, una band di Chicago, e da Dave Michaels, un cantante classico e polistrumentista con una voce dall'estensione di quattro ottave, che Edwards aveva incontrato mentre suonava in un trio di lounge jazz in un Holiday Inn della zona. La canzone venne accoppiata a \"It's All Over for You\", un pezzo solista di George Edwards dell'anno prima, e pubblicato all'inizio del 1967 come singolo con il soprannome di H. P. Lovecraft dalla Mercury Records, etichetta della Philips. La decisione di pubblicare il singolo come H. P. Lovecraft, piuttosto che come disco del solo George Edwards, era stata presa da Bill Traut e George Badonsky, fondatori della Dunwich, che erano tutti e due fan delle opere letterarie di horror dello scrittore Howard Phillips Lovecraft ed avevano, di fatto, chiamato la Dunwich Records ispirandosi al racconto di Lovecraft \"The Dunwich Horror\". Edwards e Michaels furono ambedue entusiasti del nome del gruppo e, dopo aver ottenuto il permesso dalla propriet\u00e0 Lovecraft, il duo si mise a cercare altri musicisti per creare una formazione permanente della band.\nLe audizioni si svolsero nel marzo 1967 e il risultato fu il reclutamento di Tony Cavallari (chitarra), Mike Tegza (batteria) e Tom Skidmore (basso). Skidmore lasci\u00f2 per\u00f2 presto il gruppo e venne rimpiazzato da Jerry McGeorge, che era stato in precedenza chitarrista per gli Shadows of Knight, una band di Chicago. McGeorge aveva visto diverse volte gli H. P. Lovecraft in azione in un dance club di Chicago chiamato The Cellar e, sebbene egli considerasse se stesso soprattutto un chitarrista, accett\u00f2 l'offerta di Edwards di unirsi al gruppo come bassista. Con Michaels ed Edwards come menti creative del gruppo, H. P. Lovecraft inizi\u00f2 a sviluppare una miscela di folk rock e psichedelia, con un repertorio che comprendeva brani folk contemporanei e tradizionali ed un po' di loro composizioni. Il sound del gruppo era caratterizzato da una strana sorprendente armonia che risultava dalla giustapposizione della voce di Edwards, con influenze folk, con quella di Michaels, con fraseggi vocali lirici, una mistura che era influenzata dal folk singer Fred Neil che lavorava con Vince Martin. La musica del gruppo veniva resa ancora pi\u00f9 particolare dal virtuosismo di Michaels con organo, piano, clavicembalo, clarinetto e recorder, che dava agli H. P. Lovecraft un range di suoni e timbri molto pi\u00f9 ampio di molti dei loro contemporanei.\nAlla fine del 1967, la band registr\u00f2 e pubblic\u00f2 il primo album per la Philips, \"H. P. Lovecraft\". Una reinterpretazione del brano tradizionale \"Wayfaring Stranger\" venne pubblicata poco prima dell'album come singolo nel settembre 1967, ma non entr\u00f2 in classifica. L'album stesso fu pubblicato alcune settimane dopo e sebbene non entrasse nelle classifiche USA, nel tempo ha venduto bene. Contenendo brani strumentali e canzoni che proponevano una variet\u00e0 di stili diversi, l'album possedeva un'atmosfera inquietante e ossessiva che faceva ben capire come la band volesse ispirarsi ai \"racconti e poemi macabri della Terra popolata da un'altra razza\" di H. P. Lovecraft (come scritto sul retro della copertina dell'LP). Mentre l'album includeva del materiale originale, compreso il brano jazzato \"That's How Much I Love You, Baby (More or Less)\" e la psichedelia vaudeville di \"The Time Machine\", la maggior parte di \"H. P. Lovecraft\" consisteva di versioni cover. Tra queste covers c'erano l'inno hippie \"Get Together\" di Dino Valente, \"I've Been Wrong Before\" di Randy Newman, \"The Drifter\" di Travis Edmonson e le composizioni \"That's The Bag I'm In\" e \"Country Boy &amp; Bleeker Street\" di Fred Neil. Il pezzo principale dell'album, comunque, era \"The White Ship\" di Edwards-Michaels-Cavallari, che era basato sul racconto \"The White Ship\" dello scrittore H. P. Lovecraft. Il pezzo, della durata di sei minuti e mezzo, con dei passaggi barocchi al clavicembalo, un feedback confuso, armonie cupe e il rintocco di una vera campana di un vascellao del 1811, \u00e8 stato descritto dallo storico musicale Richie Unterberger come avente una \"ondeggiante, indistinta bellezza, con alcune lugubri tastiere di Michaels.\" Il brano divenne un favorito delle radio FM underground e fu anche pubblicato come singolo, sebbene non riuscisse a raggiungere la Hot 100 di Billboard.\nTrasferimento e secondo album.\nH. P. Lovecraft intrapresero il loro primo tour della West Coast alla fine del 1967, affermandosi come uno degli eventi live preferiti dagli hippies di San Francisco e Los Angeles. Nel novembre 1967, la rivista \"Billboard\" riport\u00f2 che l'album degli \"H. P. Lovecraft\" era diventato un successo underground a San Francisco ed aveva gi\u00e0 venduto 1.100 copie solo in quella localit\u00e0. Ritornati brevemente a Chicago per alcuni obblighi di concerti, il gruppo decise di trasferirsi permanentemente sulla West Coast nel tentativo di progredire nella loro carriera e cos\u00ec, nei primi mesi del 1968, essi si spostarono nella Contea di Marin. Il bassista Jerry McGeorge decise per\u00f2 di non lasciare Chicago e venne rimpiazzato da Jeffrey Boyan, che era stato in precedenza un membro dei Saturday's Children di Chicago. Boyan era un bassista completo con una potente voce e il suo inserimento aument\u00f2 considerevolmente la loro potenzialit\u00e0 nei concerti dal vivo.\nDurante questo periodo la band tenne molti concerti in varie localit\u00e0 della West Coast, apparendo a fianco di gruppi come Grateful Dead, Jefferson Airplane. Moby Grape, Pink Floyd, Traffic e Who. A San Francisco il gruppo venne appoggiato dall'organizzatore di concerti Bill Graham e questo port\u00f2 alla loro apparizione in locali famosi come il Fillmore e il Winterland Ballroom. Registrazioni di un concerto di questo periodo possono essere ascoltate nell'album \"Live May 11, 1968\", dove gi\u00e0 appare Boyan al posto di McGeorge. Questo album dal vivo, che offre una qualit\u00e0 sonora molto buona per quei tempi, \u00e8 stato pubblicato nel 1991 dalla Edsel Records e ristampato nel 2000 dalla Sundazed Records.\nNel giugno del 1968, troviamo gli H. P. Lovecraft agli I.D. Sound Studios di Los Angeles, con l'ingegnere acustico Chris Huston, impegnati nella registrazione del loro secondo album. A causa dell'intensa attivit\u00e0 concertistica durante la prima met\u00e0 del 1968, c'era una mancanza di nuovo materiale gi\u00e0 arrangiato e di conseguenza gran parte dell'album \u00e8 stato improvvisato in studio. Huston \u00e8 stato fondamentale nel consentire alla band impreparata di completare le sessioni di registrazione ed \u00e8 stato anche responsabile della creazione di molti degli effetti sonori psichedelici dei brani. L'album venne pubblicato come \"H. P. Lovecraft II\" nel settembre 1968 e sebbene fosse meno centrato del suo predecessore, riusc\u00ec ad ampliare con successo la proposta musicale del primo album della band. Tra i suoi nove brani troviamo \"At the Mountains of Madness\", un altro pezzo basato sulle opere dello scrittore H. P. Lovecraft (questa volta il suo racconto del 1931 \"At the Mountains of Madness\"). L'album include anche la reinterpretazione di \"Keeper of the Keys\" di Brewer &amp; Shipley, i brani di Edwards \"Electrollentando\" e \"Mobius Trip\", un contributo dalla voce di Ken Nordine nel brano \"Nothing's Boy\", e due brani scritti da Terry Callier, amico di Edwards: \"Spin, Spin, Spin\" e \"It's About Time\". Similmente al primo album, anche \"H. P. Lovecraft II\" non vendette in quantit\u00e0 sufficiente per entrare nelle classifiche americane.\nAlla fine del 1968 Michaels decise di lasciare la band per tornare all'universit\u00e0 e, come risultato, gli H. P. Lovecraft si sciolsero agli inizi del 1969, e Tegza pass\u00f2 al gruppo dei Bangor Flying Circus. Nel 1969 Edwards e Tegza formarono un nuovo gruppo, chiamato Lovecraft, ma Edwards ne usc\u00ec quasi subito. Edwards ha poi intrapreso un lavoro di produzione ed ha suonato nei folk club con il suo vero nome Ethan Kenning, talvolta riunendosi con Michaels, che registra e si esibisce sotto il suo vero nome di David Miotke."}
{"id": "3516366", "revid": "155634", "url": "https://it.wikipedia.org/wiki?curid=3516366", "title": "Lucia Mazzotti", "text": "Biografia.\nLucia Mazzotti, e residente a Tarvisio, esord\u00ec in gare FIS nel dicembre del 2000, in Coppa Europa il 19 febbraio 2003 a Tarvisio in discesa libera (64\u00aa) e in Coppa del Mondo il 1\u00ba dicembre 2006 a Lake Louise nella medesima specialit\u00e0, piazzandosi al 29\u00ba posto e conquistando i suoi primi punti in carriera. Nella stessa stagione 2006-2007 in Coppa Europa conquist\u00f2 il primo podio, nonch\u00e9 unico successo, aggiudicandosi la discesa libera disputata a Sankt Moritz il 18 gennaio; il 16 marzo dello stesso anno ottenne anche il secondo e ultimo podio nel circuito continentale, a Santa Caterina Valfurva in supercombinata (3\u00aa).\nI suoi migliori risultati in Coppa del Mondo furono due ventiquattresimi posti, ottenuti nel supergigante di Val-d'Is\u00e8re del 20 dicembre 2009 e nella supercombinata di Tarvisio del 4 marzo 2011; prese per l'ultima volta il via nel massimo circuito internazionale due giorni dopo nella medesima localit\u00e0 in supergigante (46\u00aa). Si ritir\u00f2 al termine di quella stessa stagione 2010-2011 e la sua ultima gara fu lo slalom speciale dei Campionati italiani 2011, disputato il 27 marzo a Courmayeur e chiuso dalla Mazzotti al 52\u00ba posto; in carriera non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera"}
{"id": "3516367", "revid": "709565", "url": "https://it.wikipedia.org/wiki?curid=3516367", "title": "Lovecraft (gruppo musicale)", "text": "Lovecraft \u00e8 un gruppo musicale statunitense formatosi dopo lo scioglimento dei H. P. Lovecraft agli inizi del 1969. George Edwards e Michael Tegza, due dei fondatori del vecchio gruppo, decidono di riformarne uno nuovo con altri componenti e scelgono il nome abbreviato \"Lovecraft\". Ma la nuova avventura inizia male, Edwards se ne va ancora prima dell'incisione del primo album. I restanti pubblicheranno comunque \"Valley of the Moon\" nel 1970, ma si separeranno poco dopo.\nNel 1975 Michael Tegza tenta una nuova resurrezione del gruppo con il nome di Love Craft, ma una volta ultimato l'unico album \"We Love You Whoever You Are\", la band si scioglier\u00e0 definitivamente.\nBiografia.\nDopo lo scioglimento dei H. P. Lovecraft, alla fine del 1969 George Edwards e Michael Tegza riformano la band con il nome abbreviato di Lovecraft (probabilmente per ragioni di copyright). La nuova formazione includeva due membri della band Aorta di Chicago: il chitarrista Jim Donlinger e il bassista Michael Been. Inizialmente c'era la speranza che si unisse anche Dave Michaels, ma lui rinunci\u00f2 e allora reclutarono il tastierista e cantante Marty Grebb, gi\u00e0 con i The Buckinghams. Grebb, polistrumentista, era pure lui con gli Aorta prima di passare a The Buckinghams. Ottenuto un contratto con la Reprise Records, Edwards esce dal progetto e torna ad esibirsi come cantante folk solista.\nI restanti membri del gruppo completano le registrazioni di un album intitolato \"Valley of the Moon\", e iniziano subito un tour, facendo da supporto alla Boz Scaggs Band e pi\u00f9 tardi a Leon Russell. L'album \"Valley of the Moon\" vede il gruppo abbandonare la psichedelia che aveva caratterizzato la musica degli H. P. Lovecraft e invece proporre un sound rock pi\u00f9 rilassato, che ricorda in qualche modo Crosby, Stills &amp; Nash o gli Uriah Heep. Quando per\u00f2 \"Valley of the Moon\" viene pubblicato, i Lovecraft gi\u00e0 si separano e l'album, assieme al singolo \"We Can Have It Altogether\", fallisce commercialmente e resta fuori dalle classifiche.\nIn seguito allo scioglimento della band, Tegza si unisce a Edwards nella band Elixir, suonando nel 1971 in una serie di spettacoli ma senza mai lasciare alcuna registrazione. Degli altri ex-membri dei Lovecraft, Grebb va a formare The Fabulous Rhinestones e poi a intraprendere una carriera di solista e sessione man, egli suoner\u00e0 con Paul Butterfield, Joe Walsh, David Sanborn, Jeff Beck, Stephen Stills, Ted Nugent, Todd Rundgren, Bonnie Raitt, Leon Russell, Stevie Nicks, Gregg Allman, Willie Nelson, Etta James, Rick Danko, Rosanne Cash e Eric Clapton.; Been si unisce a Jerry Miller e Bob Mosley (ambedue ex-membri dei Moby Grape) nei Fine Wine e registra l'album \"Fine Wine\" nel 1976, prima di passare alla new wave con la band The Call durante gli anni '80 e '90;; infine Donlinger che registra alcuni album da solista e pubblica una autobiografia intitolata \"Space Traveller: A Musician's Odyssey\".\nNel 1975, Tegza mise insieme ancora un'altra variante del gruppo, questa volta in stile funk, con il nome di Love Craft, con la cantante Lalomie Washburn. Love Craft pubblicarono l'album \"We Love You Whoever You Are\" per la Mercury Records nel 1975 ma vendette pochissimo e cos\u00ec la band venne scaricata dalla loro casa discografica e dopo un po' si sciolse. Nel 1980, Tegza e il chitarrista Frankie Capek gi\u00e0 nei Love Craft cercarono di formare una seconda versione della band, arruolando il cantante Marc Scherer e il bassista Mark Gardner per completare la formazione. Con un repertorio consistente di pop music contemporanea e di vecchio materiale psichedelico, il gruppo riusc\u00ec a suscitare l'interesse di qualche etichetta, ma si sciolse prima di sottoscrivere un contratto, a causa dell'abbandono di Scherer. Da allora si sono perse le tracce di Tegza, quantunque si sente dire sia divenuto un aderente alla Nuova nascita cristiana ed attualmente viva in Texas. Nonostante il coinvolgimento di Tegza ed Edwards nei Lovecraft e nei Love Craft, nessuna delle due band viene considerata come seriamente connessa agli H. P. Lovecraft o alla loro storia, oltre alle ovvie somiglianze nei nomi e alla condivisione di alcuni membri delle formazioni."}
{"id": "3516369", "revid": "110157", "url": "https://it.wikipedia.org/wiki?curid=3516369", "title": "Chiesa di San Martino di Tours (Serravalle)", "text": "La chiesa parrocchiale di San Martino di Tours \u00e8 un edificio religioso che si trova a Malvaglia, frazione di Serravalle in Canton Ticino.\n\u00e8 attestata nel 1207 con il titolo di San Benedetto e dal 1289 con la titolazione attuale. \nStoria.\nLa chiesa viene citata in documenti storici risalenti al 1207, anche se allora era intitolata a San Benedetto; nel 1289 le venne assegnata la titolazione attuale. Originariamente la struttura doveva essere a doppia navata, concluse con due absidi accostate. Nel 1513 una frana danneggi\u00f2 gravemente la chiesa, che venne ricostruita nel 1525 con un sostanziale prolungamento verso ovest. Nel 1603 la navata venne sopraelevata e vennero costruite le due cappelle laterali ed il coro. Il campanile in stile romanico risale al XII secolo.\nDescrizione.\nLa chiesa si presenta con una pianta a singola navata, coperta da un soffitto a cassettoni, mentre la copertura del coro \u00e8 a volta a botte. Sia l'interno che la facciata sono decorati con affreschi del XVI secolo."}
{"id": "3516373", "revid": "41070865", "url": "https://it.wikipedia.org/wiki?curid=3516373", "title": "Basso latino", "text": ""}
{"id": "3516379", "revid": "481666", "url": "https://it.wikipedia.org/wiki?curid=3516379", "title": "William Nicholas Selig", "text": "Inizi\u00f2 la sua attivit\u00e0 a fine Ottocento ed \u00e8 considerato uno dei pionieri dell'industria cinematografica. Nel 1948, gli fu assegnato uno speciale Oscar alla carriera.\nBiografia.\nCresciuto a Chicago, Selig cominci\u00f2 a lavorare giovanissimo nel vaudeville: fu attore, performer, mago in spettacoli itineranti. Uno degli attori con cui lavor\u00f2 fu Bert Williams, che divent\u00f2 poi uno dei protagonisti della scena teatrale afro-americana.\nNel 1894, in una fiera a Dallas, Selig scopr\u00ec il kinetoscopio di Edison. Tornato a Chicago, il giovane imprenditore apr\u00ec un piccolo studio fotografico e cominci\u00f2 a pensare come intraprendere un'attivit\u00e0 cinematografica senza dover pagare le royalties dovute alla societ\u00e0 monopolistica di Edison.\nTrov\u00f2 un fabbro che aveva aggiustato una delle macchine dei fratelli Lumi\u00e8re e, con il suo aiuto, svilupp\u00f2 un suo proprio sistema. Nel 1896, Selig fond\u00f2 a Chicago la Selig Polyscope Company, una delle prime case di produzione cinematografiche degli Stati Uniti. I suoi primi film sono cortometraggi, documentari di viaggio, film industriali commissionati dalle ditte di Chicago. La citt\u00e0 dell'Illinois divent\u00f2 uno dei centri pi\u00f9 importanti del cinema delle origini, con la sua industria cinematografica che, nei primi del Novecento, ebbe il pi\u00f9 alto numero di case di produzione e di registi.\nGli anni d'oro.\nSelig \u00e8 stato il primo produttore cinematografico a spostarsi stabilmente sulla costa sud della California, impiantando nel 1909 un piccolo studio nel quartiere di Edendale, a Los Angeles. Un modo per sfuggire agli agenti della Motion Picture Patents Company (MPPC) di Edison cui Selig, a malincuore, deve poi aderire negli anni seguenti. Ma, anche un posto ideale per girare in esterni, sfruttando il clima californiano mite, asciutto e soleggiato con la possibilit\u00e0 di sfruttare per le location in esterni una variet\u00e0 quasi infinita di localit\u00e0 oltremodo diverse tra di loro, dalle spiagge al deserto, dalle foreste alle campagne. Il suo principale collaboratore in questa avventura californiana fu il regista Francis Boggs che, per\u00f2, nel 1911, venne ucciso da un giardiniere giapponese che lavorava per la compagnia. Selig, nel tentativo di difendere Boggs, rest\u00f2 ferito.\nNella sua carriera, Selig produsse pi\u00f9 di un migliaio di film. Scopr\u00ec nuovi talenti, come il comico Roscoe Arbuckle o Gilbert M. \"Bronco Billy\" Anderson e Tom Mix, popolari protagonisti del cinema western. Rese altres\u00ec popolare il serial nel 1913 con \"The Adventures of Kathlyn\", usando sistematicamente alla fine di ogni episodio il cliffhanger, in modo da fideizzare lo spettatore che tornava, la volta seguente, per scoprire lo scioglimento dell'azione lasciata in sospeso nell'ultima puntata. \"The Spoilers\", un western ambientato in Alaska e diretto da Colin Cambell del (1914), \u00e8 considerato uno dei suoi pi\u00f9 grandi successi.\nNel 1915, la Edison si vide togliere dalla Corte Suprema l'esclusiva sull'industria cinematografica che controllava tramite la MPPC, annullando di fatto il monopolio e dando alle altre compagnie indipendenti la possibilit\u00e0 di competere legalmente sul mercato. In quel periodo, Selig continu\u00f2 a credere che il futuro del cinema fosse nel cortometraggio.\nPremi e riconoscimenti.\nNel 1948, Selig ricevette insieme ad alcuni altri produttori del primo cinema muto (il gruppo comprendeva Albert E. Smith, Thomas Armat e George K. Spoor) uno speciale premio Oscar alla carriera per il ruolo ricoperto nell'industria cinematografica con la motivazione:.\nPer i suoi contributi all'industria del cinema, William Selig ha una stella sulla Hollywood Walk of Fame al 6116 di Hollywood Boulevard.\nFilmografia.\nDal 1896, Selig appare come produttore in 1506 pellicole. Appare come presentatore o come supervisore in sette film. Firm\u00f2 due film da regista e uno da sceneggiatore."}
{"id": "3516380", "revid": "287204", "url": "https://it.wikipedia.org/wiki?curid=3516380", "title": "E\u011firdir", "text": "E\u011firdir \u00e8 una citt\u00e0 della Turchia, centro dell'omonimo distretto della provincia di Isparta.\nGeografia fisica.\nTerritorio.\nLa citt\u00e0 si protende su una penisola affacciata sulla sponda occidentale del lago di E\u011firdir, uno dei pi\u00f9 grandi laghi naturali della penisola anatolica.\nDue isole lacustri sono collegate alla terraferma da un ponte. La pi\u00f9 lontana, \"Ye\u015f\u0131l Ada\" (\"Isola Verde\") \u00e8 ricca di ristoranti e alberghi ed \u00e8 stata in passato sede di una comunit\u00e0 greca. Conserva numerose case in pietra. \u00c8 anche nota come \"Nis adas\u0131\".\nL'altra isola \u00e8 \"Can Ada\" (\"Isola dell'Anima\"), pi\u00f9 piccola e destinata ad area verde. \u00c8 stata dedicata ad Atat\u00fcrk durante la sua visita a E\u011firdir nel 1933.\nE\u011firdir si trova a 34\u00a0km da Isparta.\nClima.\nLe precipitazioni si verificano pi\u00f9 spesso in inverno e primavera, quando raggiungono il cumulo annuale di 700\u00a0mm.\nLa temperatura media \u00e8 di circa 12\u00a0\u00b0C.\nToponimo.\nIl toponimo turco, originariamente \"E\u011fridir\", deriva dal nome dell'insediamento greco, \"Akrotiri\". Nel 1980 il nome della citt\u00e0 \u00e8 stato cambiato in E\u011firdir. \"E\u011fri\" in turco significa \"storto\" e \"E\u011fridir\" in turco significa \"\u00e8 contorta, attorcigliata\".Molte delle popolazioni locali ancora pronunciano il nome come E\u011fridir per abitudine o per motivi sentimentali.\nStoria.\nLa citt\u00e0 fu fondata da Creso (560-547 a.C.), re della Lidia.\nLe fondamenta del castello risalgono a questo periodo quando il nome della citt\u00e0 era \"Krozos\".\nDurante l'epoca romana, la citt\u00e0 \u00e8 chiamata Prostanna.\nIl castello \u00e8 stato ampliato e ristrutturato dai Romani e poi dai Bizantini..\nLe prime incursioni turche avvennero poco dopo la sconfitta dei Bizantini nel 1071 contro il sultano Selgiuchide Alp Arslan.\nNel 1204, il sultano di Rum Qilij Arslan III prende possesso della citt\u00e0 e dei dintorni.\nEgli allora chiamava la citt\u00e0 \"Cennetabad\" ed infatti era un luogo di soggiorno. Gli ottomani ne presero possesso nel 1391.\nI Mongoli la sottraggono poi al Bey del Beilikato di Karaman. Il sultano Murad II la riconquista e l'annette ai suoi territori nel 1423.\nDopo il periodo dei Tanzimat (riorganizzazione) (1839-1876), la regione divenne una suddivisione della provincia di Konya. Con l'avvento della Repubblica turca, E\u011firdir conserv\u00f2 il suo status di centro di distretto.\nMonumenti e luoghi d'interesse.\nArchitetture religiose.\nLa citt\u00e0 conserva diverse moschee:\nLa madrasa di D\u00fcndar Bey (\"D\u00fcndar Bey Medresesi\") fu costruita nel 1237 dal sultano di Rum Kaykhusraw II. \u00c8 stata trasformata in madrasa da D\u00fcndar Bey, il fondatore della dinastia Hamidide. La corte \u00e8 su due piani e comprende 30 celle.\nLa comunit\u00e0 greca che viveva a E\u011firdir usufruiva della chiesa di Santo Stefano (\"Ayastefanos Kilisesi\"), del XIX secolo sull'Isola Verde. La chiesa serviva da tappa sulla rotta del pellegrinaggio a Gerusalemme per i Greci sudditi dell'Impero ottomano. Sull'acropoli \u00e8 possibile vedere i resti dell'antica chiesa di San Giorgio.\nArchitetture civili.\nI resti del caravanserraglio di E\u011firdir (\"E\u011firdir Kervansaray\u0131\") si trovano lungo la strada da Konya ad Adalia. Il caravanserraglio fu costruito nel 1237.\nE\u011firdir conserva diversi mausolei: La tomba del sultano Baba (Baba Sultan T\u00fcrbesi) fu costruita nel 1358, durante il Regno Hamidide \"H\u00fcsameddin Elyas Bey\" (1357-1374), per una persona di nome \u0130sa Bin Musa. Ci sono altre due tombe, di Sureti Baba e di Palor Baba.\nArchitetture militari.\nIl castello di E\u011firdir (\"E\u011firdir Kalesi\") \u00e8 una cittadella fortificata che sbarra l'accesso alla penisola. Costruito nel IV secolo a.C., sub\u00ec varie riparazioni in epoca romana e bizantina. La cittadella \u00e8 stata ricostruita ancora una volta durante il Regno del Bey Hamido\u011flu (1321-1391); venne poi distrutta da Tamerlano (circa nel 1400).\nAree archeologiche.\nI \"resti di Prostanna\" (\"Prostanna Antik Kenti\") si trovano sull'acropoli che domina la citt\u00e0 da un'altezza di 200 metri. Prostanna era una citt\u00e0 della Pisidia, gi\u00e0 sede vescovile. Restano ancora qualche traccia delle mura della citt\u00e0 vecchia. La cittadella domina la citt\u00e0 da un'altezza di 200 m.\nEconomia.\nL'economia cittadina \u00e8 basata sulla pesca e sul turismo."}
{"id": "3516382", "revid": "115439548", "url": "https://it.wikipedia.org/wiki?curid=3516382", "title": "Matteo Spinelli da Giovinazzo", "text": "Matteo Spinelli da Giovinazzo, o Matteo Spinello da Giovenazzo \u00e8 il nome di un personaggio fittizio del XIII secolo. \u00c8 stato a lungo creduto l'autore dei \"Diurnali\", una cronaca medievale (a sua volta fittizia) riguardante le fasi conclusive dell'epoca federiciana e sveva del Regno di Sicilia, delle cui vicende si dichiarava contemporaneo e testimone diretto. L'opera, apparsa per la prima volta nel Cinquecento, ha ottenuto una credibilit\u00e0 mantenutasi indenne per vari secoli, pur tra diversi dubbi e incongruenze, fino alla prima met\u00e0 dell'Ottocento e oltre, quando si \u00e8 iniziato a svelarne la vera natura di clamoroso falso storico: oggi \u00e8 definitivamente screditata e universalmente relegata tra le creazioni apocrife, confezionata da un falsario sulla cui identit\u00e0 non vi \u00e8 accordo tra gli studiosi.\nDiurnali.\nI \"Diurnali\" (\"Giornali\") sono menzionati per la prima volta nel Cinquecento da Angelo di Costanzo (1507-1591), che dichiara di essersene avvalso nella redazione della sua \"Istoria del regno di Napoli\". La cronaca copre l'epoca dal 1247 (ultimi anni di Federico II di Svevia) fino al 1268 (sconfitta definitiva della dinastia Hohenstaufen da parte di Carlo d'Angi\u00f2 (il de Costanzo, invece, inspiegabilmente, la dichiara estesa fino ai tempi di Carlo II d'Angi\u00f2).\nLa pubblicazione avvenne nei \"Rerum Italicarum Scriptores\" di Ludovico Antonio Muratori, seppure con qualche dubbio dell'erudito, sulla base di una copia consegnatagli da Bernardino Tafuri.\nPeculiarit\u00e0 dell'opera.\nL'opera si presentava importante per diversi aspetti: innanzitutto vi era il carattere di fonte sincrona con cui si presentava; altro pregio era l'essere la testimonianza di un personaggio direttamente coinvolto negli eventi narrati; pregevole era poi il fatto che essa andava a collocarsi in un'epoca, quella dell'avvicendamento tra gli Svevi e gli Angioini, cruciale dal punto di vista storico; infine, andava a collocarsi in un'epoca che, pur decisiva, si presentava tuttavia arida di fonti storiografiche. La sua narrazione si andava poi a saldare, con lieve sovrapposizione, alla \"Historia de rebus gestis Frederici II imperatoris\", genuina testimonianza diretta del periodo anteriore, opera quest'ultima del cosiddetto pseudo-Jamsilla: la sua disponibilit\u00e0 apriva una luce sugli ultimi anni dell'et\u00e0 di Federico II di Svevia (morto nel 1250), e sull'intera parabola degli epigoni della dinastia Hohenstaufen: da Corrado, a Manfredi (morto a Benevento nel 1266), fino a . Risultava inoltre importante come testimonianza di un percorso politico che, sullo sfondo della parabola degli Hohenstaufen, accomunava l'autore a un'ampia schiera di nobili del Regno che transitarono dalla militanza ghibellina alla parte guelfa rappresentata da Carlo d'Angi\u00f2.\nCollocazione letteraria.\nLa cronaca, inoltre, presentava un notevolissimo interesse dal punto di vista della storia linguistica italiana, presentandosi come la prima opera in prosa a far uso del volgare, in luogo della consueta prosa in latino medievale, in anticipo quindi sulla genesi della prosa italiana della tradizione cronachistica toscana. In questo modo, essa conferiva anche al Regno di Napoli un primato nella storia della lingua e nella storia della letteratura italiana.\nFalsit\u00e0 dei \"Diurnali\".\nI dubbi sull'autenticit\u00e0 si addensarono nell'Ottocento, originati soprattutto delle incongruenze cronologiche di cui la narrazione \u00e8 disseminata. Si svilupp\u00f2 una diatriba che vide confrontarsi aspramente vari studiosi su sponde opposte: Wilhelm Bernhardi (1834-1921) ne dimostr\u00f2 la falsit\u00e0 in uno scritto del 1868 e la sua posizione fu strenuamente appoggiata da Bartolomeo Capasso che vi dedic\u00f2 due memoria nel 1871 e nel 1895. La genuinit\u00e0 della cronaca fu sostenuta invece da un amico e collega di Capasso, lo storico Camillo Minieri Riccio, che si spese con vari contributi, arrivando perfino a individuare la data di nascita dell'autore nel 1231.\nLa diatriba \u00e8 oggi considerata definitivamente risolta e le effemeridi di Matteo Spinelli sono universalmente considerate apocrife, assemblate con materiale di Flavio Biondo e Giovanni Villani. L'individuazione del falsario in Angelo di Costanzo \u00e8 stata rigettata dal Capasso e da Benedetto Croce.\nPseudo-biografia.\nL'opera contiene diversi appigli autobiografici che hanno permesso, ai sostenitori dell'autenticit\u00e0 della cronaca, di ricostruire una biografia dell'autore. Quanto segue \u00e8 tratto dalla nota introduttiva a una pubblicazione della cronaca risalente al 1868.\nMatteo Spinelli afferma di essere nato a Giovinazzo nel 1230 (1231, secondo la correzione cronologica proposta dal Minieri Riccio) da un'antica e nobile famiglia, che poteva contare parentele con i Conti di Gioia, Valenzano e Turetto, imparentati con altri esponenti nobili di Napoli.\nSi sarebbe legato d'amicizia al nobile napoletano Francesco Loffredo, poi nominato giustiziere in terra di Bari. Al suo servizio, lo Spinelli si sarebbe distinto a Sora, nelle prime avvisaglie della defezione dei baroni meridionali nei confronti di Manfredi: in quell'occasione, la sua opera diplomatica avrebbe ricondotto molti nobili ribelli alla fedelt\u00e0 al Regno.\nTramontata definitivamente la dinastia sveva, da ghibellino che era avrebbe abbracciato la causa di parte guelfa impersonata da Carlo d'Angi\u00f2, al pari di tanti altri nobili nel regno. \nDalla cronaca si deduce che lo Spinelli avrebbe goduto di molta stima tra i suoi conterranei, che lo elessero \"synd\u012dcus\" della citt\u00e0 nel 1260: nella doppia veste di funzionario e barone, avrebbe partecipato al parlamento generale indetto da Carlo d'Angi\u00f2 nella citt\u00e0 di Napoli.\nL'ultima immagine che la cronaca offre di lui, lo vede rendere omaggio a re Carlo, al quale, insieme ad altri nobili sodali, porta in dono 2600 once."}
{"id": "3516383", "revid": "41071155", "url": "https://it.wikipedia.org/wiki?curid=3516383", "title": "Matteo Spinelli", "text": ""}
{"id": "3516384", "revid": "588403", "url": "https://it.wikipedia.org/wiki?curid=3516384", "title": "Fotbal Club Milsami Orhei", "text": "Il Fotbal Club Milsami Orhei \u00e8 una societ\u00e0 calcistica moldava con sede nella citt\u00e0 di Orhei, fondata nel 2005. Dalla stagione 2009-2010 milita nella Divizia Na\u021bional\u0103.\nVincitrice del campionato nella stagione 2014-2015, nel palmar\u00e8s annovera anche 2 Coppe di Moldavia e 2 Supercoppe nazionali.\nStoria.\nIl club fu fondato nel 2005 nel comune di Step-Soci e fu iscritto al campionato di Divizia B, terzo livello moldavo. Nella stagione 2006-2007 termin\u00f2 al terzo posto e fu promosso in Divizia A, la seconda serie moldava, per l'ampliamento del numero di squadre partecipanti alla categoria. Nel 2008 si trasfer\u00ec nel capoluogo Orhei e si aggiudic\u00f2 la promozione nel massimo campionato moldavo, la Divizia Na\u021bional\u0103.\nNel 2009-2010, all'esordio in Divizia Na\u021bional\u0103, chiuse all'ottavo posto, mentre nel 2010-2011, dopo aver cambiato nome in \"FC Milsami Orhei\", ottenne il proprio miglior piazzamento, il terzo posto, acquisendo cos\u00ec il diritto a disputare i preliminari di Europa League 2011-2012. Partita dal primo turno preliminare, la squadra fu subito sconfitta dalla Dinamo Tblisi per 2-0 e 3-1. Nel 2011-2012 vinse comunque il suo primo trofeo, la Coppa di Moldovia.\nNel 2014-2015 si aggiudic\u00f2 la prima volta nella sua storia il campionato moldavo, classificandosi al primo posto della massima serie dopo aver vinto lo scontro diretto all'ultima giornata con la squadra della capitale, la Dacia Chi\u0219in\u0103u. Le stagioni seguenti al successo furono concluse con risultati soddisfacenti: dopo il sesto posto del 2015-2016 e il terzo posto del 2016-2017, arrivarono due secondi posti consecutivi nelle stagioni 2017 e 2018, che consentirono al club di prendere parte alle qualificazioni per la fase a gironi di UEFA Europa League, percorsi, tuttavia, subito interrottisi.\nNomi ufficiali del club.\nIl club ha assunto i seguenti nomi:\nOrganico.\nRosa 2020.\n\"Aggiornata al 20 maggio 2020.\"\nStatistiche.\nStatistiche nelle competizioni UEFA.\nTabella aggiornata alla fine della stagione 2019-2020.\nStadio.\nLe partite interne vengono giocate nello stadio Complexul Sportiv Raional Orhei, impianto da 2.539 posti ricostruito nel 2007.\nPer gli incontri di Europa League \u00e8 utilizzato l'impianto dello Zimbru Chi\u0219in\u0103u, consentendo cos\u00ec al club di ottenere la licenza UEFA."}
{"id": "3516385", "revid": "1543377", "url": "https://it.wikipedia.org/wiki?curid=3516385", "title": "AVC Club Championships 1999 (pallavolo maschile)", "text": "L'AVC Club Championships di pallavolo maschile 1999 si \u00e8 svolta dal 2 al 6 giugno 1999 a Hefei, in Cina. Al torneo hanno partecipato 6 squadre di club asiatiche ed oceaniane e la vittoria finale \u00e8 andata per la prima volta allo Sichuan Fulan."}
{"id": "3516387", "revid": "69794", "url": "https://it.wikipedia.org/wiki?curid=3516387", "title": "WSOP 2011", "text": ""}
{"id": "3516390", "revid": "729019", "url": "https://it.wikipedia.org/wiki?curid=3516390", "title": "Volo Gol Transportes A\u00e9reos 1907", "text": "Il volo Gol Transportes A\u00e9reos 1907 era un volo di linea tra le citt\u00e0 di Manaus e di Rio de Janeiro, in Brasile. Il 29 settembre 2006, poco prima delle 17:00, il Boeing 737 che operava il volo si scontr\u00f2 in quota, nello spazio aereo sopra lo stato brasiliano del Mato Grosso, con un Embraer Legacy 600. Tutti i 154 tra passeggeri e membri dell'equipaggio a bordo del Boeing 737 persero la vita a causa della disintegrazione in volo dell'aereo e al successivo schianto in un'impervia zona della foresta amazzonica, mentre l'Embraer, nonostante avesse riportato gravi danni all'ala sinistra e alla coda, riusc\u00ec ad atterrare senza ulteriori danni e senza che i suoi occupanti riportassero ferite.\nQuesto incidente fu il pi\u00f9 grave accaduto fino a quel momento in Brasile, superando il volo VASP 168 che si era schiantato nel 1982 vicino a Fortaleza provocando 137 vittime; ma fu successivamente superato dal Volo TAM 3054 che usc\u00ec di pista durante l'atterraggio il 17 luglio 2007 provocando 199 vittime. \u00c8 stato anche l'incidente aereo pi\u00f9 grave che ha visto coinvolto un Boeing 737 fino a quel momento, successivamente superato dal volo Air India Express 812, che si \u00e8 schiantato a Mangalore, in India il 22 maggio 2010, causando 158 vittime.\nAlle indagini parteciparono congiuntamente il Centro de Investiga\u00e7\u00e3o e Preven\u00e7\u00e3o de Acidentes Aeron\u00e1uticos (CENIPA) per il Brasile e il National Transportation Safety Board (NTSB) per gli Stati Uniti. Il rapporto finale fu emesso il 10 dicembre 2008; in esso il CENIPA stabil\u00ec che l'incidente fu causato da errori commessi sia dai controllori del traffico aereo, sia dai piloti dell'Embraer, mentre secondo l'NTSB tutti i piloti agirono correttamente e furono messi in rotta di collisione da una variet\u00e0 di errori \"individuali e istituzionali\" del controllo del traffico aereo.\nIl Boeing 737.\nIl Boeing 737-8EH fu consegnato alla Gol il 12 settembre 2006, diciassette giorni e 234 ore di volo prima dell'incidente. L'aereo decoll\u00f2 dall'Aeroporto Internazionale Eduardo Gomes di Manaus alle 15:35 in rotta per Rio de Janeiro, con uno scalo intermedio a Brasilia.\nA bordo dell'aereo c'erano 148 passeggeri e 6 membri dell'equipaggio.\nL'equipaggio era composto dal comandante Decio Chaves Jr., 44 anni, dal primo ufficiale Thiago Jord\u00e3o Cruso, 29, e da quattro assistenti di volo. Il capitano, che era stato anche istruttore di volo per il Boeing 737 per la sua compagnia aerea, aveva accumulato 15.498 ore di volo totali (13.521 con il Boeing 737), mentre il primo ufficiale ne aveva accumulate 3.981 (3.081 con il Boeing 737).\nL'Embraer Legacy 600.\nL'Embraer Legacy 600, acquistato dalla ExcelAire Service Inc. di Ronkonkoma, New York, era appena uscito dalle fabbriche Embraer e stava compiendo il volo di consegna verso gli Stati Uniti. Decoll\u00f2 alle ore 14:51 dall'aeroporto S\u00e3o Jos\u00e9 dos Campos, nei pressi di San Paolo, in direzione di Manaus, dove avrebbe dovuto compiere uno scalo.\nL'equipaggio di volo era composto dal comandante Joseph Lepore, 42 anni, e dal primo ufficiale Jan Paul Paladino, 34 anni, entrambi cittadini statunitensi.\nLepore era pilota commerciale da pi\u00f9 di 20 anni e aveva totalizzato 9.388 ore di volo totali, ma solo 5 ore con il Legacy 600. Paladino era stato anch'egli pilota commerciale per circa 10 anni e aveva accumulato pi\u00f9 di 6.400 ore di volo, incluse 317 ore come capitano su Embraer ERJ-145 ed Embraer ERJ-135 (aerei della stessa famiglia del Legacy) per American Eagle Airlines. Paladino \u00e8 stato anche copilota su MD-82 e MD-83 per American Airlines. Entrambi i piloti erano quindi qualificati per pilotare il Legacy come comandante.\nI cinque passeggeri erano due dipendenti Embraer, due dirigenti di ExcelAire e l'editorialista del The New York Times Joe Sharkey, che stava scrivendo un articolo per la rivista \"Business Jet Traveler\".\nLa collisione.\nPoco prima delle 17:00, alla quota di 37.000 piedi (11.000\u00a0m) sopra la citt\u00e0 di Matup\u00e1, a circa met\u00e0 tragitto tra Brasilia e Manaus, il Boeing e l'Embraer entrarono in collisione quasi frontalmente.\nIl Boeing sub\u00ec gravi danni strutturali, perdendo quasi met\u00e0 dell'ala sinistra; precipitando in avvitamento si ruppe in diverse parti, poi si schiant\u00f2 al suolo in una zona di fitta foresta pluviale a circa 200 chilometri dal comune di Peixoto de Azevedo. L'Embraer, nonostante i gravi danni allo stabilizzatore orizzontale e alla winglet di sinistra fu in grado di continuare il volo, anche se il pilota automatico era inutilizzabile e i piloti dovettero applicare una forza elevata sulla cloche per riuscire a mantenere il volo livellato.\nCon l'aiuto di un ponte radio effettuato da un Boeing 747 cargo della Polar Air che stava volando nella zona, l'Embraer riusc\u00ec ad atterrare all'Aeroporto di Cachimbo, un aeroporto militare compreso nel \"Campo de Provas Brigadeiro Velloso\", della For\u00e7a A\u00e9rea Brasileira, situato a circa 160 chilometri dal punto di collisione.\nUno dei passeggeri, il giornalista Joe Sharkey, descrisse la sua esperienza a bordo dell'Embraer in un articolo per il New York Times intitolato \"Colliding With Death at 37,000 Feet, and Living\", pubblicato il 1\u00ba ottobre 2006.\nAccuse ai piloti dell'Embraer e loro arresto.\nSubito dopo l'atterraggio d'emergenza effettuato presso l'aeroporto di Cachimbo, i piloti dell'Embraer furono arrestati e interrogati da funzionari della For\u00e7a A\u00e9rea Brasileira (FAB) e dell'Ag\u00eancia Nacional de Avia\u00e7\u00e3o Civile (ANAC).\nLe scatole nere del velivolo furono rimosse e inviate prima a S\u00e3o Jos\u00e9 dos Campos, San Paolo, e poi a Ottawa, in Canada per essere analizzate.\nNella loro deposizione iniziale, i piloti dell'Embraer testimoniarono di essere stati autorizzati a raggiungere il livello di volo 370, (circa 37.000 piedi, 12.000 metri) dal controllo del traffico aereo di Brasilia ATC e di esservi rimasti fino al momento della collisione; inoltre affermarono che poco prima dell'incidente avevano perso il contatto radio con Brasilia ATC e che il loro Traffic Collision Avoidance System (TCAS) non li allert\u00f2 di un possibile traffico in senso contrario.\nIl 2 ottobre il tribunale di giustizia del Mato Grosso ritir\u00f2 il passaporto ai piloti in attesa di ulteriori indagini. La richiesta della procura di Peixoto de Azevedo fu accolta dal giudice Tiago Sousa Nogueira e Abreu, in ragione del fatto che non poteva essere esclusa la possibilit\u00e0 che i piloti dell'Embraer avessero commesso un errore. I piloti furono costretti a rimanere in Brasile fino al 5 dicembre 2006, pi\u00f9 di due mesi dopo l'incidente, quando il giudice federale Candido Ribeiro stabil\u00ec che non vi erano motivi legali per \"limitare la libert\u00e0 di movimento degli stranieri.\"\nPrima del ritorno negli Stati Uniti, i piloti furono formalmente accusati dalla polizia federale brasiliana di \"aver messo in pericolo un aeromobile\"; ci\u00f2 avrebbe potuto significare una pena detentiva fino a dodici anni. Jos\u00e9 Carlos Dias, un ex ministro della giustizia che aveva assunto le difese dei piloti, defin\u00ec le accuse come \"di parte\" e \"discriminatorie \".\nI due piloti furono autorizzati a lasciare il paese dopo aver firmato un documento nel quale si impegnavano a tornare in Brasile per il processo o se richiesto dalle autorit\u00e0 brasiliane.\nRicerca e soccorso.\nLa FAB invi\u00f2 nella zona dell'incidente cinque aerei e tre elicotteri per individuare il relitto del Boeing 737. All'operazione parteciparono anche 200 persone a terra, tra le quali figurava un gruppo di indios Kayapo che aveva familiarit\u00e0 con la foresta.\nIl luogo dello schianto fu individuato il 30 settembre dalla FAB, alle coordinate , nei pressi di Fazenda Jarin\u00e3, un allevamento di bestiame.\nIl personale di soccorso ebbe notevoli difficolt\u00e0 a raggiungere il luogo dell'incidente a causa della foresta che in quella zona era molto fitta. In un primo momento l'Infraero, l'ente che si occupa della gestione degli aeroporti brasiliani, indic\u00f2 la possibilit\u00e0 che ci fossero cinque sopravvissuti, ma una seguente dichiarazione della FAB sment\u00ec tale notizia. Il presidente brasiliano Luiz In\u00e1cio Lula da Silva dichiar\u00f2 tre giorni di lutto nazionale.\nIl Flight Data Recorder (FDR) e una parte del Cockpit Voice Recorder (CVR) furono ritrovati il 2 ottobre e consegnati agli investigatori, che li inviarono per essere analizzati al Transportation Safety Board of Canada (TSB) a Gatineau, Qu\u00e9bec. Il 25 ottobre, dopo quasi quattro settimane di intensa ricerca da parte di 200 soldati dell'Esercito brasiliano dotati di metal detector, fu finalmente ritrovato il modulo di memoria del Cockpit Voice Recorder. Il modulo fu ritrovato lontano da altri pezzi di relitto, intatto ma conficcato per 20\u00a0cm nel terreno. Fu anch'esso inviato al TSB per essere analizzato.\nIl 4 ottobre i soccorritori iniziarono a trasportare i corpi delle vittime prima alla base temporanea istituita presso un ranch situato nelle vicinanze poi, con un CC-115 Buffalo messo a disposizione dalla FAB, a Brasilia per l'identificazione.\nPer la ricerca e l'identificazione dei corpi delle vittime le squadre di soccorso lavorarono intensamente, nel pieno della foresta amazzonica, per quasi sette settimane. L'ultimo corpo fu recuperato ed identificato, tramite il test del DNA, il 22 novembre.\nLe indagini.\nLe indagini furono effettuate dal CENIPA e dall'NTSB che, in conformit\u00e0 con le disposizioni dell'allegato 13 dell'ICAO, partecip\u00f2 all'inchiesta in rappresentanza dello Stato di produzione del Boeing, dello Stato di registrazione dell'Embraer e dello Stato di fabbricazione dell'avionica installata su entrambi gli aerei.\nUna volta trascritti sia i dati delle scatole nere che le comunicazioni con la torre di controllo, per cercare di ricostruire lo scenario che permise a due moderni jet dotati delle pi\u00f9 avanzate tecnologie anti-collisione di scontrarsi fra loro, gli investigatori interrogarono prima i piloti e successivamente i controllori di volo.\nIl piano di volo dell'Embraer prevedeva di volare a FL370 fino a Brasilia seguendo l'aerovia UW2, in seguito di scendere a FL360 procedendo verso nord-ovest sull'aerovia UZ6 fino al FIX Teres, un waypoint situato 282 NM (522\u00a0km) a nord-ovest di Brasilia, dove era prevista una salita a FL380. Secondo il piano di volo presentato, l'Embraer avrebbe dovuto volare a FL380 quando pass\u00f2 dal punto della collisione, situato a circa 307 chilometri a nord-ovest del FIX Teres.\nI piloti dell'Embraer dichiararono invece di essere stati autorizzati dai controllori di volo (ATC) a volare a FL370 per l'intero tragitto fino a Manaus. La trascrizione dell'autorizzazione data ai piloti prima del decollo da S\u00e3o Jos\u00e9 dos Campos alle 14:41:57 BST, rilasciata da CENIPA, \u00e8 la seguente:\nL'autorizzazione al livello di volo FL370 fu ulteriormente confermata dopo l'handoff avvenuto a Brasilia, durante il quale, alle 15:51 BST, i piloti ebbero la seguente conversazione radio:\nQueste furono le ultime due comunicazioni radio fra i piloti dell'embraer e l'ATC prima della collisione.\nCronologia del volo e delle comunicazioni radio dell'Embraer.\nL'Embraer decoll\u00f2 da S\u00e3o Jos\u00e9 dos Campos alle ore 14.51, raggiungendo FL370 alle 15:33, dove rimase fino alla collisione.\nL'ATC mantenne un normale contatto radio con l'Embraer fino alle 15:51, ora in cui venne effettuata l'ultima conversazione sulla frequenza VHF 125,05\u00a0MHz con Brasilia ATC; in quel momento l'Embraer era in avvicinamento al VOR di Brasilia, che venne sorvolato alle ore 15.55, poi si immise lungo l'aerovia UZ6. Alle 16:02 l'ATC perse il contatto radar secondario con l'Embraer, bloccando la visualizzazione dell'altitudine del velivolo sullo schermo del controllore di volo.\nN\u00e9 l'Embraer n\u00e9 Brasilia ATC stabilirono un contatto radio fra le 15:51 e le 16:26 quando, 24 minuti dopo la perdita del contatto del radar secondario, Brasilia ATC tent\u00f2 di contattare l'Embraer senza ricevere risposta. Il tentativo venne ripetuto per sei volte, tra le 16:30 e le 16:34. Alle ore 16.30 il segnale del radar primario dell'Embraer divenne intermittente per poi scomparire completamente otto minuti pi\u00f9 tardi. Alle 16:53 Brasilia ATC tent\u00f2, senza successo, di effettuare un handoff dell'Embraer su Amazzonia ATC.\nTra le 16:48 e le 16:53 i piloti dell'Embraer tentarono di mettersi in comunicazione pi\u00f9 volte con Brasilia ATC, ma senza successo; in seguito riuscirono a stabilire un contatto, ma essendo molto debole, non riuscirono a comprendere le frequenze radio alternative di Amazzonia ATC. I piloti richiamarono altre 7 volte Brasilia ATC prima della collisione.\nLa collisione avvenne alle 16:56:54 a FL370 ed \u00e8 stato confermato dalle indagini che i piloti dei due aerei n\u00e9 furono allertati dal TCAS, n\u00e9 furono in grado di vedere l'altro aereo che veniva loro incontro. Il TCAS non funzion\u00f2 perch\u00e9 fu scoperto che il trasponder installato sull'Embraer era inattivo da circa un'ora, rendendo impossibile la reciproca rilevazione dei velivoli.\nAlle 16:59:50, circa tre minuti dopo la collisione, Amazzonia ATC cominci\u00f2 a ricevere il segnale del radar secondario dell'Embraer con la sua altitudine e l'ultimo codice assegnato; a questo punto i controllori di volo cercarono di mettersi in contatto con i piloti, ma senza riuscirci.\nL'Embraer, subito dopo la collisione, cominci\u00f2 a chiamare sulla frequenza di emergenza 121.5\u00a0MHz, ma come \u00e8 stato successivamente determinato dalle indagini del CENIPA, i ricetrasmettitori di emergenza nella zona non erano operativi.\nAlle 17:01:06 l'Embraer riusc\u00ec a stabilire un contatto radio con un Boeing 747 cargo sulla frequenza di emergenza. I piloti del cargo effettuarono un ponte radio con l'ATC comunicando la richiesta di un atterraggio di emergenza da parte dell'Embraer.\nAlle 17:18:03 l'Embraer riusc\u00ec a contattare la torre di controllo dell'aeroporto di Cachimbo in modo da ottenere assistenza per l'atterraggio, avvenuto alle 17:23:00.\nCronologia del volo e delle comunicazioni radio del Boeing 737.\nIl volo Gol 1907 decoll\u00f2 da Manaus alle 15:35, si diresse a sud-est lungo l'aerovia UZ6 raggiungendo FL370 alle 15:58, quota a cui rimase fino alla collisione. Non ci furono problemi di contatti radio o con i radar fino all'handoff con Brasilia ATC che non avvis\u00f2 mai i piloti del Boeing del traffico in senso opposto.\nRaccomandazioni di sicurezza dell'NTSB.\nIl 2 maggio 2007 il National Transportation Safety Board diram\u00f2 un documento che includeva un riepilogo delle indagini fino a quel giorno e delle raccomandazioni di sicurezza che l'ente riteneva utile che la Federal Aviation Administration (FAA) facesse applicare immediatamente negli Stati Uniti per migliorare la sicurezza dei voli.\nL'NTSB ritenne che il TCAS dell'Embraer si disattiv\u00f2 ma, come mostrato dall'analisi del Cockpit Voice Recorder, il suo equipaggio non se ne accorse:\nL'NTSB aggiunse che il design dell'avionica dell'Embraer \u00e8 concepito in modo tale che la disattivazione del TCAS viene indicata da una piccola scritta statica di colore bianco, la quale potrebbe non essere facilmente percepibile da parte dell'equipaggio. L'NTSB ha inoltre osservato:\nSulla base di queste osservazioni, l'NTSB raccomand\u00f2 alla FAA di provvedere a far modificare la progettazione dell'avviso di malfunzionamento del TCAS in modo che fosse reso pi\u00f9 visibile e di raccomandare ai piloti di studiare i dettagli dell'incidente del volo 1907 in modo da saper riconoscere gli indizi della perdita di funzionalit\u00e0 del transponder e/o del TCAS.\nRapporti finali.\nCENIPA.\nIl 10 dicembre 2008, pi\u00f9 di due anni dopo l'incidente, il CENIPA pubblic\u00f2 il suo rapporto finale, descrivendo la sua indagine, i risultati ottenuti, le conclusioni e le raccomandazioni.\nIn esso, nel capitolo denominato \"Conclusioni\", vengono riassunti i fatti noti ed elencati una serie di fattori che contribuirono all'incidente relativi sia ai controllori di volo che ai piloti dell'Embraer.\nSecondo il CENIPA, i controllori del traffico aereo furono colpevoli di aver autorizzato l'Embraer a volare ad una quota diversa da quella programmata dal piano di volo e di non aver posto rimedio a quest'errore durante l'handoff con Brasilia ATC o in seguito; inoltre furono commessi errori anche nella gestione della perdita del segnale radar e del contatto radio con l'Embraer.\nIl CENIPA concluse che anche i piloti dell'Embraer ebbero parte attiva nell'incidente, non essendo stati in grado di accorgersi che il loro transponder fosse inattivo, disabilitando il sistema di prevenzione delle collisioni in entrambi gli aerei; inoltre giudic\u00f2 che la loro formazione globale e loro la preparazione fosse insufficiente.\nNTSB.\nLa relazione sull'incidente pubblicata dall'NTSB fu allegata al rapporto finale del CENIPA. In esso viene indicata la probabile causa dell'incidente:\nVengono inoltre riconosciute le seguenti concause:\nDivergenze tra le conclusioni del CENIPA e dell'NTSB.\nPur concordando sulla maggior parte dei dati di fatto e sui risultati, CENIPA e NTSB, che collaborarono nell'inchiesta, trassero differenti conclusioni in merito alle cause dell'incidente. La relazione del CENIPA concluse che l'incidente fu causato da errori commessi sia dai controllori del traffico aereo che dai piloti dell'Embraer, mentre quella dell'NTSB attribu\u00ec la colpa solamente ai controllori di volo e al sistema di gestione degli ATC, concludendo che entrambi gli equipaggi agirono correttamente, ma furono messi in rotta di collisione dai controllori del traffico aereo.\nSecondo un articolo pubblicato sulla rivista \"Aviation Week\", l'NTSB espresse forte disaccordo con le conclusioni del CENIPA che accusavano i piloti dell'Embraer di essere stati una delle cause dell'incidente, rilevando che \"l'aereo vol\u00f2 in accordo alle autorizzazioni ricevute e rispettando tutte le direttive dell'ATC, cos\u00ec come fecero i piloti del Boeing 737\". L'autore dell'articolo aggiunse inoltre che \"l'aeronautica brasiliana gestiva il sistema di controllo del traffico aereo, ha condotto l'inchiesta ed \u00e8 stata l'autore del rapporto finale.\"\nConseguenze.\nCrisi dell'aviazione civile brasiliana.\nL'incidente del volo 1907 fece precipitare l'intero sistema dell'aviazione civile brasiliana in una grave crisi; ci\u00f2 comport\u00f2 ritardi e/o annullamenti di parecchi voli, astensione dal lavoro e sciopero bianco dei controllori di volo ed un diffuso senso di preoccupazione per la sicurezza degli aeroporti e delle infrastrutture di controllo del traffico aereo dell'intero Paese.\nStoricamente, il Brasile fu governato dalle sue forze armate dal 1964 al 1985.\nFinito quel periodo cominci\u00f2 una nuova era repubblicana, ma tutte le operazioni del traffico aereo continuarono ad essere assoggettate alla FAB, gestite dai suoi generali e dirette dal ministro della difesa civile. La maggior parte dei controllori di volo erano sottufficiali dell'aeronautica e tutti i centri controllo d'area erano gestiti dalla FAB.\nCome cominciarono ad emergere i primi dettagli in merito allo schianto del volo 1907, l'inchiesta sembr\u00f2 puntare ad appurare possibili errori dei controllori del traffico aereo; ci\u00f2 ebbe come conseguenza un sempre pi\u00f9 crescente risentimento da parte dei controllori ed esacerb\u00f2 i loro gi\u00e0 cattivi rapporti con i loro superiori.\nI controllori lamentavano di essere oberati di lavoro, sottopagati, sfruttati e costretti a lavorare con attrezzature obsolete. Molti di loro avevano una scarsa conoscenza della lingua inglese, ci\u00f2 limitava la loro capacit\u00e0 di comunicare con i piloti stranieri creando problemi di comprensione come nel caso del volo 1907; inoltre, i giornali criticarono il fatto che il completo controllo del trasporto aereo del Paese fosse in mano ai militari, in quanto essi non ne avrebbero dovuto rispondere in ambito civile.\nIn mezzo a tensioni sempre pi\u00f9 crescenti, i controllori del traffico aereo misero in atto una serie di azioni di protesta, come diminuzione della produttivit\u00e0, abbandono collettivo del posto di lavoro e addirittura uno sciopero della fame. Ci\u00f2 port\u00f2 il caos nel settore del trasporto aereo brasiliano: gravi ritardi e interruzioni del servizio aereo nazionale e internazionale, passeggeri lasciati a terra, voli cancellati e manifestazioni di piazza.\nIl 26 luglio 2007, dopo l'incidente del volo TAM 3054 nel quale morirono 199 persone, il Presidente della Repubblica Lula da Silva chiese ed ottenne le dimissioni del ministro della difesa Waldir Pires, il quale, dal marzo 2006, era anche il responsabile dell'aviazione civile\ne nomin\u00f2 al suo posto l'ex presidente della Corte Suprema Nelson Jobim. Lula promise anche che avrebbe migliorato le infrastrutture e l'intero sistema di controllo del traffico aereo.\nAzioni legali.\nCause civili.\nIl 6 novembre 2006 le famiglie di dieci delle vittime intentarono una causa per negligenza contro ExcelAire e Honeywell, sostenendo che i piloti dell'Embraer volavano ad una \"quota non corretta\" e che il transponder Honeywell non era funzionante al momento della collisione.\nSuccessivamente furono intentate altre cause, con accuse simili contro ExcelAire e Honeywell, dai parenti delle altre vittime.\nFurono presentate cause anche contro i due piloti Embraer, Raytheon, Lockheed Martin, Amazon Tech (produttori delle apparecchiature di controllo del traffico aereo in Brasile) e ACSS (produttore del TCAS dell'Embraer).\nL'avvocato difensore dei piloti dell'Embraer, Robert Torricella, rispose alle accuse in merito alla quota di volo non corretta affermando che, secondo le normative internazionali, le direttive emesse dall'ATC sostituiscono un piano di volo approvato in precedenza, e pi\u00f9 precisamente:\nUn portavoce della Honeywell dichiar\u00f2 che \"Honeywell non \u00e8 a conoscenza di prove che indicano che il transponder da lei costruito e che \u00e8 stato montato sull'Embraer non fosse efficiente come avrebbe dovuto o che la Honeywell stessa fosse ritenuta responsabile dell'incidente.\"\nIl 2 luglio 2008 Brian Cogan, giudice della Corte Distrettuale orientale di New York, respinse con il principio di Forum non conveniens i procedimenti adottati dalle famiglie delle vittime verso tutti gli imputati residenti negli Stati Uniti. Senza pronunciarsi sul merito dei casi, e consentendo nel contempo di proseguire con le inchieste legali, Cogan ha reindirizzato i casi verso i tribunali brasiliani in quanto giurisdizione pi\u00f9 appropriata per le controversie.\nProcesso penale.\nIl 1\u00ba giugno 2007 il giudice federale del Mato Grosso Murilo Mendes ha incriminato i due piloti e quattro controllori del traffico aereo di Brasilia ATC per il loro presunto ruolo nell'incidente. Mendes ha stabilito che essi dovevano essere accusati di \"aver messo in pericolo un aeromobile\".\nL'8 dicembre 2008 il giudice Mendes ha cancellato l'accusa di \"negligenza\" nei confronti dei piloti, tramutandola in quella di \"imprudenza\"; ha respinto inoltre tutte le accuse contro due dei quattro controllori di volo e ridotto le accuse contro gli altri due, ma ha incriminato un quinto controllore di volo, basato a S\u00e3o Jos\u00e9 dos Campos, l'aeroporto di partenza dell'Embraer.\nIl 12 gennaio 2010 la sentenza del giudice Mendes \u00e8 stata annullata dal giudice Candido Ribeiro del tribunale federale di Brasilia, che ha ripristinato le accuse di \"negligenza\" contro i piloti, i quali si sono appellati contro la sentenza.\nIl 26 ottobre 2010 un tribunale militare ha condannato a 14 mesi di carcere il controllore del traffico aereo Sergente Jomarcelo Fernandes dos Santos per non aver reagito quando vide che il sistema anti-collisione dell'Embraer era disattivato. Santos \u00e8 rimasto libero in attesa dell'esito del processo di appello. Gli altri quattro controllori sono stati assolti per mancanza di prove.\nIl 16 maggio 2011 il giudice Mendes ha condannato i piloti dell'Embraer, per il loro ruolo avuto nella collisione, a quattro anni e quattro mesi di reclusione in regime di semi-libert\u00e0, pena tramutata poi in servizi socialmente utili da svolgere negli Stati Uniti. I piloti sono stati accusati di aver spento il transponder prima dell'incidente e di averlo riacceso solo dopo l'incidente, ma in una deposizione in videoconferenza i piloti hanno negato ci\u00f2. Mendes ha ribattuto che i piloti non sono stati in grado di sorvegliare la funzionalit\u00e0 delle apparecchiature di bordo per pi\u00f9 di un'ora, un lasso di tempo definito \"un'eternit\u00e0\" nell'ambito del trasporto aereo.\nIl 17 maggio 2011 il giudice Mendes ha condannato il controllore del traffico aereo Lucivando Tiburcio de Alencar ad una pena detentiva di tre anni e quattro mesi, convertita in servizi socialmente utili da svolgere in Brasile. Un altro controllore precedentemente inquisito, Jomarcelo Fernandes dos Santos, \u00e8 stato invece assolto dall'accusa di aver procurato danni al sistema e alla sicurezza del trasporto aereo del Brasile."}
{"id": "3516395", "revid": "1305772", "url": "https://it.wikipedia.org/wiki?curid=3516395", "title": "San Fausto", "text": ""}
{"id": "3516398", "revid": "767487", "url": "https://it.wikipedia.org/wiki?curid=3516398", "title": "David Zurutuza", "text": ""}
{"id": "3516400", "revid": "1169970", "url": "https://it.wikipedia.org/wiki?curid=3516400", "title": "Gaziura", "text": "Gaziura (in greco: \u0393\u03b1\u03b6\u03af\u03bf\u03c5\u03c1\u03b1), era una citt\u00e0 del Ponto, sul fiume Iris, dove il suo corso gira verso nord. Fu un'antica residenza dei re del Ponto, ma ai tempi di Strabone era ormai abbandonata. Sappiamo che in questa localit\u00e0 Mitridate VI si accamp\u00f2 di fronte al legato romano, Gaio Valerio Triario durante la terza guerra mitridatica. Alcuni storici moderni ipotizzano che Gaziura corrisponda a Talaura, altri con Ibora ed altri alla moderna Turhal."}
{"id": "3516403", "revid": "205197", "url": "https://it.wikipedia.org/wiki?curid=3516403", "title": "FC Milsami", "text": ""}
{"id": "3516404", "revid": "205197", "url": "https://it.wikipedia.org/wiki?curid=3516404", "title": "FC Milsami Orhei", "text": ""}
{"id": "3516406", "revid": "205197", "url": "https://it.wikipedia.org/wiki?curid=3516406", "title": "FC Viitorul Orhei", "text": ""}
{"id": "3516408", "revid": "205197", "url": "https://it.wikipedia.org/wiki?curid=3516408", "title": "FC Viitorul Step-Soci", "text": ""}
{"id": "3516409", "revid": "339392", "url": "https://it.wikipedia.org/wiki?curid=3516409", "title": "Milsami Orhei", "text": ""}
{"id": "3516412", "revid": "547034", "url": "https://it.wikipedia.org/wiki?curid=3516412", "title": "Ossario commemorativo dei caduti slavi", "text": "L'Ossario commemorativo dei caduti slavi \u00e8 un monumento funebre eretto all'interno del cimitero di Barletta, sul finire degli anni sessanta, in onore dei caduti jugoslavi della prima e della seconda guerra mondiale.\nStoria.\nI militari sepolti a Barletta appartenevano alla \"NLAY\", la formazione partigiana di liberazione nazionale jugoslava. Feriti durante la lotta di liberazione, vennero trasportati dagli inglesi negli ospedali militari dell'Italia meridionale, presso il campo militare slavo da loro stessi organizzato nel 1944 nella parte a nord-ovest del cimitero di Barletta; un ufficiale provvedeva personalmente alla sepoltura dei soldati, registrandone poi l'avvenuta inumazione su di un apposito registro nel quale vi riportava le generalit\u00e0 del caduto.\nLa concessione dell'area.\nNel 1967 il Ministero degli Esteri chiese al Comune di Barletta di concedere al governo slavo un'area di per la costruzione nel cimitero cittadino dell'ossario commemorativo dei caduti slavi sepolti a Barletta e per quelli che si trovavano nei cimiteri delle citt\u00e0 vicine. L'amministrazione comunale, interprete anche dei sentimenti della cittadinanza, non esit\u00f2 ad acconsentire alla richiesta: l'atto di concessione in uso della superficie si perfezion\u00f2 a Roma il 10 gennaio 1968 presso il Ministero degli Affari Esteri.\nNell'occasione il sindaco Morelli si dimostr\u00f2 particolarmente favorevole all'iniziativa, \"auspicando che i rapporti di sincera collaborazione e di amicizia fra il popolo italiano e quello jugoslavo si rinsaldino sempre pi\u00f9 anche nel culto di coloro che per la Patria hanno sacrificato la vita e la giovinezza\".\nLodevole e preziosa fu la collaborazione dell'allora responsabile dei Servizi Cimiteriali del Comune di Barletta, Pietro Dileo, il quale con il suo impegno facilit\u00f2 il ricevimento di circa 800 salme dei caduti jugoslavi che furono successivamente deposte nell'ossario.\nLa visita del presidente \u0160piljak a Barletta.\nIl successivo 13 gennaio 1968, il presidente del Consiglio federale jugoslavo, Mika \u0160piljak, si rec\u00f2 a Barletta per rendere omaggio alle 174 salme dei caduti slavi gi\u00e0 sepolti presso il locale cimitero.\nAll'incontro, particolarmente toccante, presero parte le pi\u00f9 alte autorit\u00e0 politiche e militari, tra le quali il presidente del comitato dei ministri per il Mezzogiorno, Giulio Pastore, gli ambasciatori jugoslavi a Roma e Belgrado, il prefetto Novello, il questore Lacquaviti, il colonnello Basso del Commissariato generale per le onoranze ai caduti in guerra, il comandante del presidio militare tenente colonnello Cursio, nonch\u00e9 i massimi rappresentanti delle forze dell'ordine e la giunta municipale al completo, presieduta dal primo cittadino Michele Morelli.\nDopo aver rivolto al presidente \u0160piljak il saluto della citt\u00e0, il primo cittadino barlettano dichiar\u00f2:\nRicordata la soddisfazione con la quale la cittadinanza accolse la notizia del costruendo Sacrario per i caduti Jugoslavi, il primo cittadino barlettano preg\u00f2 poi il presidente Mika \u0160piljak di farsi \"messaggero del saluto di Barletta al nobile popolo jugoslavo ed interprete della nostra profonda devozione alle famiglie dei caduti qui sepolti: dica, signor presidente, a quelle famiglie, con quanto amore noi custodiamo le spoglie mortali di coloro che per la Patria hanno sacrificato la giovinezza e la vita\".\nIl presidente del Consiglio federale jugoslavo, rispondendo all'accorato appello, si disse \"sinceramente emozionato per le calorose accoglienze riservategli\u201d ed espresse profonda gratitudine per l'amorevole cura con la quale gli abitanti di Barletta custodivano i resti dei caduti slavi, aggiungendo:\nLa consegna di alte onorificenze per i rapporti con la ex Jugoslavia.\nA testimonianza dell'impegno profuso e dei rapporti di collaborazione in atto, il 20 maggio 1968, nella sede diplomatica dell'Ambasciata di Roma, il sindaco barlettano fu insignito dell'Ordine della bandiera jugoslava con Corona d'Oro, la pi\u00f9 alta onorificenza dello Stato dei Balcani, conferita \"per gli alti meriti ottenuti nella collaborazione per lo sviluppo dei buoni rapporti tra l'Italia e la Jugoslavia\u201d.\nL'incontro a Belgrado con il presidente \u0160piljak.\nIl 7 aprile 1969 una delegazione dell'amministrazione comunale di Barletta, composta dal sindaco, dal vice sindaco, l'avvocato Francesco Capurso e dall'assessore alle finanza cavaliere Aldo Bernardini, si rec\u00f2 a Belgrado su invito del Governo jugoslavo, rivolto dal Presidente del Consiglio federale della sanit\u00e0 e politica sociale Nikolo Georgievski per il tramite del Ministero degli Esteri italiano.\nLa folta delegazione fu ricevuta dal Presidente \u0160piljak che rinnov\u00f2 i sentimenti di gratitudine della popolazione jugoslava per Barletta, per la cura ed il rispetto con cui custod\u00ec e continuava a custodire le spoglie dei suoi cadutie per la generosa offerta che avrebbe consentito, a distanza di anni, alla Jugoslavia di raccogliere in un unico posto le salme dei soldati, rimarcando lo spirito di collaborazione e di fraternit\u00e0 tra i due popoli ed auspicando che questo clima di reciproca simpatia potesse costituire la premessa per scambi sempre pi\u00f9 proficui.\nIl sindaco Morelli a sua volta conferm\u00f2 il rispetto di Barletta per tutti i caduti in guerra, sottolineando \"\"l'anelito di pace, di benessere e di progresso che guida le popolazioni pugliesi nel processo di miglioramento civile, sociale ed economico\"\u201d.\nIl gemellaggio tra Barletta e Castelnuovo.\nIl successivo 23 settembre 1969 si venne a concretizzare quello che i giornali dell'epoca definirono \"un \u00abponte\u00bb sull'Adriatico fra Barletta e Herceg Novi\". In ottemperanza a quanto stabilito dai sindaci e dai consigli comunali delle due citt\u00e0 sin dal maggio dello stesso anno, venne siglato il gemellaggio tra Barletta e la citt\u00e0 montenegrina di Castelnuovo (\"Herceg Novi\"), con l'intento di promuovere fra i due paesi una pi\u00f9 concreta collaborazione.\nDurante la cerimonia del gemellaggio, il sindaco Vlaovic pose in risalto come il gemellaggio non fosse scaturito per caso, ma si pot\u00e9 realizzare anche per la disponibilit\u00e0 offerta dalla citt\u00e0 di Barletta nella costruzione del sacrario commemorativo dei caduti jugoslavi deceduti nell'Italia meridionale e insulare durante l'ultima guerra.\nIl sindaco di Barletta rivolse il saluto e le felicitazioni dell'intera citt\u00e0 di Barletta, fiera di stringere con la citt\u00e0 di Castelnuovo un patto di gemellaggio \"che sar\u00e0 il simbolo dell'unione e della pace tra i due popoli, alimentato dall'amore e dal vincolo dei morti che riposeranno nel sacrario nel cimitero di Barletta\", aggiungendo che:\nIl legame tra Barletta e Castelnuovo, \u00e8 stato rinsaldato con la sottoscrizione del \u201cpatto di fratellanza\u201d il 15 settembre 2016, ed \u00e8 stato confermato con l\u2019omaggio del primo cittadino montenegrino Nata\u0161a A\u0107imovi\u0107, all\u2019ossario commemorativo dei caduti slavi, insieme al sindaco Pasquale Cascella e la partecipazione del Presidente del Consiglio Comunale Carmela Peschechera e degli assessori Giuseppe Gammarota e Michele Lasala.\nLa cerimonia di inaugurazione.\nL'ossario commemorativo dei caduti slavi venne inaugurato il 4 luglio 1970, alla presenza delle pi\u00f9 alte cariche italiane, di una folta delegazione jugoslava e dei parenti dei combattenti deceduti.\nParticolarmente commovente fu l'intervento della madre di una vittima della Resistenza, che nel silenzio profondo, pronunci\u00f2 un discorso colmo di emozione:\nA nome del Governo italiano, il sottosegretario agli Esteri, onorevole Salizzoni, dichiar\u00f2 che:\nSegu\u00ec poi la deposizione delle sei cassette nella cripta e la cerimonia di deposizione delle corone: quella della citt\u00e0 di Barletta, del Ministro della Difesa italiano, del Governo italiano, del Governo jugoslavo, dei partigiani di Puglia e del Presidente Tito.\nIl capo della delegazione jugoslava, dopo aver chiuso la cripta, ne consegn\u00f2 le chiavi al sindaco di Barletta che, dopo aver ribadito l'orgoglio e l'affetto con cui la citt\u00e0 accogliesse le spoglie dei valorosi soldati, sottoline\u00f2 i sentimenti di amicizia che legavano le due popolazioni:\nDescrizione.\nIl sacrario di Barletta, ove giacciono le spoglie di oltre ottocento partigiani jugoslavi, rappresenta ancora oggi uno dei tre pi\u00f9 importanti esistenti in Italia, assieme a quello di Prima Porta nei pressi di Roma e di Sansepolcro in provincia di Arezzo. L'imponente monumento fu progettato da Du\u0161an D\u017eamonja, scultore di fama internazionale scomparso nel 2009 all'et\u00e0 di ottantuno anni. In un'intervista rilasciata pochi anni prima della sua morte, indic\u00f2 l'Ossario di Barletta tra le opere in cui riusc\u00ec ad esprimere pienamente la sua arte espressiva.\nL'intera struttura occupa una superficie complessiva di oltre duemila metri quadrati, ricavata nell'area nord-ovest del cimitero di Barletta. Il sacrario si estende per una lunghezza di 70 metri ed un'ampiezza di 20, ed \u00e8 strutturato su due livelli per un'altezza complessiva di 11 metri.\nNella parte superiore sono presenti alte steli ed enormi lastre tombali, interamente realizzate in cemento armato, che convergono verso il centro della composizione dove si trova un lucernario di forma circolare.\nAttraverso una scalinata in granito si accede alla cripta sotterranea, nella quale si trovano i resti dei partigiani slavi caduti durante la guerra di liberazione. I loro nomi sono scolpiti due grandi portali di bronzo, posti l'uno di fronte all'altro sulle pareti semicircolari della cripta ed ordinati rispettivamente nei due elenchi dei \"caduti e morti nell'Italia meridionale\" (Pali i umrli u ju\u017enoj Italiji) e dei \"Dispersi sul territorio dell'Italia meridionale\" (Nestali na teritoriji ju\u017ene Italije).\nDalla sala principale si accede ad una terrazza che si affaccia sulla sponda opposta dell'Adriatico, quasi a voler rimarcare la vicinanza e lo spirito di collaborazione tra i due popoli. Al centro del pavimento della cripta \u00e8 presente un'ampia apertura circolare rivestita da un mosaico di colore rosso per simboleggiare il sangue versato dai combattenti jugoslavi in occasione della Resistenza antifascista e antinazista italiana."}
{"id": "3516413", "revid": "34392", "url": "https://it.wikipedia.org/wiki?curid=3516413", "title": "Paolo Bolognesi (attivista)", "text": ""}
{"id": "3516416", "revid": "599013", "url": "https://it.wikipedia.org/wiki?curid=3516416", "title": "Diego Rivas", "text": ""}
{"id": "3516418", "revid": "339392", "url": "https://it.wikipedia.org/wiki?curid=3516418", "title": "China Project", "text": ""}
{"id": "3516421", "revid": "767487", "url": "https://it.wikipedia.org/wiki?curid=3516421", "title": "Diego Ifr\u00e1n", "text": ""}
{"id": "3516422", "revid": "1310927", "url": "https://it.wikipedia.org/wiki?curid=3516422", "title": "Dani Estrada", "text": ""}
{"id": "3516423", "revid": "253269", "url": "https://it.wikipedia.org/wiki?curid=3516423", "title": "Anna Neagle", "text": "Biografia.\nGiovent\u00f9 ed esordi.\nNativa di Forest Gate (Essex), Florence Marjorie Robertson era figlia di Florence Neagle e di Herbert Robertson, capitano di marina. Dopo gli studi primari a Glasgow e presso la \"St. Albans High School for Girls\", nel 1917 debutt\u00f2 sui palcoscenici come ballerina di fila e fece il suo apprendistato con Jessie Matthews nelle riviste di C.B. Cochran come cantante e attrice di variet\u00e0 e apparve in \"Bubbly\" di Andr\u00e9 Charlot.\nIl successo da protagonista giunse nel 1931 grazie al musical \"Stand Up and Sing\", andato in scena al West End, in cui la Neagle apparve per la prima volta col suo nome d'arte, recitando al fianco dell'attore Jack Buchanan. L'opera ebbe un successo strepitoso e fu rappresentata per 604 repliche, attirando su di lei l'attenzione del produttore e regista Herbert Wilcox, che intravide le potenzialit\u00e0 dell'attrice quale interprete cinematografica. Gi\u00e0 apparsa sul grande schermo come comparsa in \"The School for Scandal\" (1930) e \"Should a Doctor Tell?\" (1930), e come comprimaria in \"The Chinese Bungalow\" (1931), ottenne il ruolo di protagonista assoluta nel musical \"La fioraia di Vienna\" (1932), diretto da Wilcox, in cui recit\u00f2 nuovamente al fianco di Jack Buchanan. Il film ottenne un enorme riscontro di pubblico e la consacr\u00f2 come stella emergente del cinema britannico.\nIl sodalizio con Wilcox.\nNello stesso anno l'attrice si distinse in un altro ruolo leggero in \"L'eroe sconosciuto\" (1932), diretto e co-interpretato da Henry Edwards, per poi ritornare a lavorare sotto la direzione di Wilcox in maniera continuativa, creando uno tra i pi\u00f9 lunghi sodalizi professionali attrice-regista della storia del cinema, destinato a protrarsi per decenni. Wilcox lavor\u00f2 sull'immagine di naturale signorilit\u00e0 e aristocratica bellezza della Neagle, puntando invece a valorizzarne il provocante fascino in ruoli incentrati su una certa leggerezza di costumi.\nIl successivo \"Sogno interrotto\" (1932) fu un notevole esempio di questa metamorfosi ed ebbe un grande successo commerciale, dovuto in parte all'audacia di un frivolo e succinto abito di scena indossato dalla Neagle, nei panni di una cantante di cabaret, e creato appositamente per lei dalla costumista Doris Zinkeisen. Wilcox diresse subito dopo la sua protetta nella commedia \"Ottocento romantico\" (1933), co-interpretata da Fernand Gravey e tratta dalla pi\u00e8ce \"Bitter Sweet\" di No\u00ebl Coward, che avrebbe avuto un remake sette anni pi\u00f9 tardi dal titolo \"Tzigana\" (1940) con Jeanette MacDonald e Nelson Eddy.\nLa collaborazione artistica con Wilcox prosegu\u00ec nel 1934 con \"La favorita di Carlo II\" (1934), di cui il regista aveva gi\u00e0 curato un'edizione muta nel 1926 con Dorothy Gish. La brillante interpretazione della Neagle, nei panni della seducente Nell Gwyn, amante del re Carlo II d'Inghilterra (Cedric Hardwicke), fu considerata piuttosto audace, tanto che la pellicola ebbe noie con la censura statunitense e si vide inizialmente negare il visto dal famigerato Codice Hays, circostanza che costrinse il regista a girare una scena di falso storico (il matrimonio tra Nell Gwyn e il sovrano) e a modificare il finale, in cui la protagonista espiava la propria frivola esistenza morendo debitamente in miseria, ottenendo alla fine solo un'autorizzazione a proiettare il film in circuiti limitati degli Stati Uniti, mentre nel resto del mondo la pellicola fu un enorme successo commerciale.\nNello stesso periodo la Neagle riapparve sui palcoscenici inglesi interpretando il ruolo di Rosalind in \"Come vi piace\" e di Olivia in \"La dodicesima notte\", ottenendo lusinghieri consensi dalla critica, malgrado non si fosse mai cimentata prima con ruoli shakespeariani. Due anni pi\u00f9 tardi torn\u00f2 a vestire i panni di un personaggio realmente esistito, l'attrice Peg Woffington in \"Peg of Old Drury\" (1935), un dramma in costume in cui si rivel\u00f2 particolarmente brava nel ruolo di Rosalind nei numerosi frammenti shakespeariani inseriti nella pellicola per esigenze di trama. Successivamente fu una chorus girl in \"Limelight\" (1937), in cui apparve accanto a Arthur Tracy, futura star della radio americana, e a Jack Buchanan in un breve \"cameo\" musicale.\nNel 1936, all'apice della popolarit\u00e0, gir\u00f2 con Wilcox il primo dei loro film di co-produzione internazionale, \"Three Maxims\" (1936), ambientato nel mondo circense, alla cui sceneggiatura collabor\u00f2 Herman J. Mankiewicz, futuro coautore con Orson Welles di \"Quarto potere\" (1940). Subito dopo torn\u00f2 sul palcoscenico come protagonista di \"Peter Pan\", mentre nel 1937, in concomitanza con il centenario dell'ascesa al trono della Regina Vittoria, offr\u00ec una delle sue migliori prove di recitazione nel film \"La grande imperatrice\" (1937). Ormai lontana dai frivoli personaggi di inizio carriera e proiettata verso ruoli di eroine dall'estrema signorilit\u00e0, l'attrice diede un'interpretazione attenta e raffinata della grande sovrana inglese, riuscendo a renderne credibile l'impeto giovanile, la tenerezza del rapporto con il marito, il principe Alberto (interpretato da Anton Walbrook), il temperamento con cui l'energica sovrana resse la corona per ben sessantaquattro anni. La Neagle e Walbrook ripresero i medesimi ruoli nel successivo \"Sixty Glorious Years\" (1938), in cui apparve anche C. Aubrey Smith nei panni del Duca di Wellington.\nA Hollywood.\nEntrambi gli ultimi film suscitarono l'interesse di Hollywood per la diva e il regista britannici, i quali partirono alla volta degli Stati Uniti per firmare un contratto con la casa produttrice RKO. Il primo film americano della coppia fu \"La storia di Edith Cavell\" (1939), remake di \"Dawn\" (1928), una pellicola muta in cui Wilcox aveva diretto Sybil Thorndike. Nei panni dell'eroica infermiera britannica Edith Cavell, uccisa dai tedeschi durante la prima guerra mondiale, la Neagle diede un'intensa interpretazione che, ormai alla vigilia di un nuovo conflitto, ebbe un forte impatto emotivo su un pubblico in apprensione per le sorti mondiali.\nSubito dopo Wilcox e la moglie tornarono al registro leggero, realizzando tre consecutive commedie musicali, tutte basate su popolari successi teatrali. La prima fu \"Irene\" (1940), con Ray Milland, in cui fu realizzata una sequenza in Technicolor con la Neagle che interpretava \"Alice Blue Gown\", la pi\u00f9 famosa canzone della pi\u00e8ce. Seguirono quindi \"No, no, Nanette\" (1940), accanto a Victor Mature, in cui l'attrice cant\u00f2 \"Tea For Two\", e \"Sunny\" (1941), al fianco di Ray Bolger. Prima di ripartire per l'Inghilterra, Wilcox diresse alcune sequenze di \"Per sempre e un giorno ancora\" (1943), la drammatica saga di una famiglia londinese dal 1840 ai difficili giorni del Blitz nel 1940. La Neagle vi recit\u00f2 nuovamente con Ray Milland e accanto ad altri celebri attori britannici come Claude Rains e Charles Laughton.\nIl ciclo di \"Mayfair\".\nAl rientro in Inghilterra, Wilcox cur\u00f2 la regia di \"They Flew Alone\" (1942), biografia di un'altra celebre eroina britannica, l'aviatrice Amy Johnson (morta l'anno precedente), che la Neagle imperson\u00f2 accanto a Robert Newton. Fu al termine delle riprese di questo film che Wilcox e l'attrice ufficializzarono il loro legame con il matrimonio, celebrato il 9 agosto 1943. La coppia torn\u00f2 sul set per \"The Yellow Canary\" (1943), un avvincente thriller di spionaggio con Richard Greene e Margaret Rutherford, in cui la Neagle interpret\u00f2 un'agente britannica che finge simpatie naziste ma in realt\u00e0 lavora sotto copertura per il governo inglese.\nPer un paio d'anni Wilcox non diresse alcun film e anche la Neagle rimase lontana dallo schermo, tornando ad apparire sul palcoscenico nel 1945 in \"Emma\", pi\u00e8ce tratta da una novella di Jane Austen. Nello stesso anno il regista e l'attrice tornarono trionfalmente sul grande schermo e furono protagonisti del boom cinematografico inglese del dopoguerra, grazie al \"ciclo di Mayfair\", una serie di piacevoli ed eleganti film di ambientazione londinese. Il primo fu \"I Live in Grosvenor Square\" (1945), in cui la Neagle recit\u00f2 accanto a Rex Harrison, mentre l'anno successivo, non riuscendo a scritturare n\u00e9 Harrison n\u00e9 l'altro possibile candidato John Mills, Wilcox offr\u00ec il ruolo di protagonista di \"Incontro a Piccadilly\" (1946) all'attore Michael Wilding, interprete misurato ed elegante che si rivel\u00f2 assai adatto alla vivacit\u00e0 e al brio delle commedie del regista. La coppia Neagle-Wilding risult\u00f2 particolarmente affiatata sullo schermo e il film fu tra i maggiori successi britannici del 1947, presentando un'avvincente trama in cui una moglie (presunta morta) si ripresenta ai familiari e al marito, che nel frattempo ha sposato un'altra donna, ricalcando un'analoga celebre pellicola statunitense, \"Le mie due mogli\" (1940), interpretata qualche anno prima da Irene Dunne e Cary Grant, che a sua volta ebbe un successivo remake negli anni sessanta con Doris Day e James Garner, dal titolo \"Fammi posto tesoro\" (1963).\nAnna Neagle torn\u00f2 a recitare accanto a Michael Wilding in \"Le vie del destino\" (1947), un elegante dramma vittoriano, e nel successivo \"L'impareggiabile Richard\" (1948), una piacevole commedia in cui Wilding interpret\u00f2 un nobile spiantato che si fa assumere come cameriere presso una ricca famiglia, innamorandosi della nipote (la Neagle) del padrone di casa. Pur non essendo un musical, il film present\u00f2 una lunga sequenza onirica con la canzone \"The Moment I Saw You\". Beniamina del pubblico cinematografico britannico, la coppia Neagle-Wilding apparve per la quarta e ultima volta insieme in un'altra commedia sentimentale, \"Il paradiso della donne\" (1949), in cui l'attore \u00e8 un gentiluomo che riceve in eredit\u00e0 una casa di mode, mentre la Neagle (in questo film anche produttrice) interpreta la direttrice dell'atelier.\nGli anni cinquanta e il declino.\nAll'apice della popolarit\u00e0 come attrice preferita dagli inglesi dopo la seconda guerra mondiale, nel 1950 Anna Neagle affront\u00f2 il ruolo forse pi\u00f9 impegnativo della sua carriera, quello di Odette Samson, eroina anglo-francese della Resistenza che partecipa a operazioni di spionaggio per gli alleati nella Francia occupata, e finisce in un campo di concentramento nazista. \"Odette\" (1950) fu interpretato anche da Trevor Howard, Peter Ustinov e Marius Goring. Subito dopo l'attrice fu impegnata con un altro personaggio realmente esistito, quello dell'infermiera Florence Nightingale nel film \"The Lady With the Lamp\" (1951), ruolo che era gi\u00e0 stato portato sugli schermi americani nel film \"L'angelo bianco\" (1936) con l'interpretazione di Kay Francis.\nDopo questi due successi, fece ritorno al teatro con \"The Glorious Days\", una rappresentazione che si protrasse per 476 repliche e che Wilcox decise di trasporre per il grande schermo con il titolo \"Le armi del re\" (1954), affiancando alla moglie il divo americano Errol Flynn. Nei panni di un'ausiliaria inglese che, durante la guerra, subisce uno choc a seguito di un bombardamento, la Neagle sogna di essere Nell Gwyn (la favorita di re Carlo II) e la regina Vittoria, e rivive inoltre la storia d'amore dei propri genitori, attori di variet\u00e0 separatisi quando le loro carriere entrarono in conflitto. La pellicola ottenne un buon successo in Inghilterra mentre negli Stati Uniti risult\u00f2 un flop commerciale. La Neagle e Flynn recitarono insieme anche nel successivo \"L'amante del re\" (1955), adattamento di un'operetta di Ivor Novello, ma la maggior parte dei numeri musicali in cui apparve la Neagle vennero tagliati nell'edizione finale e il film fu sostanzialmente un insuccesso al botteghino, dando inizio alla parabola discendente della carriera dell'attrice, complice anche l'avvento della televisione, che allontan\u00f2 progressivamente il pubblico da un certo tipo di film un tempo popolari, come quelli della coppia Wilcox-Neagle.\nNei due film successivi l'attrice affront\u00f2 quindi ruoli pi\u00f9 maturi, interpretando la madre di un'adolescente difficile (Sylvia Syms) in \"My Teenage Daughter\" (1956), mentre in \"No Time for Tears\" (1957), con Anthony Quayle e Flora Robson, ebbe il ruolo di Eleanor Hammond, capo infermiera in un ospedale infantile, alle prese con i problemi dei suoi piccoli pazienti e dello staff medico.\nGli ultimi anni.\nAlla fine degli anni cinquanta Herbert Wilcox, che aveva diretto per l'ultima volta la Neagle in \"The Lady is a Square\" (1959), si dedic\u00f2 con la moglie alla produzione di alcuni film musicali interpretati dal cantante Frankie Vaughan, ma l'operazione non diede i risultati sperati e la coppia dovette fronteggiare una gravissima crisi finanziaria, culminata nel 1964 con la bancarotta. La Neagle decise di tornare a calcare il palcoscenico e fece una spettacolare rentr\u00e9e al West End con il musical \"Charlie Girl\", rappresentazione che ottenne uno strepitoso successo e and\u00f2 in scena senza interruzioni per ben sette anni, per un totale di 2.047 repliche, rilanciando la popolarit\u00e0 dell'attrice presso il pubblico e consentendole di portare in tourn\u00e9e lo spettacolo fino in Australia e Nuova Zelanda.\nNominata \"Dama dell'Ordine dell'Impero Britannico\" nel 1969, apparve successivamente in un revival di \"No, no, Nanette\", quindi rimpiazz\u00f2 la collega Celia Johnson in \"The Dame of Sark\" (1975), mentre tre anni pi\u00f9 tardi (dopo la morte di Wilcox, avvenuta nel 1977) riapparve ancora una volta sulle scene in \"Most Gracious Lady\", scritto appositamente per il Giubileo della Regina Elisabetta II, e in \"My Fair Lady\" (1980). Negli ultimi anni di vita continu\u00f2 instancabilmente l'attivit\u00e0, recitando anche per il piccolo schermo nel telefilm \"Il brivido dell'imprevisto\" (1983), e facendo l'ultima apparizione teatrale al London Palladium in \"Cenerentola\", nel ruolo della madrina. Sofferente per la malattia di Parkinson, l'attrice mor\u00ec nel 1986, all'et\u00e0 di 81 anni, e venne sepolta accanto al marito Herbert Wilcox al City of London Cemetery. La sua autobiografia, intitolata \"There's Always Tomorrow\", venne pubblicata nel 1974."}
{"id": "3516424", "revid": "339392", "url": "https://it.wikipedia.org/wiki?curid=3516424", "title": "Gilbert M. &quot;Bronco Billy&quot; Anderson", "text": ""}
{"id": "3516432", "revid": "254401", "url": "https://it.wikipedia.org/wiki?curid=3516432", "title": "Chiesa di Santa Maria della Cella e San Martino", "text": ""}
{"id": "3516435", "revid": "132266", "url": "https://it.wikipedia.org/wiki?curid=3516435", "title": "Monti Simien", "text": ""}
{"id": "3516437", "revid": "46291", "url": "https://it.wikipedia.org/wiki?curid=3516437", "title": "Sinclairia", "text": "Sinclairia \u00e8 un genere di piante angiosperme dicotiledoni della famiglia delle Asteraceae. \"Sinclairia\" \u00e8 anche l'unico genere della sottotrib\u00f9 Sinclairiinae \nEtimologia.\nIl nome scientifico del genere, dato in onore del naturalista Andrew Sinclair (1794-1861), \u00e8 stato definito dai botanici William Jackson Hooker (1785-1865) e George Arnott Walker Arnott (1799-1868) nella pubblicazione \"Botany of Captain Beechey's Voyage ; comprising an account of the plants collected by Messrs.\" (Bot. Beechey Voy. 433) del 1841. \nIl nome scientifico della sottotrib\u00f9 deriva dal suo genere tipo \"Sinclairia\" ed \u00e8 stato definito per la prima volta dal botanico americano Harold E. Robinson (1932 - ) nella pubblicazione \"Syst. Evol. Biogeogr. Compositae: 437\" del 2009.\nDescrizione.\nLe specie di questo gruppo sono piante erbacee perenni (o piccoli arbusti o portamenti simili alla vite) i cui organi interni sono provvisti di lattice bianco. Le radici sono tuberose. I fusti in genere sono corti e tomentosi-aracnoidei.\nLe foglie lungo il fusto sono disposte in modo opposto (o anche in modo ternario) con lamine da lanceolate a ovate a triangolari. La superficie \u00e8 trinervata e spesso \u00e8 tomentosa. La base delle foglie pu\u00f2 essere perfogliata e sessile, senza stipole o guaine. I bordi possono essere sia scarsamente che profondamente seghettati. Alcune specie hanno foglie decidue (stagionali).\nLe infiorescenze (lasse o dense) sono sia del tipo corimboso (o anche piramidale) che a singolo capolino. Le infiorescenze sono quelle tipiche delle Asteraceae: un capolino sorretto dal peduncolo e formato da un involucro (a forma da strettamente a ampiamente campanulata) composto da pi\u00f9 squame che fanno da protezione al ricettacolo sul quale s'inseriscono due tipi di fiori: quelli esterni ligulati (fiori del raggio, qualche volta assenti, femminili ) e quelli interni bisessuali tubulosi (fiori del disco). Le squame sono 18 - 45 su 3 - 5 serie. Il ricettacolo \u00e8 glabro, spinoso o pubescente.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori si dividono in due tipi: del raggio e del disco. I fiori del raggio (ligulati e zigomorfi, sono da 4 a 25 ma possono anche essere assenti) sono di solito femminili e fertili. I fiori del disco (tubulosi e actinomorfi da 5 a 30) sono in genere ermafroditi.\nI frutti sono degli acheni con pappo. Gli acheni hanno una forma prismatica con 8 \u2013 10 coste; la superficie \u00e8 glabra o setosa. Nell'achenio sono presenti dei rafidi allungati. Il pappo, a due serie, \u00e8 formato da 30 \u2013 50 setole capillari e da 15 - 20 squamelle.\nDistribuzione e habitat.\nLe specie di questa sottotrib\u00f9 sono distribuite soprattutto in Messico e America Centrale (a parte la specie \"Sinclairia polyantha\" che oltre alle zone citate \u00e8 stata rinvenuta anche in Colombia). L'habitat preferito in maggioranza sono le foreste umide; alcune specie viceversa preferiscono ambienti pi\u00f9 aridi associati alle macchie tropicali e foreste decidue.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questa voce appartengono alla trib\u00f9 Liabeae della sottofamiglia Vernonioideae. Questa assegnazione \u00e8 stata fatta solo ultimamente in base ad analisi di tipo filogenetico sul DNA delle piante. Precedenti classificazioni descrivono queste piante nella sottofamiglia Cichorioideae oppure (ancora prima) i vari membri di questo gruppo, a dimostrazione della difficolt\u00e0 di classificazione delle Liabeae, erano distribuiti in diverse trib\u00f9: Vernonieae, Heliantheae, Helenieae, Senecioneae e Mutisieae.\nLe seguenti caratteristiche sono condivise dalla maggior parte delle specie della trib\u00f9:\nIl genere di questa voce \u00e8 descritto nella sottotrib\u00f9 Sinclairiinae , una delle quattro sottotrib\u00f9 di Labieae. Le specie di questo genere sono individuate dai seguenti caratteri:\nLa sottotrib\u00f9 si trova nel \"core\" della trib\u00f9 insieme alle sottotrib\u00f9 Munnoziinae e Paranepheliinae. La struttura della sottotrib\u00f9 \u00e8 ancora da definire con sicurezza. Oltre al genere di questa voce sono stati descritti altri tre generi come appartenenti alla sottotrib\u00f9 Sinclairiinae:\nora tutti considerato sinonimi di \"Sinclairia\". Anche il genere di questa voce in precedenti ricerche era descritto nella sottotrib\u00f9 delle Liabinae. Un altro genere \u00e8 collegato a questo gruppo: \"Cacosmia\" (3 specie). Con il genere \"Sinclairia\" forma un \"gruppo fratello\".\nIl numero cromosomico delle specie di questo gruppo \u00e8: 2n = 30 - 36.\nElenco delle specie.\nPer questo genere sono assegnate le seguenti 29 specie:\nSinonimi.\nSono elencati alcuni sinonimi per questa entit\u00e0:\nVoci correlate.\nGeneri di Asteraceae"}
{"id": "3516438", "revid": "41072308", "url": "https://it.wikipedia.org/wiki?curid=3516438", "title": "Abbazia di Cava", "text": ""}
{"id": "3516440", "revid": "666668", "url": "https://it.wikipedia.org/wiki?curid=3516440", "title": "Alberto de la Bella", "text": ""}
{"id": "3516441", "revid": "767487", "url": "https://it.wikipedia.org/wiki?curid=3516441", "title": "Paco Sutil", "text": ""}
{"id": "3516442", "revid": "41072325", "url": "https://it.wikipedia.org/wiki?curid=3516442", "title": "Abbazia della Santissima Trinit\u00e0 di Cava de' Tirreni", "text": ""}
{"id": "3516443", "revid": "254401", "url": "https://it.wikipedia.org/wiki?curid=3516443", "title": "Museo navale di Pegli", "text": "Il Museo navale di Pegli \u00e8 un museo di Genova, ospitato all'interno della cinquecentesca villa Doria Centurione, nel quartiere di Pegli.\nInsieme a Galata \u2212 Museo del mare e Museoteatro della Commenda di Pr\u00e9 fa parte del circuito museale del Mu.MA - Istituzione Musei del Mare e delle Migrazioni, costituita nel 2005.\nL'esposizione illustra la storia della marineria ligure attraverso le collezioni del comune di Genova e quelle provenienti da raccolte private, in particolare quella donate al comune dall'ing. Fabio Garelli che costitu\u00ec il primo nucleo del museo.\nStoria.\nLa storia del museo navale ha origini alla fine dell'Ottocento quando tra gli studiosi e gli appassionati di storia marittima inizi\u00f2 a sentirsi l'esigenza di aprire a Genova un museo dedicato, partendo dai cimeli marinari di propriet\u00e0 del comune e risalenti all'epoca della Repubblica di Genova, che dal 1908 vennero sistemati in alcune sale del museo civico di Palazzo Bianco.\nIl vero e proprio museo navale venne a prendere forma solo a partire dal 1922 quando l'ing. Fabio Garelli, importante progettista navale, don\u00f2 al comune di Genova la sua raccolta privata di libri, dipinti, disegni e modelli di navi. La raccolta, denominata \"Collezione Navale Garelliana\", venne esposta dal 1925 nella villa Giustiniani-Cambiaso di Albaro, allora sede della Regia Scuola di Ingegneria Navale. In pochi anni la raccolta si ingrand\u00ec con altre donazioni, fra cui quella di libri dell'armatore Giovanni Battista Bibolini.\nDivenuti insufficienti gli spazi di villa Cambiaso, nel 1929 fu deciso il trasferimento delle collezioni nella villa Doria Centurione di Pegli, da poco acquisita dal comune. Il nuovo Museo Navale fu aperto al pubblico nel 1930, ed accanto alla collezione garelliana, riordinata con la collaborazione di Orlando Grosso, vennero esposti anche i cimeli marinari gi\u00e0 conservati a Palazzo Bianco.\nIl percorso espositivo rimase invariato fino al 1988, quando il museo fu chiuso per lavori di adeguamento; riaperto al pubblico nel 1993 e nuovamente chiuso alcuni anni dopo per i lavori di restauro della villa, \u00e8 stato riaperto con un nuovo allestimento il 3 dicembre 2004. In quello stesso anno parte delle collezioni vennero trasferite al nuovo Museo del Mare; tra queste il ritratto di Cristoforo Colombo del Ghirlandaio, la \"Veduta di Genova nell'anno 1481\" di Cristofaro Grasso e due globi di Vincenzo Maria Coronelli. Dal 2005 fa parte del circuito museale del Mu.MA.\nCollezioni.\nIl percorso espositivo, riorganizzato nei primi anni duemila, si sviluppa attraverso otto sale, descrivendo nelle varie sezioni l'evoluzione, a Genova e nelle due riviere, delle attivit\u00e0 legate al mare (commercio, costruzioni navali, navigazione e pesca) a partire dal Medioevo. Una sezione \u00e8 dedicata alle colonie genovesi nel Mediterraneo e nel Mar Nero tra la fine del Medioevo e l'inizio dell'et\u00e0 moderna, un'altra testimonia il graduale passaggio dalla navigazione a vela al vapore, quando gli ultimi grandi velieri costruiti in acciaio continuarono a competere con i primi piroscafi, ancora troppo costosi e inaffidabili.\nLa collezione comprende:"}
{"id": "3516448", "revid": "547992", "url": "https://it.wikipedia.org/wiki?curid=3516448", "title": "Asier Illarramendi", "text": "Caratteristiche tecniche.\nClassico mediano dotato di buon temperamento, agisce prevalentemente davanti alla difesa, partendo dalle retrovie per avviare la manovra offensiva.\nCarriera.\nClub.\nReal Sociedad.\nBasco, dopo aver giocato nelle giovanili, la Real Sociedad lo promuove in prima squadra nel 2011. Dal 2009 al 2013 gioca 56 partite nella Liga con la maglietta basca delle quali 53 partendo da titolare.\nReal Madrid.\nIl 12 luglio 2013 il Real Madrid paga i 30 milioni di euro della sua clausola rescissoria (per un totale di 39 milioni se si considerano anche le imposte) per acquistarlo dalla Real Sociedad. Il centrocampista basco firma con i \"Blancos\" un contratto fino al giugno 2019. Il 16 aprile 2014 conquista la Coppa del Re ai danni del Barcellona. Il 24 maggio seguente vince la Champions League, battendo 4-1 in finale l'Atletico Madrid.\nLa stagione 2014-2015 si apre con la conquista della Supercoppa europea, vinta il 12 agosto 2014 contro il Siviglia (2-0). Il 20 dicembre vince il Mondiale per club in finale contro gli argentini del San Lorenzo (2-0).\nRitorno alla Real Sociedad.\nIl 26 agosto 2015 fa ritorno alla Real Sociedad con la formula del prestito con obbligo di riscatto fissato a 17 milioni di euro.\nNazionale.\nHa giocato nelle varie nazionali giovanili spagnole. Dal 2011 al 2013 ha preso parte al biennio della nazionale Under-21 spagnola, venendo inserito nel giugno 2013 nella lista dei 23 convocati da Julen Lopetegui per partecipare al Campionato europeo di calcio Under-21 2013 in Israele. Il 18 giugno successivo, vince la competizione battendo in finale l' per 4-2.\nIl 17 marzo 2017, viene convocato per la prima volta dal CT Lopetegui nella Nazionale spagnola, per la partita di qualificazione al Mondiale 2018 contro e l'amichevole contro la , ma il giocatore non viene impiegato. Esordisce con la maglia delle Furie rosse il 7 giugno dello stesso anno, scendendo in campo nell'amichevole giocata contro la e pareggiata 2-2.\nStatistiche.\nPresenze e reti nei club.\n\"Statistiche aggiornate al 30 agosto 2019.\""}
{"id": "3516449", "revid": "287204", "url": "https://it.wikipedia.org/wiki?curid=3516449", "title": "Gran Premio motociclistico di Spagna 1965", "text": "Il Gran Premio motociclistico di Spagna fu il quarto appuntamento del motomondiale 1965.\nSi svolse il 9 maggio 1965 sul Circuito del Montju\u00efc. Quattro le classi in programma: 50, 125, 250 e sidecar.\nNella gara della quarto di litro Phil Read ottenne la vittoria grazie alla caduta all'ultimo giro di Tarquinio Provini, sino ad allora in testa.\nDominio di Hugh Anderson in 50 e 125.\nNei sidecar, Max Deubel riusc\u00ec a battere Fritz Scheidegger.\nClasse 250.\n26 piloti alla partenza, 7 al traguardo.\nClasse 125.\n24 piloti alla partenza, 9 al traguardo.\nClasse 50.\n15 piloti alla partenza, 7 al traguardo.\nClasse sidecar.\n13 equipaggi alla partenza, 8 al traguardo."}
{"id": "3516457", "revid": "124791340", "url": "https://it.wikipedia.org/wiki?curid=3516457", "title": "Green Dam Youth Escort", "text": "Il Green Dam Youth Escort \u00e8 un particolare software di tipo filtro famiglia sviluppato per Windows nella Repubblica Popolare Cinese. Originariamente, in virt\u00f9 di una direttiva del Ministero dell'Industria e dell'Information Technology (MIIT) con effetto dal 1\u00ba luglio 2009, era obbligatorio avere sia il software pre-installato, o il file di installazione su un disco di accompagnamento compatto, per tutti i nuovi personal computer venduti in Cina, inclusi quelli importati dall'estero. Successivamente, questa direttiva \u00e8 stata cambiata su base volontaria. Gli utenti finali, quindi, non sono obbligati ad utilizzare questo software."}
{"id": "3516459", "revid": "506294", "url": "https://it.wikipedia.org/wiki?curid=3516459", "title": "Amal al-Jubouri", "text": ""}
{"id": "3516460", "revid": "132266", "url": "https://it.wikipedia.org/wiki?curid=3516460", "title": "Parco nazionale del Simien", "text": ""}
{"id": "3516462", "revid": "73843", "url": "https://it.wikipedia.org/wiki?curid=3516462", "title": "William Henry Young", "text": "William Henry Young fu un noto matematico conosciuto in particolare per i suoi contributi in analisi complessa, teoria della misura, sulle serie di Fourier e sul calcolo differenziale. \u00c8 stato presidente della London Mathematical Society dal 1922 al 1924 e ha ricevuto nel 1928 la Medaglia Sylvester e nel 1917 la medaglia De Morgan.\nSua moglie, Grace Chisholm Young, fu anch'essa una nota matematica come pure loro figlio, Laurence Chisholm Young."}
{"id": "3516465", "revid": "122246", "url": "https://it.wikipedia.org/wiki?curid=3516465", "title": "Madonna delle Grazie (Botticelli)", "text": "La Madonna delle Grazie \u00e8 un dipinto a tempera su tavola (80x58 cm) di Sandro Botticelli, databile intorno al 1470 e conservato in una collezione privata a Castellammare di Stabia.\nStoria e descrizione.\nIl dipinto fu probabilmente commissionato dalla corte di Napoli e fu in seguito trasferito in una cappella gentilizia di una masseria nella periferia di Castellammare di Stabia, lungo l'antica strada che collegava la citt\u00e0 stabiese con Nocera Inferiore: tale ipotesi \u00e8 dovuta al fatto che, con la salita al trono di Alfonso II di Napoli, molte terre dell'agro stabiese-gragnanese furono vendute a ricchi consiglieri e mercanti. L'opera rimase sicuramente fino al 1902 nella cappella, quando la propriet\u00e0 venne venduta: poco dopo fu interessata da un incendio ed il dipinto fu salvato rimuovendolo dalla cornice che lo conteneva; negli anni sessanta Raffaello Causa, soprintendente delle Gallerie della Campania, attribu\u00ec la paternit\u00e0 dell'opera a Sandro Botticelli, datandola nel periodo della giovinezza dell'artista, intorno al 1470. Fa parte di una collezione privata.\nLa composizione rappresenta la Madonna delle Grazie, seduta su un trono, che poggia sulle sue gambe il bambino Ges\u00f9: la Vergine ha i capelli biondi coperti da un velo ed \u00e8 vestita con una veste pieghettata color vermiglione; il bambino invece, paffuto e con i capelli ricci, \u00e8 coperto da un panno viola. L'abbigliamento delle figure e l'utilizzo armonioso delle linee compositive hanno collocato l'opera intorno al 1470, con diverse analogie con dipinti come la \"Fortezza\", la \"Madonna del Roseto\", la \"Madonna in gloria di serafini\" e la \"Madonna col Bambino e san Giovannino\". I colori del dipinto risultano sbiaditi dal tempo."}
{"id": "3516466", "revid": "76963", "url": "https://it.wikipedia.org/wiki?curid=3516466", "title": "Nathan Coenen", "text": "Biografia.\nAppare nel suo primo film come protagonista, \"Little Man\", nel ruolo di Jamie in seguito nel 2006 reciter\u00e0 in un cortometraggio \"At Play\" e nello stesso anno nel cortometraggio \"Magician\" entrambi con ruolo da protagonista. Dopo aver proseguito tra il 2006 e il 2007 nella serie \"The Sleepover Club\" reciter\u00e0 nel 2007 il cortometraggio \"Clouds\" poi in \"Caravan\" nel 2008 in \"Mockingbird\" nel 2009 partecipa al cortometraggio \"Tinglewood\" , acclamato con successo al festival della stagione in \"Immobile\" e \"The Strawberry\". Nel 2010 ritorna con un altro cortometraggio \"Happy Haven\". Questi tantissimi cortometraggi lo porteranno a un gran successo nei festival australiani. Solo 2 volte ha preso parte a un film cui nel 2009 \"Bitter Art\" di cui era il protagonista e nel 2010 nel film \"Wasted on the Young\" in un ruolo secondario nella parte di un giovane ragazzo. Lascia attualmente il mondo della televisione per dedicarsi al suo lavoro allo Screen Actors Guild a Los Angeles.\n\u00c8 stato nominato al Young Artist Award come \"migliore attore protagonista in un cortometraggio\", per la sua partecipazione a \"Tinglewood\".\nHa frequentato il John Curtin College of the Arts fino al 2009 e al momento lavora nello Screen Actors Guild a Los Angeles, citt\u00e0 dove vive attualmente."}
{"id": "3516469", "revid": "729019", "url": "https://it.wikipedia.org/wiki?curid=3516469", "title": "Centro de Investiga\u00e7\u00e3o e Preven\u00e7\u00e3o de Acidentes Aeron\u00e1uticos", "text": "Il Centro de Investiga\u00e7\u00e3o e Preven\u00e7\u00e3o de Acidentes Aeron\u00e1uticos (CENIPA) \u00e8 l'unit\u00e0 della For\u00e7a A\u00e9rea Brasileira, l'aeronautica militare brasiliana, che si occupa delle indagini in merito agli incidenti aerei avvenuti in Brasile. La sua sede \u00e8 a Brasilia.\nCollegamenti esterni.\nSito ufficiale del CENIPA"}
{"id": "3516472", "revid": "556655", "url": "https://it.wikipedia.org/wiki?curid=3516472", "title": "CENIPA", "text": ""}
{"id": "3516473", "revid": "228587", "url": "https://it.wikipedia.org/wiki?curid=3516473", "title": "Premio Adams", "text": "Il premio Adams \u00e8 assegnato ogni anno dalla facolt\u00e0 di matematica dell'Universit\u00e0 di Cambridge e del St John's College a un giovane matematico britannico per premiare risultati di livello internazionale.\nIl premio prende il nome dal matematico John Couch Adams, a cui \u00e8 stato dedicato per commemorare la scoperta di Nettuno. Originariamente era aperto solo ai laureati a Cambridge, mentre oggi viene assegnato a matematici residenti nel Regno Unito sotto i 40 anni. Il premio ad oggi ammonta a 13.500 sterline."}
{"id": "3516478", "revid": "132266", "url": "https://it.wikipedia.org/wiki?curid=3516478", "title": "Parco nazionale del Kilimanjaro", "text": ""}
{"id": "3516480", "revid": "132266", "url": "https://it.wikipedia.org/wiki?curid=3516480", "title": "Regione del Kilimanjaro", "text": ""}
{"id": "3516487", "revid": "297745", "url": "https://it.wikipedia.org/wiki?curid=3516487", "title": "Villa Romanin-Jacur", "text": ""}
{"id": "3516489", "revid": "767487", "url": "https://it.wikipedia.org/wiki?curid=3516489", "title": "Juan Pablo Colinas", "text": "Caratteristiche tecniche.\nPur non essendo perfetto stilisticamente, \u00e8 un portiere in possesso di discreti riflessi e senso della posizione.\nCarriera.\nMuove i suoi primi passi nel Leonesa, prima di approdare all'Alav\u00e9s. Esordisce nella Liga il 22 settembre 2002 contro il Villarreal. Nel 2005 passa al Numancia, in Segunda Divisi\u00f3n. Partito come terza scelta nelle gerarchie di Enrique Mart\u00edn Monreal, riesce con il passare delle giornate ad imporsi come titolare.\nIl 20 giugno 2007 viene tesserato dal . Prima scelta tra i pali, da met\u00e0 marzo perde il posto a favore di Ra\u00fal Navas. Decide quindi di interrompere il proprio rapporto con la societ\u00e0 con un anno di anticipo, tornando al Numancia.\nIl 22 giugno 2009 firma un triennale con lo Sporting Gij\u00f3n. L'11 luglio 2013 viene tesserato per una stagione dal Maccabi Tel Aviv. Esordisce con gli israeliani il 17 luglio contro il Gy\u0151r, incontro valido per i preliminari di Champions League.\nIl 12 gennaio 2016 - rescisso il contratto con il Maccabi - torna al Numancia firmando un contratto valido fino a giugno, in modo da sopperire alla cessione di Biel Ribas.\nNonostante avesse annunciato il proprio ritiro a settembre, il 10 febbraio 2017 accetta l'offerta dell'AEK Larnaca, legandosi ai ciprioti fino al termine della stagione. Esordisce con i gialloverdi il 22 febbraio contro l'Anorthosis, partita valida per i quarti di finale della Coppa di Cipro.\nStatistiche.\nPresenze e reti nei club.\n\"Statistiche aggiornate al 6 luglio 2018.\""}
{"id": "3516491", "revid": "287204", "url": "https://it.wikipedia.org/wiki?curid=3516491", "title": "Clubul Sportiv Central al Armatei-Rapid Chi\u0219in\u0103u", "text": "Il Clubul Sportiv Central al Armatei-Rapid Chi\u0219in\u0103u, chiamato \"CSCA-Rapid\", \u00e8 una societ\u00e0 calcistica moldava con sede nella citt\u00e0 di Chi\u0219in\u0103u, fondata nel 1992. Nella stagione 2012-13 milita nella Divizia Na\u021bional\u0103.\nStoria.\nLa sezione calcistica della polisportiva \"Clubului Sportiv Central al Armatei\", di propriet\u00e0 dell'esercito, \u00e8 stata fondata nel 1992. Al termine della stagione 2006-07 viene promossa in Divizia Na\u021bional\u0103 in virt\u00f9 del terzo posto conquistato nella Divizia A. All'inizio nella stagione 2008-09 avviene la fusione con il FC Rapid Ghidighici e il club cambia nome in \"'CSCA-Rapid\" terminando il campionato all'ottavo posto. Nelle successive stagioni il club conferma i risultati piazzandosi a met\u00e0 classifica. Nel 2011-12 finisce al penultimo posto ma non retrocede poich\u00e9 il Fotbal Club Sf\u00eentul Gheorghe non ottiene la licenza per giocare in massima serie e solo una squadra della Divizia A viene promossa.\nNomi ufficiali del club.\nIl club ha assunto i seguenti nomi:\nStadio.\nLe partite interne vengono giocate nello Stadionul s\u0103tesc con 1.500 posti situato a Ghidighici e costruito nel 2006."}
{"id": "3516493", "revid": "767487", "url": "https://it.wikipedia.org/wiki?curid=3516493", "title": "The Adventures of Kathlyn", "text": "The Adventures of Kathlyn \u00e8 un serial muto del 1913-1914 diretto da Francis J. Grandon con la supervisione di Thomas Persons e di William Nicholas Selig. Interprete dei tredici episodi, la bionda Kathlyn Williams (1879 \u2013 1960).\nNel 1916, dato il grande successo riportato al botteghino dal serial, venne rifatto con un film dallo stesso titolo, \"The Adventures of Kathlyn\", usando lo stesso cast e lo stesso regista.\nIl serial venne ideato da William Nicholas Selig. Il produttore si rese conto della popolarit\u00e0 dei romanzi a puntate che apparivano sui giornali e pens\u00f2 di applicare lo stesso metodo al cinema. Con la collaborazione del Chicago Tribune, quotidiano che cercava di imporsi sul mercato ricorrendo a metodi sensazionalistici, Selig propose una storia a episodi che usciva al cinema a scadenza bisettimanale e che, scritta da Harold McGrath, veniva ripresa in contemporanea dal Tribune.\nBench\u00e9 il primo serial della storia del cinema sia stato \"What Happened to Mary?\", prodotto dalla Edison Studios, \"The Adventures of Kathlyn\" \u00e8 considerato pi\u00f9 importante perch\u00e9 adotta il sistema del cliffhanger: alla fine di ogni episodio, la storia raggiunge un climax che, interrotto dalla fine puntata, lascia in sospeso la narrazione. La soluzione viene offerta solo allo spettatore che torna in sala per vedere come, nel nuovo episodio, verr\u00e0 risolto lo snodo narrativo. Il sistema diventa una sorta di marchio che connota da allora in poi il film seriale.\nTrama.\nKathlyn Hare, figlia del colonnello Hare, collezionista californiano di animali selvaggi, si reca insieme a sua sorella Winnie ad Allaha, un piccolo regno indiano, dove il principe Umballah tiene prigioniero suo padre. Kathlyn affronta numerose avventure, salva il padre e la sorella, scopre l'identit\u00e0 del vero re e conquista la libert\u00e0.\nProduzione.\nIl serial fu prodotto dalla Selig Polyscope Company. Venne girato negli studi di Chicago, utilizzando i numerosi animali della casa di produzione, animali che sono parte integrante di quello che diventa lo zoo della Selig a Lincoln Heights (Los Angeles).\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi diviso in 13 episodi. Il primo, in tre rulli, venne distribuito il 29 dicembre 1913. Tutti gli altri, in due rulli l'uno, uscirono l'anno seguente, nel 1914.\nLe proiezioni in sala erano accompagnate dalle musiche composte da Lee Orean Smith.\nIn Germania, il serial usc\u00ec con il titolo \"Die Abenteuer der Kathlyn\", in Francia con quello di \"Les Aventures de Kathlyn\". Il titolo internazionale spagnolo \u00e8 \"Las aventuras de Kathlyn\".\nConservazione.\nIl serial \u00e8 presumibilmente perduto. Esiste una copia del primo episodio negli archivi della Cineteca del Friuli; un'antologia di frammenti si trova in quelli del Nederlands Filmmuseum."}
{"id": "3516499", "revid": "2156743", "url": "https://it.wikipedia.org/wiki?curid=3516499", "title": "Jorge Garc\u00eda Torre", "text": "Suo fratello gemello, Alejandro, \u00e8 anche un calciatore (portiere); entrambi hanno iniziato la loro carriera nello "}
{"id": "3516502", "revid": "729019", "url": "https://it.wikipedia.org/wiki?curid=3516502", "title": "Strada statale 535 del Savuto", "text": "La ex strada statale 535 del Savuto (SS 535), ora \"strada provinciale 242 ex SS 535 Rogliano-Bocca di Piazza (SP 242)\", \u00e8 una strada provinciale italiana, il cui percorso si snoda nella Provincia di Cosenza.\nPercorso.\nLa strada ha inizio nel centro abitato di Rogliano, distaccandosi dalla ex strada statale 19 delle Calabrie. Deriva il nome dell'omonimo fiume che scorre non lontano dalla strada stessa; il suo percorso si snoda essenzialmente lungo l'asse ovest-est, attraversando la Sila e raggiungendo il comune di Parenti.\nSi tratta di una strada tipicamente di montagna che lungo il suo percorso mantiene un'altitudine compresa tra i 500 (in localit\u00e0 Balzata) e i 1300 metri (nei pressi dell'innesto con la strada statale 108 bis Silana di Cariati in localit\u00e0 Bocca di Piazza).\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Cosenza."}
{"id": "3516503", "revid": "1428919", "url": "https://it.wikipedia.org/wiki?curid=3516503", "title": "Bertram Dean", "text": "Bertram Dean era il figlio di Bertram Frank Dean e di Georgette Eva Light. Aveva una sorella pi\u00f9 giovane, Millvina Dean.\nBiografia.\nLui e la famiglia s'imbarcarono sul Titanic come passeggeri di terza classe, a Southampton, per trasferirsi in America, a Wichita, Kansas; l'intenzione del padre era quella di aprire una tabaccheria. Nella notte del naufragio, Bertram e la sorellina furono assegnati, con la madre, sulla lancia n. 10, per poi essere raccolti dal RMS \"Carpathia\". Il padre mor\u00ec nel naufragio ed il suo corpo non fu mai rinvenuto.\nDopo un breve periodo di permanenza a New York, la madre decise di tornare in Inghilterra con i figli, a bordo del RMS \"Adriatic\".\nBertram frequent\u00f2 la King Edward's School di Southampton, pagando con i risarcimenti ricevuti dalla White Star Line. Lavor\u00f2 poi presso dei cantieri di Southampton, dove conobbe George Beauchamp, anch'esso superstite del Titanic e probabilmente salvato sulla medesima lancia dove venne assegnato Bertram. I due divennero buoni amici.\nBertram si spos\u00f2 con Dorothy Sinclair; col passare degli anni, Bertram fu sempre disponibile a rilasciare diverse testimonianze ed interviste.\nBertram Dean mor\u00ec il 14 aprile 1992, a Southampton, all'et\u00e0 di 81 anni, esattamente l'ottantesimo anniversario del naufragio del Titanic; la vedova Dorothy vive a Southampton. La sorella Millvina fu l'ultima dei superstiti rimasti in vita, deceduta il 31 maggio 2009."}
{"id": "3516524", "revid": "767487", "url": "https://it.wikipedia.org/wiki?curid=3516524", "title": "Transportation Safety Board of Canada", "text": "La Transportation Safety Board of Canada (TSB, in francese: Bureau de la s\u00e9curit\u00e9 des Transports du Canada, BST), \u00e8 l'agenzia del governo canadese responsabile per il mantenimento della sicurezza dei trasporti in Canada. L'agenzia indaga ed emette raccomandazioni di sicurezza in merito ad incidenti che coinvolgono aerei, navi, treni, gasdotti e oleodotti. La sede si trova a Gatineau, nella provincia del Quebec.\nIl TSB fu creato il 29 marzo 1990 da una legge speciale emanata dal Parlamento\nper venire incontro alle critiche sollevatesi per la gestione, da parte della Canadian Aviation Safety Board, dell'inchiesta in merito all'incidente che vide coinvolto il volo Arrow Air 1285.\nLa sua prima indagine avvenne in seguito al disastro del volo Swissair 111 avvenuto il 2 settembre 1998, il pi\u00f9 grave incidente aereo avvenuto in territorio canadese dopo quello della Arrow Air. Il TSB emise il suo rapporto finale il 27 marzo 2003, circa 4 anni e mezzo dopo l'incidente. Con un costo pari a 57 milioni di dollari canadesi, questa l'inchiesta fu la pi\u00f9 complessa e la pi\u00f9 costosa nella storia del Canada.\nIl TSB pu\u00f2 essere chiamato ad indagare in seguito ad un incidente sia dal governo federale che da quello provinciale, ma di solito \u00e8 la Transport Canada che avvia la richiesta di indagine. I rapporti vengono resi pubblici al termine di ogni inchiesta. Le raccomandazioni formulate dal TSB non sono giuridicamente vincolanti per n\u00e9 per il governo del Canada n\u00e9 per i ministeri, ma il ministro che ha avviato l'indagine deve riconoscere ufficialmente le raccomandazioni formulate dal TSB."}
{"id": "3516528", "revid": "72396", "url": "https://it.wikipedia.org/wiki?curid=3516528", "title": "Christian Binet", "text": "Biografia.\nChristian Binet, talento precoce, inizia la sua carriera nel mondo dell'illustrazione nel 1961, all'\u00e9t\u00e0 di soli 14 anni, disegnando le prime vignette umoristiche per il periodico \"Humour magazine\". Continua poi a collaborare saltuariamente per diverse riviste, sempre realizzando illustrazioni e vignette umoristiche. La svolta verso i l fumetto si ha tra la fine degli anni '60 e i primissimi anni '70, con la creazione della serie per ragazzi Poupon la peste pubblicata dall'editore di ispirazione cattolica Fleurus (da ricordare per aver introdotto le avventure di Tintin in Francia)."}
{"id": "3516533", "revid": "767487", "url": "https://it.wikipedia.org/wiki?curid=3516533", "title": "Carmelo Gonz\u00e1lez", "text": ""}
{"id": "3516534", "revid": "1149807", "url": "https://it.wikipedia.org/wiki?curid=3516534", "title": "Omnimon X", "text": ""}
{"id": "3516536", "revid": "1149807", "url": "https://it.wikipedia.org/wiki?curid=3516536", "title": "Sleipmon", "text": ""}
{"id": "3516537", "revid": "729019", "url": "https://it.wikipedia.org/wiki?curid=3516537", "title": "Battaglia di Guam (1941)", "text": "La battaglia di Guam \u00e8 avvenuta tra l'8 e il 10 dicembre 1941 sull'isola omonima appartenente alle isole Marianne, tra la modesta guarnigione di marine statunitensi, guidata dal governatore capitano di vascello George McMillin e appoggiata da una milizia di locali Chamorro, e la forza d'invasione giapponese dipendente dalla 4\u00aa Flotta della Marina imperiale, forte di oltre uomini e al comando del maggior generale Tomitar\u014d Horii. Dopo due giorni di bombardamenti aerei, nelle ore iniziali del 10 dicembre i giapponesi sbarcarono numerosi sull'isola, il cui ampio profilo costiero non era assolutamente presidiato in maniera adeguata; dopo alcuni combattimenti attorno la capitale amministrativa Agana, gli attaccanti ebbero ragione degli statunitensi e la mattina presto il capitano McMillin decise di cedere le armi.\nI giapponesi rinominarono Guam \"Omiyajima\", deportarono sul continente tutti i prigionieri e riservarono un duro trattamento ai Chamorro, raccolti in campi di concentramento, sfruttati per lavori di fatica e spogliati di ogni propriet\u00e0. In centinaia morirono per le privazioni, le violenze e le esecuzioni.\nSituazione strategica.\nDal XVI secolo parte dell'impero coloniale spagnolo, Guam fu ceduta agli Stati Uniti d'America nel 1898 alla fine della breve guerra ispano-americana, mentre il resto delle isole Marianne fu venduto all'Impero tedesco l'anno successivo. Fu posta sotto l'amministrazione della Marina statunitense con un decreto presidenziale del 23 dicembre 1898, la quale affid\u00f2 da allora l'isola a un ufficiale \u2013 solitamente un capitano di vascello \u2013 che aveva la doppia funzione di comandante della guarnigione marine e di governatore civile: egli, servito da uno stato maggiore nel quale furono ammessi anche alcuni indigeni, era la suprema autorit\u00e0 sull'isola e rispondeva direttamente al Segretario alla marina. Nei piani statunitensi Guam doveva divenire una stazione intermedia di rifornimento di carbone per le navi in rotta dalla costa occidentale americana alle appena acquisite Filippine; dunque iniziarono una serie di lavori, compresa l'installazione di sei cannoni costieri da 178\u00a0mm. Durante la prima guerra mondiale l'Impero giapponese, membro della Triplice intesa e alleato di Francia e Regno Unito, inizi\u00f2 le ostilit\u00e0 contro gli Imperi centrali il 23 agosto 1914 ed entro la fine dell'anno aveva occupato le colonie tedesche delle isole Caroline, Marshall, Palau e Marianne: alla fine del conflitto la pace di Versailles riconobbe al Giappone un mandato di classe C sulle isole, continuando a mantenere Guam come \"exclave\" statunitense. La lontananza dal suolo nazionale, la remota possibilit\u00e0 di un conflitto contro il Giappone e la stipula del trattato navale di Washington nel febbraio 1922 (che tra le sue clausole prevedeva anche la drastica riduzione di fortificazioni nel Pacifico) fecero s\u00ec che Guam rimanesse ai margini degli interessi statunitensi; anche i piani editi dal capo di stato maggiore della marina per farne una ben difesa posizione furono rapidamente messi da parte per i costi previsti e l'entrata in vigore del trattato, per il quale furono smantellati i pezzi costieri entro il 1930. Alla data le infrastrutture erano essenziali: reparti da costruzione avevano edificato un piccolo arsenale presso il villaggio di Piti con riserve di benzina e gasolio; sulla longilinea isola Cabras, subito a nord della poco profonda rada di Apra Harbor (costa occidentale), erano stati costruiti una strada rialzata, un molo lungo 730 metri nell'area sud-ovest, un frangiflutti e diverse banchine.\nNel corso degli anni venti e trenta, invece, l'Impero giapponese dedic\u00f2 sempre pi\u00f9 energie e risorse allo sfruttamento delle isole del mandato C. Nel 1935-1936 abbandon\u00f2 il trattato di Washington e conseguentemente inizi\u00f2 a sviluppare nella regione basi militari di rilievo, impedendo le previste ispezioni della Societ\u00e0 delle Nazioni. A dispetto di questi primi eloquenti preavvisi, gli Stati Uniti fecero poco per migliorare la situazione di Guam; ancora gravati dagli effetti della Grande depressione, tagliarono i fondi gi\u00e0 modesti delle forze armate e dunque la Marina ebbe a malapena i mezzi per attrezzare la rada d'oltreoceano di Pearl Harbor. Soltanto presso il Corpo dei Marine, sin dal 1921, era stato pubblicato un piano relativo a una possibile guerra nel Pacifico e al ruolo di Guam: dal 1936, inoltre, la scuola ufficiali di Quantico prevedeva un \"Guam Problem\" che simulava la cattura o la difesa dell'isola. Essa, comunque, rimase una base navale minore e le richieste di irrobustirne guarnigione e armi furono rifiutate nel 1938 sia dal Congresso, sia dallo stesso Segretario alla Marina. Nel 1939 fu presentato al Congresso il rapporto Hepburn, che evidenzi\u00f2 la possibilit\u00e0 e necessit\u00e0 di trasformare Guam in un'importante base navale, ma non fu preso nessun provvedimento in tal senso. Eppure l'importanza strategica era aumentata a causa dell'installazione ad Agana (capitale amministrativa che sorge sull'omonima baia) di una potente stazione radio e dall'integrazione dell'isola sulla rotta San Francisco-Manila-Hong Kong percorsa dai \"clipper\" della Pan American (1936). Infine sempre a Guam faceva capo la stazione centrale del cavo sottomarino transpacifico e nella seconda met\u00e0 del 1941 erano stati individuati alcuni siti capaci di accogliere aeroporti militari.\nTerreno.\nGuam \u00e8 la pi\u00f9 meridionale delle Marianne, ha una superficie di 583\u00a0km\u00b2 (superiore a tutte le altre isole messe insieme), si estende per 48,27 chilometri in lunghezza e tra i 6,40 e i 13,70 in larghezza. Si pu\u00f2 suddividere in due grandi zone, unite dalla lingua di terra compresa tra Agana e la baia Pago, sulla costa orientale: la met\u00e0 settentrionale \u00e8 un vasto altopiano di calcare e pietrisco ricoperto da un manto di alberi e da un intrico di vegetazione pluviale; la porzione meridionale \u00e8 invece pi\u00f9 montuosa, ma irrorata da corti torrenti che rendono fertili le strette vallate in cui corrono. Le alture sono numerose, moderate in altezza e ammantate di erbe e arbusti: sulla punta nord dell'isola sorge il monte Machanao di 176 metri, mentre pi\u00f9 a sud-est si trovano i monti Santa Rosa (256 metri), Mataguac (circa 188 metri) e infine il monte Barrigada a sud, alto 195 metri. La parte sud di Guam \u00e8 decisamente pi\u00f9 accidentata, poich\u00e9 \u00e8 innervata lungo la costa occidentale da un complesso geologico a ridosso delle spiagge che contiene, inoltre, le colline pi\u00f9 elevate; la pi\u00f9 alta \u00e8 il cosiddetto monte Lamlam di 406 metri, che si erge subito a est di punta Facpi. Il profilo costiero \u00e8 piuttosto mosso e lungo la costa occidentale presenta diverse lingue di terra (punta Facpi, punta Bangi, punta Agan, punta Adelup) e a met\u00e0 la penisola di Orote, che forma la rada di Apra con una rientranza litoranea: subito a nord l'isola Cabras, una striscia corallina lunga circa metri, protegge in parte lo specchio d'acqua. Pi\u00f9 a nord-est si aprono due baie non protette, Agana e Tumon. Praticamente l'intera isola \u00e8 contornata da una catena di scogliere coralline, larghe da 23 a 64 metri. Il clima \u00e8 umido e le temperature raramente superano i 30,5\u00a0\u00b0C; tra luglio e dicembre le piogge sono pressoch\u00e9 continue e rendono la rete di sentieri e piste difficilmente percorribile. Solo i 160 chilometri di strada battuta (pietre triturate e ghiaia) allora stesi rimanevano in parte operabili. La principale via di comunicazione si snodava lungo la costa occidentale da Agat, dove era stato costruito un deposito di acqua potabile, sino alla capitale amministrativa Agana: qui si divideva in due strade parallele che finivano contro il monte Machanao. Essa era per\u00f2 interrotta tra Agat e Umatac pi\u00f9 a sud.\nGuam possiede una popolazione autoctona, i Chamorro, che nei secoli passati si erano mescolati con i coloni spagnoli e con gli schiavi filippini. Al 1940 ammontavano a persone, delle quali quasi la met\u00e0 viveva in Agana e ulteriori nei villaggi satellite della cittadina. Cinque miglia a sud-ovest della capitale si trovava il villaggio di Piti con abitanti e un poco pi\u00f9 vicino quello di Asan (656); infine un altro insediamento era Sumay, con quasi abitanti e posto sulla costa nord-orientale della penisola di Orote: accoglieva le sedi della Pacific Cable Company e della Pan American. Appena fuori l'agglomerato erano stati costruiti i baraccamenti e il poligono di tiro per la guarnigione. Il resto dei Chamorros viveva in sei villaggi sparsi (i pi\u00f9 estesi Agat e Merizo), in piccoli centri rurali che i colonizzatori avevano dotato di scuole e chiese o in fattorie. Le principali attivit\u00e0 erano l'agricoltura e l'allevamento di bestiame condotti con metodi tradizionali, seguiti dalla produzione di olio di cocco e infine da scarse attivit\u00e0 manifatturiere introdotte dagli statunitensi. Gli Stati Uniti non diedero la cittadinanza ai Chamorros, ma in generale furono rispettosi degli usi locali, aprirono scuole per insegnare loro la lingua inglese e ne integrarono diversi nella macchina amministrativa.\nForze e piani contrapposti.\nImpero giapponese.\nL'Impero giapponese aveva messo allo studio l'attacco a Guam e alle modeste forze l\u00ec dislocate ancor prima di pianificare l'attacco di Pearl Harbor. L'isola fu oggetto di discrete ricognizioni sin dalla met\u00e0 dell'ottobre 1941, condotte dagli idrovolanti della 18\u00aa Unit\u00e0 aerea con base nelle Marianne che, dalla quota di oltre metri, scattarono anche diverse fotografie. Al contempo piccoli vascelli giapponesi eseguirono pattugliamenti accurati delle acque attorno Guam (per lo pi\u00f9 di notte) e proprio all'inizio di dicembre furono capaci di sbarcare alcuni indigeni fedeli alla causa nipponica. L'8 novembre, intanto, il maggior generale Tomitar\u014d Horii fu incaricato di portare a termine l'occupazione di Guam; egli ebbe ordine di recarsi nelle isole Ogasawara e l\u00ec organizzare il Distaccamento dei Mari del sud, forte di soldati e di 400 effettivi circa distaccati dalla 5\u00aa Forza di difesa, dipendente dalle forze terrestri della Marina imperiale giapponese e allora di stanza a Saipan. Il piano prevedeva di bombardare Guam con la 18\u00aa Unit\u00e0 aerea, opportunamente rafforzata, non appena fosse stato annunciato l'inizio delle ostilit\u00e0 contro gli Stati Uniti: Horii sarebbe partito dall'arcipelago e, unitosi in mare alle truppe di marina, avrebbe condotto lo sbarco nelle prime ore della notte del 10 dicembre. Circa la consistenza del corpo di spedizione giapponese esistono piccole differenze: lo storico francese Millot parla di uomini (senza specificarne l'appartenenza) e una seconda fonte riporta che il Distaccamento era formato da soldati dell'esercito e 370 uomini della 5\u00aa Forza da sbarco \"Maizuru\", per complessive truppe. Al Distaccamento furono assegnati nove trasporti truppe di propriet\u00e0 dell'esercito.\nIl generale Horii rispondeva agli ordini superiori del viceammiraglio Shigeyoshi Inoue, comandante della 4\u00aa Flotta responsabile per tutte le isole sotto mandato nipponico e che con sue unit\u00e0 formava la scorta al gruppo d'invasione: essa includeva gli incrociatori pesanti della 6\u00aa Divisione del contrammiraglio Aritomo Got\u014d (, , \"Furutaka\", ), i cacciatorpediniere \"Kikuzuki\", \"Yuzuki\", \"Uzuki\", \"Oboro\" e il posamine . Got\u014d ebbe il comando di questa forza navale.\nStati Uniti.\nGli Stati Uniti mantenevano su Guam una simbolica guarnigione sin dal 1898 e alla vigilia dell'attacco giapponese gli effettivi erano limitati; tuttavia tra le fonti si notano leggere discrepanze: una parla di 153 marines, 271 uomini della marina e 308 indigeni Chamorro, organizzati in una milizia insulare; lo storico Millot riporta invece la presenza di 430 marines e 180 locali. L'opera redatta nel dopoguerra dal maggiore dei marine Lodge indica con maggiore precisione sei ufficiali, un \"warrant officer\" e 145 soldati del Corpo marine; trenta ufficiali, sei \"warrant officer\", 230 marinai e cinque infermiere appartenenti alla US Navy (totale 271); 246 Chamorro della milizia, costituita all'inizio del 1941. Lo storico Paul Dull parla di \"meno di 500 soldati\" e di 246 nativi. La guarnigione non disponeva di mezzi motorizzati o corazzati; dal 1931 non era pi\u00f9 disponibile alcun pezzo d'artiglieria e alla data la marina aveva ritirato anche l'unit\u00e0 aerea assegnata a Guam sin dal 1921, che contava dieci idrovolanti e dieci piloti. L'armamento era ridotto alle dotazioni da fanteria: pistole, fucili e alcune obsolete mitragliatrici Browning M1917 da 7,62\u00a0mm, pi\u00f9 pochi mitra Thompson M1928 A1 in calibro .45 ACP. Nella rada di Apra Harbor erano ormeggiate due navi pattuglia, il dragamine USS \"Penguin\" risalente all'immediato primo dopoguerra e la vecchia petroliera \"Robert L. Barnes\"; su queste ultime due unit\u00e0 si trovavano le uniche armi pesanti a disposizione della guarnigione, rispettivamente due pezzi contraerei da 76\u00a0mm e due mitragliatrici Browning M2 da 12,7\u00a0mm.\nIl governatore e comandante in capo di Guam nel 1941 era il capitano di vascello George McMillin. Egli complet\u00f2 il 17 ottobre 1941 lo sgombero del personale amministrativo come richiesto da Washington e, dopo il primo attacco aereo giapponese, organizz\u00f2 le sue magre forze: concentr\u00f2 un'ottantina di miliziani ad Agana per difendere il palazzo del governatore e dispose quasi tutti i marine (125 uomini) nei baraccamenti di Sumay agli ordini del tenente colonnello William K. MacNulty. I marine rimanenti, i 266 militari della marina e il resto della milizia Chamorro furono sparsi per tutta l'isola, in un vano tentativo di presidiare l'intero territorio e con l'ordine di fare il possibile per prepararsi a respingere l'assalto giapponese.\nSvolgimento della battaglia.\nAlle 09:00 del 4 dicembre 1941 il convoglio d'invasione e la scorta salparono da Haha-jima e misero la prua sull'isola di Rota, a nord di Guam, dove si incontrarono con il piccolo gruppo navale avente a bordo il reparto della fanteria di marina. Il 6 dicembre, intanto, il governatore McMillin, reso edotto dello stato di altissima tensione tra Tokyo e Washington, fece distruggere tutto il materiale classificato e rimase in attesa degli eventi: alle 05:45 dell'8 dicembre la stazione radio di Agana ricevette un messaggio dall'ammiraglio Husband Kimmel, comandante in capo della United States Pacific Fleet, nel quale annunciava l'attacco a Pearl Harbor e l'inizio delle ostilit\u00e0 con l'Impero nipponico. Poco prima, alle 05:25, la 18\u00aa Unit\u00e0 aerea era stata informata del pari dello scoppio della guerra ed ebbe l'ordine di attaccare immediatamente Guam. Una ventina di velivoli decollarono in fretta e verso le 08:30 arrivarono su Guam, iniziando l'attacco: il primo bersaglio fu la petroliera \"Robert L. Barnes\", ferma nella rada di Apra, che fu danneggiata da diverse bombe esplose in acqua e abbandonata dall'equipaggio; quindi gli aerei si accanirono sul \"Penguin\", che aveva mollato gli ormeggi e si era portato in mare aperto a ovest di Apra, per avere pi\u00f9 spazio di manovra. La nave oppose una strenua resistenza e riusc\u00ec ad abbattere un bombardiere ma, poco dopo, un grappolo di ordigni scoppi\u00f2 sui due lati del dragamine: le onde d'urto causarono danni pesanti, le schegge uccisero un marinaio e ferirono altri sessanta componenti dell'equipaggio. Il comandante, tenente di vascello James W. Haviland III, decise allora di autoaffondare il \"Penguin\", che sprofond\u00f2 a poco meno di 3 chilometri dalla costa: l'equipaggio raggiunse sulle scialuppe la terraferma. Gli apparecchi nipponici sganciarono quindi le ultime bombe sulla riva e presero la via del ritorno; a Saipan fecero il pieno di carburante, furono riarmati e ripartirono per Guam, iniziando un secondo bombardamento alle 13:30 che si concentr\u00f2 in particolare sulla petroliera, sulla stazione radio e sul quartier generale della Pacific Cable Company. Coppie di aeroplani o singoli velivoli, comunque, mitragliarono villaggi, strade e le installazioni della marina a Piti e Agana. A sera ebbero fine anche i voli sporadici e il capitano McMillin organizz\u00f2 la difesa; fece poi evacuare Agana eccettuato l'ospedale in periferia, dove furono sistemati i feriti, e ordin\u00f2 di radunare e imprigionare i residenti giapponesi sull'isola, che allora ammontavano a trentanove adulti e 211 bambini nippo-chamorro. I danni erano estesi, numerosi edifici erano stati distrutti o ridotti in rovina; le caserme a Sumay e i depositi di Piti avevano subito distruzioni importanti cos\u00ec come le vie di comunicazione.\nIl mattino del 9 dicembre la 18\u00aa Unit\u00e0 aerea rinnov\u00f2 le incursioni su Guam. Due bombe scoppiarono tra le gi\u00e0 devastate caserme a Sumay e vari altri ordigni piovvero sulle installazioni della marina attorno Apra Harbor. Gli aviatori giapponesi riferirono, ormai con certezza, che non erano presenti piazzole d'artiglieria o postazioni difensive d'altro genere, n\u00e9 ostacoli o mine in nessuna delle baie; fu individuato solamente un nido di mitragliatrice tra le case a nord di Agana. Queste informazioni furono ritrasmesse alla forza d'invasione assemblata a Rota, che part\u00ec alla volta dell'isola in due gruppi separati: le truppe dell'esercito dovevano sbarcare a sud della penisola di Orote, tra i villaggi di Merizo e Umatac, il resto degli uomini a nord-est di Agana, presso la baia Dungcas. Non \u00e8 chiaro quando le operazioni anfibie ebbero effettivamente inizio e si parla sia delle 02:30, sia delle 04:00, quando i difensori osservarono diversi razzi illuminanti sparati dalle navi giapponesi al largo di Dungcas. I soldati dell'esercito approdarono senza incontrare alcuna resistenza a sud di Umatac, ma la prevista marcia su Agat non pot\u00e9 avvenire perch\u00e9 fu scoperto con disappunto che non vi erano tracciati adeguati; le truppe furono dunque reimbarcate ed eseguirono un secondo sbarco a punta Facpi, che per\u00f2 si rivel\u00f2 superfluo. Infatti gli effettivi della 5\u00aa Forza di difesa avevano messo piede a terra a Dungcas e subito erano avanzati su Agana, poco pi\u00f9 di 3 chilometri a sud-ovest; la fanteria di marina, bene addestrata e determinata, assalt\u00f2 ed espugn\u00f2 il nido di mitragliatrice segnalato dagli aerei e quindi impegn\u00f2 un duro combattimento contro i circa 80 miliziani Chamorro nella cittadina, appoggiati da qualche militare statunitense: quasi tutti i marine rimasero a Sumay. I giapponesi furono respinti due volte ma, al terzo attacco, la difesa venne meno e l'ospedale, la stazione radio distrutta e l'arsenale di Piti furono rapidamente occupati. A questo punto il capitano McMillin comprese che ogni ulteriore resistenza era vana e, presentatosi alle linee nipponiche, inizi\u00f2 alle 05:45 le trattative; poco dopo le 06:00 capitol\u00f2 ufficialmente e si impegn\u00f2 per spargere la notizia della resa.\nPerdite, bilancio e conseguenze.\nLa breve battaglia era costata quattro morti e ventidue feriti alla milizia locale, cinque morti e tredici feriti alla guarnigione marine, otto morti per la marina (pi\u00f9 il singolo decesso e i sessanta feriti del \"Penguin\"); nel complesso gli Stati Uniti contarono diciotto morti e novantacinque feriti. Gli attaccanti ebbero un morto e sei feriti nelle file della 5\u00aa Forza. Inoltre il soldato di prima classe Kaufmann, per motivi rimasti ignoti, fu giustiziato subito dopo la fine degli scontri. L'unico statunitense che sfugg\u00ec alla cattura fu il marinaio George R. Tweed, che riusc\u00ec a rimanere nascosto grazie all'aiuto dei Chamorro. Le forze nipponiche fecero prigionieri tutti i restanti militari e civili statunitensi, che il 10 gennaio 1942 furono evacuati via nave verso i campi di detenzione in Giappone, e si impadronirono della \"Robert L. Barnes\": sebbene crivellata da proiettili e schegge e in parte allagata, fu completamente riparata e serv\u00ec nella marina mercantile nipponica sotto il nome \"Hasu Maru\", sopravvivendo alla guerra. Sempre alla met\u00e0 del gennaio 1942 il Distaccamento dei Mari del sud lasci\u00f2 Guam, sulla quale rimase di presidio il reparto di fanteria di marina: esso fu ridotto a 150 effettivi e rinominato 54\u00aa Unit\u00e0 navale di guardia. Nel settembre 1942 crebbe a 305 uomini e altri 425 giunsero al principio del 1944. Nel frattempo, durante il giugno 1942, era avvenuto uno scambio di prigionieri: le cinque infermiere e una sesta donna (incinta alla fine del 1941, rimasta su Guam e divenuta madre durante la detenzione) furono messe sulla nave passeggeri \"Asama Maru\" e riconsegnate.\nInizialmente l'occupazione fu portata avanti dai giapponesi con l'intento di accattivarsi il sostegno dei Chamorro. Sin da subito, per\u00f2, i rapporti furono improntati a certa freddezza a causa della ridenominazione di Guam come \"Omiyajima\" (\"Isola del grande tempio\") e di Agana come \"Akashi\" (\"Pietra rossa/splendente\"), uno smacco per l'orgoglio indigeno. Successivamente i militari imposero l'insegnamento della lingua giapponese nelle scuole e organizzarono sia il razionamento del cibo, sia un duro apparato repressivo che puniva un'intera famiglia o comunit\u00e0 per le infrazioni commesse da un singolo individuo. Verso la fine del 1943 il regime si fece pi\u00f9 brutale e uomini, donne e bambini furono cooptati come forza lavoro per il completamento di tre aeroporti militari: la marina imperiale tentava di recuperare il tempo perduto nello sviluppare Guam come base, dacch\u00e9 le sorti del conflitto si erano capovolte e il fronte si avvicinava alle Marianne da sud e da est. Nei primi mesi del 1944, perci\u00f2, iniziarono ad affluire unit\u00e0 dell'esercito imperiale, che presero in mano il governo dell'isola; scuole e chiese furono chiuse e, per nutrire la guarnigione in crescita continua (nonostante l'efficace contrasto delle squadre di sommergibili statunitensi), il comandante tenente generale Takeshi Takashima fece requisire tutte le scorte alimentari. Al contempo fece radunare i Chamorro in campi di concentramento con razioni, cure mediche e condizioni igieniche del tutto inadeguate; i malati non ebbero cibo, in quanto non produttivi, e lo sfruttamento nei febbrili lavori di fortificazione fu incrementato: i morti furono centinaia. Diversi locali furono altres\u00ec giustiziati per aver mostrato fedelt\u00e0 agli Stati Uniti. Nella macchina repressiva instaurata a Guam si distinse Samuel Shinohara, nato in Giappone e residente dagli anni trenta nelle isole del mandato, che si rivel\u00f2 uno stretto collaboratore degli occupanti; aiut\u00f2 i soldati imperiali nelle confische, promosse un'associazione filogiapponese e commise due stupri.\nGuam fu infine riconquistata dagli Stati Uniti nel luglio-agosto 1944 dopo una feroce battaglia tra la guarnigione, arrivata a circa uomini (due terzi appartenenti all'esercito), e il III Amphibious Corps forte di oltre effettivi, quasi la met\u00e0 marine. Divenne in seguito una base fondamentale nella susseguente campagna di bombardamenti strategici sulle isole metropolitane nipponiche."}
{"id": "3516538", "revid": "287204", "url": "https://it.wikipedia.org/wiki?curid=3516538", "title": "Jael", "text": ""}
{"id": "3516539", "revid": "47767", "url": "https://it.wikipedia.org/wiki?curid=3516539", "title": "Ya\u00ebl", "text": ""}
{"id": "3516540", "revid": "47767", "url": "https://it.wikipedia.org/wiki?curid=3516540", "title": "Yael", "text": ""}
{"id": "3516541", "revid": "47767", "url": "https://it.wikipedia.org/wiki?curid=3516541", "title": "Iahel", "text": ""}
{"id": "3516543", "revid": "47767", "url": "https://it.wikipedia.org/wiki?curid=3516543", "title": "Jailj", "text": ""}
{"id": "3516554", "revid": "1310927", "url": "https://it.wikipedia.org/wiki?curid=3516554", "title": "Gast\u00f3n Sangoy", "text": ""}
{"id": "3516566", "revid": "76437", "url": "https://it.wikipedia.org/wiki?curid=3516566", "title": "Greg Allman", "text": ""}
{"id": "3516567", "revid": "151034", "url": "https://it.wikipedia.org/wiki?curid=3516567", "title": "Mariofania", "text": ""}
{"id": "3516568", "revid": "767487", "url": "https://it.wikipedia.org/wiki?curid=3516568", "title": "Alberto Lora", "text": "Caratteristiche tecniche.\nLora pu\u00f2 agire da terzino o da esterno destro. Nonostante sia piccolo fisicamente risulta molto abile in questi ruoli grazie a delle discrete doti tecniche e a una grande corsa.\nCarriera.\nGioca nell Sporting de Gij\u00f3n dal 2007. Nella stagione 2007-2008 ha ottenuto una presenza nella sconfitta per 0-1 in casa contro il Celta de Vigo.\nNel 2009-2010, Lora \u00e8 stato dirottato sulla fascia destra, divenendo titolare. La squadra ottenne il quindicesimo posto."}
{"id": "3516573", "revid": "767487", "url": "https://it.wikipedia.org/wiki?curid=3516573", "title": "Nikolaj Ivanovi\u010d Kisel\u00ebv", "text": "Biografia sportiva.\nLa carriera come calciatore.\nDa giovane giocava a Kine\u0161ma dove inizi\u00f2 a giocare con la squadra di calcio di Kine\u0161ma \"Tomna\". La squadra principale della regione \u00e8 la Futbol'nyj Klub Tekstil\u0161\u010dik Ivanovo ma lui non vi entr\u00f2. Al termine degli studi si trasfer\u00ec a Sjevjerodonec'k invitato dall'allenatore Evgenij Pestov per giocare con la squadra \"Chimik\". Nel 1967 passa alla squadra di Lugansk \"Zarja\" dall'allenatore Evgenij Gorjanskij. \nPi\u00f9 tardi dei conoscenti raccomandarono Kisel\u00ebv a Nikita Simonjan allenatore della Futbol'nyj Klub Spartak Moskva, il quale lo invit\u00f2 a Mosca dapprima giocando da difensore e poi da centrocampista e in questa formazione \u00e8 diventato campione e vincitore della coppa dell'Unione Sovietica. Gioc\u00f2 14 partite per la nazionale sovietica (1969-1971) e partecip\u00f2 alla coppa del mondo del 1970. \nPer colpa di un infortunio alla schiena la sua carriera si rivel\u00f2 di breve durata.\nLa carriera come allenatore.\nDebutt\u00f2 come allenatore nel 1984 per la squadra bielorussa \"Gomsel'ma\u0161e\" con la quale conquist\u00f2 il quinto posto nella classifica delle migliori squadre nella storia dei campionati dell'URSS. Per motivi familiari si trasfer\u00ec poi a Lipeck dove per un anno lavor\u00f2 con la squadra locale \"Metallurg\". Successivamente fece un breve viaggio di lavoro a Samarcanda. \nNel 1989 and\u00f2 a lavorare come allenatore negli Emirati Arabi Uniti dove tra il 1989 e il 1993 lavor\u00f2 come direttore tecnico e come allenatore tra il 1994 e il 1995. Non divent\u00f2 capo allenatore poich\u00e9 il club per cui lavorava non volle firmare un contratto secondo le sue condizioni. \nNel 1996 torn\u00f2 in Russia per la posizione di capo allenatore della squadra di Saratov \"Sokol\". Nel 2010 divent\u00f2 il capo allenatore della squadra \"Or\u00ebl\" ma alla fine della stagione del 2010 fu licenziato."}
{"id": "3516577", "revid": "621682", "url": "https://it.wikipedia.org/wiki?curid=3516577", "title": "Nikolai Kiselev", "text": ""}
{"id": "3516581", "revid": "729019", "url": "https://it.wikipedia.org/wiki?curid=3516581", "title": "La Coccinella", "text": "La Coccinella \u00e8 una casa editrice italiana che fa parte del gruppo GeMS (Gruppo Editoriale Mauri Spagnol). \u00c8 stata fondata nel 1977 ed \u00e8 specializzata nella pubblicazione di libri per ragazzi.\nStoria.\nLa casa editrice viene fondata nel 1977 da Domenico Caputo, Giuliana Crespi, Loredana Farina e Giorgio Vanetti, con l'obiettivo di pubblicare nuovi prodotti editoriali. La Coccinella \u00e8 famosa, anche a livello internazionale, per aver creato i \"libri coi buchi\", volumi cartonati adatti all'et\u00e0 pre-scolare.\nNel 1988 nel capitale sociale de La Coccinella entra RCS MediaGroup con la partecipata RCS Libri SpA con una quota del 60%, per poi passare nei primi mesi del 2009 alla Cartotecnica Montebello SpA che ne posseder\u00e0 il 100% del capitale.\nNel maggio del 2009 La Coccinella Srl entra a fare parte del Gruppo Editoriale Mauri Spagnol (GeMS) con una quota del 56%, mentre il 44% rimarr\u00e0 alla Cartotecnica Montebello.\nGianluca Mazzitelli, gi\u00e0 amministratore delegato di Adriano Salani Editore, \u00e8 anche amministratore delegato de La Coccinella ."}
{"id": "3516583", "revid": "599013", "url": "https://it.wikipedia.org/wiki?curid=3516583", "title": "Gr\u00e9gory Arnolin", "text": ""}
{"id": "3516584", "revid": "110157", "url": "https://it.wikipedia.org/wiki?curid=3516584", "title": "Il minotauro (Tammuz)", "text": "Il minotauro \u00e8 un romanzo dello scrittore israeliano Benjamin Tammuz pubblicato in Italia dalla Edizioni e/o nel 1997.\nTrama.\nIl romanzo narra del folle e improbabile innamoramento di un agente segreto israeliano nei confronti di una giovanissima e bellissima donna inglese. In un giorno qualunque il quarantunenne agente segreto incrocia su un bus di linea londinese una studentessa diciassettenne, ed \u00e8 immediatamente rapito dalla sua figura corrispondente all'immagine eterea che ha sempre avuto dell'anima gemella. La segue e, scoperto dove vive, inizia un'anonima corrispondenza epistolare dichiarandosi apertamente e regalandole dischi di Mozart. L'agente \u00e8 sposato con figli, svolge un lavoro pericoloso ed \u00e8 fortemente attaccato alla patria, ma nessuno di questi sar\u00e0 il motivo principale per cui non si riveler\u00e0 mai alla ragazza. L'amore perfetto vive di sensazioni, emozioni, su di un livello puramente spirituale dove solo le anime si incontrano e non pu\u00f2 quindi essere contaminato dal contatto fisico. Questa sua concezione astratta dell'amore lo porter\u00e0 a isolare la sua amata da possibili altri corteggiatori, anche con metodi drastici.\nDiversi sono i temi sviluppati concordemente alla storia d'amore tra i quali spiccano l'emigrazione degli ebrei in Palestina, una cultura trasversale e unificante tra i Paesi dell'area mediterranea e la musica. In particolare quest'ultimo \u00e8 interessante per la suddivisione che ne fa in tre cerchi concentrici rappresentanti, mentre si avanza verso quello pi\u00f9 interno, una conoscenza sempre pi\u00f9 intima dell'essenza della musica. Evidente risulta il parallelismo con l'amore vissuto tra i due protagonisti.\nIl titolo del romanzo fa riferimento al quadro appeso nella stanza da letto dell'agente segreto in giovane et\u00e0. Sono rappresentati il minotauro e una fanciulla verso cui tende, ma senza riuscire a raggiungerla."}
{"id": "3516586", "revid": "599013", "url": "https://it.wikipedia.org/wiki?curid=3516586", "title": "Anatolij Puza\u010d", "text": ""}
{"id": "3516587", "revid": "621682", "url": "https://it.wikipedia.org/wiki?curid=3516587", "title": "Anatoliy Puzach", "text": ""}
{"id": "3516588", "revid": "621682", "url": "https://it.wikipedia.org/wiki?curid=3516588", "title": "Anatoly Puzach", "text": ""}
{"id": "3516593", "revid": "1149807", "url": "https://it.wikipedia.org/wiki?curid=3516593", "title": "Episodi de Le avventure del bosco piccolo (prima stagione)", "text": "La prima stagione di \"Le avventure del bosco piccolo\" \u00e8 andata in onda nel Regno Unito sul canale Children's BBC tra il 6 gennaio 1993 e il 31 marzo 1993, mentre in Italia \u00e8 stata trasmessa su Rai 2 a partire dal 1993.\nAddio Bosco Natio.\nLe macchine degli uomini stanno inesorabilmente distruggendo il bosco di Farthing, chiamato Bosco Nat\u00eco dalle creature che lo abitano. Quando infine cominciano a sversare materiali di risulta nello stagno, ovvero l'unica riserva d'acqua disponibile, il pericolo induce gli animali del bosco a decidere il da farsi. Si organizza un'assemblea nella quale il Rospo, appena tornato da un lungo viaggio, dichiara di conoscere una riserva naturale chiamata Parco del Daino Bianco in cui ognuno potrebbe vivere al sicuro. Decisi a partire, tutti si impegnano a collaborare e a sostenersi l'un l'altro durante il viaggio stringendo un solenne patto di mutua protezione. Il compito di capo in questo branco cos\u00ec eterogeneo viene assegnato a Volpe.\nInizia l'avventura.\nLa notte seguente all'assemblea il gruppo si mette in cammino. Attraversato il cantiere ai margini del bosco, la necessit\u00e0 d'acqua spinge i viandanti animali a dissetarsi nella piscina di una villetta, correndo il rischio di farsi scoprire dagli inquilini umani. All'alba si ritroveranno a dover attraversare una strada asfaltata, sulla quale sia Rospo che Vipera saranno sul punto di trovare la morte. Infine tutti si addormentano in un praticello apparentemente tranquillo.\nAl fuoco!\nBoati rumorosi svegliano bruscamente i membri del gruppo, che a loro insaputa sono finiti in un campo di addestramento militare. Sfuggiti alla sparatoria, giungono in una palude dove i Tritoni decidono di stabilirsi definitivamente per non continuare a soffrire la carenza d'acqua. Di nuovo in cammino, si scopre che Rospo e Talpa sono rimasti indietro. Intanto, a causa di un mozzicone di sigaretta lanciato da un uomo nell'erba, nelle vicinanze \u00e8 scoppiato un grande incendio e Volpe \u00e8 costretto a inoltrarvisi per trovare e salvare Rospo. Talpa viene trovato e portato via da un pompiere, ma poi riuscir\u00e0 a scappare e tutta la comitiva si riunir\u00e0. L'area inghiottita dalle fiamme e dal fumo \u00e8 proprio quella della palude, e questo non lascia speranze sulla sorte dei Tritoni.\nUn rifugio pericoloso.\nPer passare la notte al riparo da un violento temporale, tutta la compagnia si rifugia in un fienile e agli uccelli viene assegnato il compito di far la guardia dal contadino. Ma quando \u00e8 il turno della Fagiana, l'uomo la scopre e la uccide. Poi sbarra le porte del capanno per intrappolare tutti gli altri all'interno. In fretta e furia si decide di scavare un tunnel per uscire fuori, e Talpa si rivela provvidenziale. In seguito i fuggitivi si salvano dal cane del contadino solo grazie a Volpe che riuscir\u00e0 a distrarlo. Arrivati in un boschetto, si accorgono che Vipera \u00e8 rimasta alla fattoria.\nTrappola mortale.\nQualcuno deve tornare indietro per recuperare Vipera, e Fagiano si offre volontario anche per dare un ultimo addio alla sua compagna. Ma una volta l\u00ec, scorgendo ci\u00f2 che resta di lei, arrostita in un piatto, grida di dolore facendosi notare dal contadino che gli fa fare la stessa fine. Sar\u00e0 Gufo a trovare Vipera e a ricondurla dagli altri. Il viaggio riprende, finch\u00e9 il gruppo non giunge sulle sponde di un grande fiume. Durante la traversata i conigli si fanno prendere dal panico, e Volpe e Tasso, dopo averli salvati, vengono trascinati via dalla corrente e dai detriti, senza lasciare tracce.\nChi sar\u00e0 il capo?\nTasso viene ritrovato e tratto in salvo con difficolt\u00e0 dalle acque del fiume. Di Volpe non si sa pi\u00f9 nulla. Non resta che rimettersi in marcia, e Tasso assume il comando della compagnia, subendo per questo le critiche di Gufo. Ma Rospo non riesce pi\u00f9 come prima a trovare la strada, per colpa dell'istinto territoriale che lo attira di pi\u00f9 verso il Bosco Nat\u00eco. Come se non bastasse, a bloccare di nuovo il cammino c'\u00e8 la nascita dei piccoli dei Topolini, che si ritrovano quindi in grande difficolt\u00e0 a proseguire il viaggio in queste condizioni.\nNuovi amici, vecchi nemici.\nDopo lunghe discussioni i Topolini e le Arvicole decidono di separarsi dal gruppo per stabilirsi nelle campagne circostanti. Ma appena detto addio ai loro amici, si ritrovano alla merc\u00e9 di una sanguinaria Averla che uccide tutti i piccoli dei Topolini. Non resta loro che riaggregarsi alla comitiva, la cui guida, Rospo, ha ritrovato il senso dell'orientamento. Volpe, intanto, \u00e8 ancora vivo e si risveglia su una chiatta abbandonata, che, percorrendo il fiume, \u00e8 arrivata in una citt\u00e0. Scappa e si rifugia in un cantiere dove stringe un patto d'alleanza con un gatto. A bordo di un camion esce fuori dalla citt\u00e0 e infine incontra nel bosco vicino un'affascinante volpe femmina che lo invita a farle compagnia.\nAmici in pericolo.\nVolpe \u00e8 indeciso se rintracciare i suoi amici o restare con Volpina, la sua nuova conoscenza. Lei, dal canto suo, non sa se vorrebbe seguirlo nel suo lungo viaggio, ma intanto lo aiuta a seguire le tracce degli altri. Purtroppo si ritrovano nel bel mezzo di una caccia alla volpe, ad opera di uomini a cavallo. Volpe cerca di fare da esca per distogliere i cani da Volpina, senza riuscirci. Dall'alto di una collina Tasso e gli altri assistono impotenti alla situazione. Volpina, sul punto di raggiungerli, si accascia a terra esausta proprio davanti al cacciatore, ma viene salvata da Vipera che d\u00e0 un morso al cavallo di questi, facendolo stramazzare a terra. Tornata la calma, Volpina decide di seguire Volpe e di diventare la sua compagna.\nLa rinuncia.\nI viaggiatori giungono in una cava dove fanno una sosta per dissetarsi. L\u00ec incontrano Fischietto, un airone con un foro di proiettile nell'ala che gli fa emettere un fischio quando \u00e8 in volo. Sar\u00e0 lui a salvare Rospo dalle fauci di una grossa carpa, e in seguito decide di unirsi alla compagnia, prestando anch'egli il solenne giuramento insieme a Volpina. Proseguendo nel cammino, il gruppo si imbatte in una caccia al fagiano in cui uno dei piccoli dei conigli, colto in un momento di distrazione, viene ucciso. Ci si ferma per la notte, prima di riprendere il viaggio.\nTra due mali....\nRipresa la marcia, i nostri eroi si accorgono che i cacciatori di volpi sono di nuovo sulle loro tracce, ma ad attenderli pi\u00f9 avanti c'\u00e8 un altro ostacolo, il pi\u00f9 pericoloso che si siano mai trovati ad affrontare: un'autostrada. Non senza difficolt\u00e0 riescono ad attraversare le prime cors\u00ece in cui le auto sono imbottigliate nel traffico. Ma nel secondo tratto l'unica soluzione per i pi\u00f9 piccoli \u00e8 farsi trasportare nel becco di Fischietto, fatta eccezione per i Ricci a causa dei loro aculei. Nel tentativo di attraversare, i due Ricci periranno investiti da un camion. Gli altri ce la faranno.\nCalma mortale.\nI viandanti si ritrovano ad attraversare una zona di campi coltivati, ma grazie a un'intuizione di Volpe e di Gufo ci si accorge appena in tempo che sono campi avvelenati, e che le verdure intorno a loro sono tossiche perch\u00e9 cosparse di pesticidi. Per trovare del cibo per tutti, allora, Volpe e alcuni altri compiono un'incursione notturna nella vicina citt\u00e0, mentre il resto del gruppo giunge in un campo ancora incontaminato. Ma al mattino irrompono all'improvviso le macchine dell'uomo che spruzzano veleno, dalle quali gli animali si salveranno per un pelo. Infine Volpe propone a tutti di attraversare la citt\u00e0.\nPandemonio.\nDopo tutte le peripezie trascorse, ai protagonisti mancava solo di addentrarsi in una citt\u00e0. Lo fanno col favore del buio, ma ben presto scoppia un acquazzone e tutti si rifugiano all'interno di una chiesa. Purtroppo al mattino giunge un muratore a chiudere la spaccatura nel muro dalla quale erano entrati. Intrappolati, sono costretti a restare nascosti in chiesa proprio durante la celebrazione di un matrimonio. Ma ci mettono poco a farsi notare e in breve scoppia il caos totale. Fuggendo all'impazzata, si disperdono tutti ai quattro venti.\nFinalmente!\nIl gruppo si ritrova totalmente smembrato proprio quando il Parco del Daino Bianco \u00e8 a poche ore di cammino. Gli uccelli volano in lungo e in largo alla ricerca dei dispersi. Tasso e Donnola, di nuovo in citt\u00e0, si sono rifugiati nella cantina di un'enoteca dove Donnola finisce per ubriacarsi. I conigli sono intrappolati in un fossato, mentre i Topolini, le Arvicole e i Toporagni si ritrovano in uno sterminato campo da golf, in fastidiosa compagnia di Vipera. Ma piano piano la comitiva riesce a ricompattarsi, per poter finalmente fare il proprio ingresso alla tanto agognata riserva naturale, dove l'accoglie il Daino Bianco in persona. Egli stesso dichiara che, con la loro impresa, Volpe e i suoi compagni hanno fatto storia."}
{"id": "3516594", "revid": "729019", "url": "https://it.wikipedia.org/wiki?curid=3516594", "title": "Ademaro Nicoletti Altimari", "text": "Biografia.\nFiglio del fratello minore del generale Gustavo, gi\u00e0 Ispettore generale del Genio e del corpo aeronautico, nacque a Livorno il 6 aprile 1903 ed incominci\u00f2 la sua carriera di aviatore a Lonate Pozzolo, dove si dedic\u00f2 anche ad attivit\u00e0 sperimentale. Nel 1925, appena ricevuta la nomina a sottotenente, esegu\u00ec con successo un lancio con un paracadute di tipo sperimentale. Divenuto pilota militare di apparecchi da caccia fu assegnato al 1\u00ba Stormo Caccia Terrestre di stanza a Campoformido. Partecip\u00f2, agli ordini del generale Italo Balbo alla Crociera aerea del Decennale che si tenne tra il 1\u00ba luglio ed il 12 agosto 1933 sulla rotta Orbetello-Chicago-New York-Roma, pilotando un idrovolante SIAI-Marchetti S.55. Per questo fatto gli fu conferita la Medaglia d'oro al valor aeronautico.\nDivenuto istruttore di volo cieco presso la Scuola della N.A.D.A.M (Navigazione Aerea di Alto Mare) di Orbetello, si offr\u00ec volontario per trasporti su lunghe tratte di aerei venendo nominato comandante di squadriglia di ricognizione e in seguito comandante di un gruppo da bombardamento veloce, incarico che ricopriva all'entrata in guerra del Regno d'Italia, avvenuta il 10 giugno 1940.\nA quella data ricopriva, con il grado di maggiore, l'incarico di comandante del 42\u00ba Gruppo. del 12\u00ba Stormo Bombardamento Terrestre di stanza sull'aeroporto di Orvieto-Castel Viscardo, ed equipaggiato con i trimotori Savoia-Marchetti S.79 Sparviero.\nLo Stato maggiore della Regia Aeronautica avrebbe preferito risparmiargli i rischi, non assegnandolo a teatri di guerra, ma egli chiese ed ottenne di restare al comando del suo gruppo che fu trasferito a Rodi, nelle isole del Dodecaneso. In quel ciclo operativo, con i suoi gregari, riusc\u00ec a colpire ed affondare, nonostante la violenta reazione contraerea, una nave da guerra nemica.\nIl 30 luglio 1940 part\u00ec per una missione di bombardamento, ma il suo aereo subito dopo il decollo a pieno carico soffr\u00ec di una improvvisa avaria ai propulsori ed egli fu costretto ad eseguire un atterraggio di emergenza. Il velivolo prese fuoco, e con il rischio di esplosione a causa delle bombe trasportate, si prodig\u00f2 per evacuare l'equipaggio ed abbandon\u00f2 il velivolo per ultimo, con il corpo gravemente ustionato. Mor\u00ec poco dopo, e in sua memoria gli fu conferita la Medaglia d'oro al valor militare, massima onorificenza italiana.\n\u00c8 sepolto nel cimitero di Orbetello, insieme agli altri appartenenti alla trasvolata atlantica. Una via di Fiumicino porta il suo nome."}
{"id": "3516596", "revid": "122998198", "url": "https://it.wikipedia.org/wiki?curid=3516596", "title": "Iv\u00e1n Cu\u00e9llar", "text": ""}
{"id": "3516597", "revid": "1851848", "url": "https://it.wikipedia.org/wiki?curid=3516597", "title": "Nikolaj Mano\u0161in", "text": ""}
{"id": "3516599", "revid": "621682", "url": "https://it.wikipedia.org/wiki?curid=3516599", "title": "Nikolai Manoshin", "text": ""}
{"id": "3516601", "revid": "765509", "url": "https://it.wikipedia.org/wiki?curid=3516601", "title": "Lettuce Midorikawa", "text": ""}
{"id": "3516604", "revid": "41074768", "url": "https://it.wikipedia.org/wiki?curid=3516604", "title": "Regioni temperate", "text": ""}
{"id": "3516606", "revid": "1566286", "url": "https://it.wikipedia.org/wiki?curid=3516606", "title": "Angelo Scalenghe", "text": "Biografia.\nTra i pi\u00f9 validi cineoperatori italiani dell'epoca muta, inizi\u00f2 all'\"Ambrosio Film\", dove tra il 1911 e il 1912 firm\u00f2 la fotografia di titoli di grande rilievo come \"La nave\" e \"Parsifal\".\nNel 1913 pass\u00f2 alla \"Gloria Film\", dove fu assunto come direttore tecnico e capo operatore, e dove costru\u00ec anche speciali macchine da presa. Tra i suoi maggiori lavori della casa vi furono \"Anima perversa\" (1913), \"Ma l'amor mio non muore\" (1913), \"Iwna, la perla del Gange\" (1914), \"Nerone e Agrippina\" (1914) e \"La maschera folle\" (1915).\nPassato in seguito all'\"Excelsa Film\" e alla \"Monopol Film\" di Roma, in quest'ultima casa Scalenghe effettu\u00f2 le riprese de \"La menzogna\" di Augusto Genina, ma mor\u00ec improvvisamente durante le lavorazioni del film."}
{"id": "3516608", "revid": "767487", "url": "https://it.wikipedia.org/wiki?curid=3516608", "title": "Aleksej Mamykin", "text": "Carriera.\nCon la maglia della nazionale sovietica ha preso parte ai Mondiali del 1962, mettendo a segno un gol."}
{"id": "3516609", "revid": "287204", "url": "https://it.wikipedia.org/wiki?curid=3516609", "title": "Iv\u00e1n Hern\u00e1ndez", "text": ""}
{"id": "3516612", "revid": "621682", "url": "https://it.wikipedia.org/wiki?curid=3516612", "title": "Aleksei Mamykin", "text": ""}
{"id": "3516616", "revid": "64860", "url": "https://it.wikipedia.org/wiki?curid=3516616", "title": "Antonio Gerardi", "text": "Biografia.\nCresciuto ad Avigliano e diplomato in ragioneria, esordisce, all'et\u00e0 di tredici anni, come conduttore radiofonico a Radio Sud di Potenza, per poi approdare a Radionorba nel 1988. Nel 1993 viene ingaggiato da RTL 102.5, dove conduce per 7 anni \"La Famiglia\" (in precedenza noto come \"Ed ecco a voi\"), assieme a Luca Viscardi e Jennifer Pressman, e nel 1996 passa a Radio Kiss Kiss, dove conduce la trasmissione pomeridiana \"Guaglione on air\". \nNel 2003 diventa inviato del programma televisivo \"Le Iene\". Nel 2007 esordisce come attore cinematografico nel film \"Il rabdomante\" e, successivamente, ottiene ruoli in molte pellicole tra cui \"Questo piccolo grande amore\" (2009), \"Basilicata coast to coast\" (2010), \"Qualunquemente\" (2011) e \"Diaz - Don't Clean Up This Blood\" (2012). Per la televisione \u00e8 apparso in \"Crimini\", nell'episodio \"Mork e Mindy\", in cui interpreta un agente di polizia, e \"Romanzo criminale\", nei panni de Il Sardo. Ha preso parte alle fiction \"La nuova squadra - Spaccanapoli\" (2011) e \"Paolo Borsellino - I 57 giorni\" (2012), rispettivamente nei ruoli del boss \"Michele Malinconico\" e del pentito Gaspare Mutolo.\nDal 2010 al 2011 \u00e8 la voce del cane Golia nel programma televisivo \"Focus Uno\". Nel 2015 fa parte del cast de \"1992\", nel ruolo di Antonio Di Pietro, e \"Sotto copertura\", in cui recita nei panni di un poliziotto. Nel 2016 conduce su RTL 102.5 \"Miseria e nobilt\u00e0 weekend\", insieme a Sara Ventura e Rajae Bezzaz e, nello stesso anno, interpreta l'agente segreto Bruno Contrada in \"Boris Giuliano - Un poliziotto a Palermo\". Nel 2017 prende parte alla nuova fiction di Rai 2 \"La porta rossa\", in cui interpreta il vice-questore Stefano Rambelli. Nel 2017 riceve a Roma il \"Premio Vincenzo Crocitti\" nella categoria \"Miglior attore cine-serie TV in carriera\"."}
{"id": "3516618", "revid": "1149807", "url": "https://it.wikipedia.org/wiki?curid=3516618", "title": "Episodi de Le avventure del bosco piccolo (seconda stagione)", "text": "La seconda stagione di \"Le avventure del bosco piccolo\" \u00e8 andata in onda nel Regno Unito sul canale Children's BBC tra il 7 gennaio 1994 e il 30 marzo 1994, mentre in Italia \u00e8 stata trasmessa su Rai 2 a partire dal 1994.\nBenvenuto agli eroi.\nL'arrivo degli animali di Farthing nel Parco del Daino Bianco viene accolto con entusiasmo dalle creature della riserva, alcune delle quali faranno coppia con vari membri del gruppo. Ma cominceranno anche ad esserci alcuni segni di intolleranza verso i nuovi arrivati, soprattutto da parte delle Volpi Blu, capeggiate da Sfregiato, una volpe dall'animo crudele. In seguito ai primi screzi, gli animali di Farthing ottengono grazie al Daino un territorio tutto per loro all'interno del parco, e decidono di continuare a far valere il loro Giuramento. Nonostante ci\u00f2, Nibbio uccide per sbaglio la signora Topolina. Ci si prepara all'arrivo dei primi freddi.\nUn inverno particolare.\n\u00c8 arrivato l'inverno, e ognuno cerca di cavarsela come pu\u00f2 per affrontare la scarsit\u00e0 di cibo. Sfregiato continua a farla da padrone e a minacciare gli animali di Farthing costringendoli a restare reclusi nel loro territorio. Tasso scompare e gli altri si mettono alla sua ricerca, finch\u00e9 Talpa non viene avvicinato dal Gatto del guardiacaccia che lo informa che il loro amico si trova al sicuro nella casa del suo padrone; costui lo sta curando dopo averlo trovato ferito e privo di sensi nella neve. Nibbio assiste da lontano all'incontro e, interpretando male le intenzioni del Gatto nei confronti di Talpa, lo attacca con violenza.\nSopravvivenza.\nSfregiato batte in continuazione i confini del territorio di Farthing, arrivando anche ad introdurvisi per rendere la vita sempre pi\u00f9 difficile agli amici di Volpe, che detesta profondamente. Minaccia e morde sul braccio Donnola, ferendola e costringendola a diventare la sua spia, poi uccide la signora Arvicola. Tasso, tornato in salute, nutre un profondo rancore verso i suoi amici che secondo lui lo hanno abbandonato nel bisogno, ma quando il Gatto vorr\u00e0 vendicarsi di Nibbio lui non esiter\u00e0 a salvarlo. Fatta la pace con gli altri, proporr\u00e0 di cercare cibo nelle fattorie, cosa che faranno anche le volpi blu, con pessimi risultati. Sfregiato vorr\u00e0 farla pagare a Volpe dopo aver visto che questi \u00e8 riuscito dove lui ha fallito miseramente.\nNuovi nemici.\nIl Guardiacaccia viene ricoverato in ospedale e gli animali del parco restano senza il loro protettore umano. Ad approfittare della situazione arrivano ben presto i bracconieri, che prendono di mira il branco di cervi. Volpe e i suoi amici, per aiutarli, decidono di compiere dei turni di guardia allo scopo di allertare in tempo il branco; poi Volpe escogita un piano per fare in modo che alla prossima incursione i cacciatori vengano attirati sul punto pi\u00f9 fragile del lago ghiacciato. Ma Sfregiato, saputo il suo piano, ne approfitta per spingerlo a sua volta nel mirino dei bracconieri. Volpe si salver\u00e0 e i suoi inseguitori avranno tutti una bella lezione.\nChi la fa, l'aspetti.\nL'inverno sta per finire. I bracconieri, dopo lo smacco sub\u00ecto, si sono intestarditi a voler acciuffare anche le volpi. Sfregiato considera Volpe la causa di tutti i guai. I cervi decidono di intervenire loro stessi contro i nemici umani, attaccandoli in massa e mettendoli in fuga. Poi torna finalmente il guardiacaccia, ma i bracconieri non si sono arresi; al loro ennesimo ritorno Volpe li attirer\u00e0 allora fino alla casa dell'uomo, che li far\u00e0 arrestare. Intanto Volpe e Volpina hanno dato alla luce quattro cuccioli.\n\u00c8 tornata Primavera.\nIl Parco del Daino Bianco pullula di nuova vita. Volpe e Volpina sono impegnati ad educare i loro figli che crescono velocemente in et\u00e0 animale. Con l'aumentare delle volpi rosse aumenta anche il clima di tensione con le volpi blu. Anche Sfregiato ha avuto dei piccoli dalla sua compagna, ma teme che non siano degni di tenere alta la supremazia del branco. Intanto giunge la notizia che Talpa \u00e8 morto per il freddo invernale. Rospo si risveglia dal letargo totalmente preso dall'istinto di dover ritornare al Bosco di Farthing, ma verr\u00e0 catturato da un bambino. Gli altri riusciranno a liberarlo e lui torner\u00e0 in s\u00e9 grazie all'incontro con una rospetta del parco che diverr\u00e0 la sua compagna.\nIniziano le ostilit\u00e0.\nTasso, non sapendo della morte del suo amico Talpa, scambia suo figlio per quest'ultimo. Il figlio accetter\u00e0 di fingersi suo padre per non dargli dispiaceri. Una dei figli di Volpe, Sognatrice, viene trovata uccisa. Volpe non ha dubbi su chi sia il colpevole. Suo figlio Audace, disobbedendogli, decide con incoscienza di andare a vendicare la sorella affrontando le volpi blu, che subito lo catturano. Volpe accorre in suo aiuto non sapendo che il figlio \u00e8 gi\u00e0 riuscito a scappare, e si ritrova a sua volta intrappolato dalla banda di Sfregiato. Si salva grazie all'intervento del Daino, avvertito dalle donnole. Alla fine della disavventura rimprovera aspramente il figlio che decider\u00e0 seduta stante di lasciare il Parco del Daino Bianco.\nTale padre, tale figlio.\nAudace si avventura al di fuori dei confini del parco e far\u00e0 amicizia con Ombrosa, un tasso che lui riuscir\u00e0 a salvare dalla morsa di una tagliola ferendosi per\u00f2 a un occhio. In seguito sar\u00e0 anche azzoppato dallo sparo di un cacciatore. Al Parco del Daino Bianco sua sorella Delizia conosce Ranger, il figlio di Sfregiato, dall'animo buono e leale all'opposto del padre; quest'ultimo intanto torna a colpire, facendo della signora Lepre la sua ultima vittima. Volpe decide di sistemarlo una volta per tutte incaricando Vipera di toglierlo di mezzo, purtroppo si dimostra approssimativo ordinando alle donnole di mandarle il messaggio che \"chiunque riuscir\u00e0 a liberare Volpe dalla Volpe Blu gli render\u00e0 un enorme servizio\", e come risultato lei capir\u00e0 di dover mordere una qualunque volpe blu. Compiuta questa azione, la vendetta di Sfregiato sar\u00e0 inevitabile.\nEsperienze amare.\nSfregiato \u00e8 deciso a passare al contrattacco con gli animali di Farthing dopo l'uccisione di uno dei suoi figli da parte di Vipera. Ranger, opponendosi ai piani bellicosi del padre, cerca di placarlo senza riuscirci. Le donnole vengono perseguitate da tutti gli altri per lo sbaglio commesso, mentre Vipera viene seriamente minacciata da Sfregiato, che riesce solo a strapparle un pezzo di coda. Intanto Audace, divenuto inabile, cerca di procacciarsi il cibo nei pollai con esiti disastrosi. Su consiglio del suo amico Corvo decide infine di tentare la fortuna recandosi in citt\u00e0.\nIncontri.\nL'amore \u00e8 nell'aria. Volpe viene a sapere da suo figlio Socievole che Delizia e Ranger si sono innamorati, e dopo un iniziale disappunto, accetter\u00e0 di incontrare Ranger per conoscere le sue posizioni riguardo alla disputa fra i loro due branchi, che sono molto diverse da quelle di Sfregiato. Quest'ultimo continua a perseguitare Vipera. In citt\u00e0, Audace incontra una volpina di nome Bisbiglio, che diventa la sua compagna. Ma a nuovi incontri si contrappongono gli addii: il vecchio Tasso muore.\nMomento di riflessione.\nDurante l'inverno, Audace riesce a sopravvivere grazie al sostegno di Bisbiglio, di Corvo e del suo nuovo amico Rollo, un cane San Bernardo. Bisbiglio, scoprendo di essere in dolce attesa, lo spinge a trasferirsi al Parco del Daino Bianco per la sicurezza dei cuccioli. Audace accetta di malavoglia e si trova quindi a dover fare i conti con il suo passato. Il faticoso viaggio di ritorno lo indebolir\u00e0 ulteriormente. Al parco Volpina incontra Lady Blue, la compagna di Sfregiato; tra le due scoppia una violenta lotta e Volpe decider\u00e0 che \u00e8 arrivato il momento di passare allo scontro diretto con il nemico.\nIl sangue non \u00e8 acqua.\nAnche per Sfregiato \u00e8 ormai guerra aperta; ha deciso di stanare e annientare tutti gli animali di Farthing insieme alla sua banda. Volpe e gli altri vengono a sapere dei suoi piani grazie all'avvertimento di Ranger, e cos\u00ec si rifugiano tutti nella tana di Volpe, in stato di allerta. All'arrivo del branco di Sfregiato, il nostro eroe gli propone un duello corpo a corpo per stabilire chi \u00e8 il pi\u00f9 forte. La lotta viene per\u00f2 interrotta dall'arrivo del guardiacaccia. Volpe \u00e8 sul punto di finire Sfregiato, ma gli risparmia la vita accontentandosi di avergli gi\u00e0 dato una lezione definitiva. Ma Vipera ha ben altre intenzioni nei confronti dell'odiata volpe blu.\nRiconciliazione.\nNonostante abbia perso le forze, Sfregiato non rinuncia a imporre la sua presenza e sbrana la signora Coniglio. Ma poi verr\u00e0 ucciso da Vipera che, togliendolo di mezzo una volta per tutte, compie la sua vendetta. La notizia si diffonde a macchia d'olio per tutta la riserva. Audace, ridotto allo stremo dai suoi acciacchi, arriva con Bisbiglio ai confini del Parco ma si ferma l\u00ec, mentre la compagna si reca da Volpe e Volpina per informarli sulle sue condizioni. I due faranno giusto in tempo a raggiungere il figlio per dirgli addio e vederlo morire. Gli promettono che si prenderanno cura dei suoi piccoli. L'unione tra Delizia e Ranger, approvata finalmente da Volpe, porter\u00e0 la pace tra gli animali della riserva e nuove speranze illuminano il futuro nel Parco del Daino Bianco."}
{"id": "3516619", "revid": "76963", "url": "https://it.wikipedia.org/wiki?curid=3516619", "title": "Ercole Vaser", "text": "Biografia.\nFratello maggiore di Ernesto, fu principalmente attore teatrale, da dove inizi\u00f2 nella compagnia del padre Pietro (1822-1898), uno dei maggiori esponenti del teatro dialettale piemontese di met\u00e0 Ottocento. \nSempre insieme al fratello, verso il 1906 fu scritturato dalla casa di produzione torinese \"Ambrosio Film\", dove praticamente svolse l'intera attivit\u00e0 cinematografica della sua carriera, prevalentemente in ruoli secondari o da \u00abcomparsa\u00bb in oltre 40 film girati fino al 1918."}
{"id": "3516620", "revid": "41075006", "url": "https://it.wikipedia.org/wiki?curid=3516620", "title": "Matteo Bonafous", "text": ""}
{"id": "3516621", "revid": "1305772", "url": "https://it.wikipedia.org/wiki?curid=3516621", "title": "Swedish Open 1994 - Doppio", "text": "Il doppio del torneo di tennis Swedish Open 1994, facente parte dell'ATP Tour, ha avuto come vincitori Jan Apell e Jonas Bj\u00f6rkman che hanno battuto in finale Nicklas Kulti e Mikael Tillstr\u00f6m 6-2, 6-3."}
{"id": "3516622", "revid": "126257", "url": "https://it.wikipedia.org/wiki?curid=3516622", "title": "Tricolore di Oliosi", "text": "Il Tricolore di Oliosi \u00e8 una bandiera italiana risorgimentale risalente alla terza guerra di indipendenza italiana e salvata a Oliosi - oggi frazione del comune di Castelnuovo del Garda - dalla cattura delle truppe austriache durante la battaglia di Custoza.\nStoria.\nIl 24 giugno 1866, durante la battaglia di Custoza, nei pressi di Oliosi, dieci ufficiali, sei sottufficiali, tre caporali, e diciassette soldati semplici (compreso il portabandiera) del 1\u00ba battaglione appartenente al 44\u00ba reggimento della brigata \"Forl\u00ec\", assieme a un sottufficiale del 43\u00ba reggimento della medesima brigata e a un soldato delle guide, si rinchiusero a difesa nella cascina Castellano d'Oliosi, oggi Casa Benati, circondati dagli austriaci; sotto il comando del capitano Baroncelli, l'ufficiale in grado pi\u00f9 anziano, sostennero per due ore e mezzo (dalle 9 alle 11:30) gli assalti del nemico.\nVista l'impossibilit\u00e0 di ricevere soccorsi e di tenere ulteriormente la posizione a causa dell'incendio appiccato alla cascina da parte delle truppe nemiche, ed essendo a corto di munizioni, i militari italiani decisero di arrendersi. \nTuttavia, prima di consegnarsi prigionieri agli austriaci, i militari italiani, per non dare al nemico il loro stendardo militare, stracciarono il drappo della bandiera tricolore simbolo del 44\u00ba reggimento in tredici pezzi, suddivisi tra i presenti, e nascosero quei brandelli di stoffa sotto la giubba, mentre la freccia della bandiera venne sepolta sotto la cenere del focolare. \nTerminata la guerra fu possibile recuperare undici delle tredici porzioni del drappo e ricostruire cos\u00ec la bandiera, che pass\u00f2 alla storia con il nome di \"Tricolore di Oliosi\".\nCelebrazioni.\nOgni anno, alla terza domenica di giugno, a Oliosi si festeggia il ricordo dell'episodio bellico. Alla parata militare del 2 giugno 2011, svoltasi in via dei Fori Imperiali a Roma in occasione dei festeggiamenti per i 150 anni dell'Unit\u00e0 d'Italia, la bandiera di Oliosi \u00e8 sfilata su un affusto di cannone assieme ad altre cinque bandiere italiane storiche."}
{"id": "3516625", "revid": "287204", "url": "https://it.wikipedia.org/wiki?curid=3516625", "title": "De Candolle", "text": ""}
{"id": "3516626", "revid": "287204", "url": "https://it.wikipedia.org/wiki?curid=3516626", "title": "Canada Open 1994 - Singolare maschile", "text": "Il singolare del Canada Open 1994 \u00e8 stato un torneo di tennis facente parte dell'ATP Tour.\nMikael Pernfors era il detentore del titolo, ma quest'anno non ha partecipato.\nAndre Agassi ha battuto in finale Jason Stoltenberg 6\u20134, 6\u20134.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "3516628", "revid": "46931", "url": "https://it.wikipedia.org/wiki?curid=3516628", "title": "Gavi\u00e3o do Jiparan\u00e1", "text": ""}
{"id": "3516630", "revid": "66387", "url": "https://it.wikipedia.org/wiki?curid=3516630", "title": "Stellette", "text": ""}
{"id": "3516632", "revid": "132266", "url": "https://it.wikipedia.org/wiki?curid=3516632", "title": "Negele Boran", "text": ""}
{"id": "3516634", "revid": "729019", "url": "https://it.wikipedia.org/wiki?curid=3516634", "title": "Luis Mor\u00e1n S\u00e1nchez", "text": ""}
{"id": "3516637", "revid": "1442080", "url": "https://it.wikipedia.org/wiki?curid=3516637", "title": "Dutch Open 1994 - Doppio", "text": "Il doppio del torneo di tennis Dutch Open 1994, facente parte dell'ATP Tour 1994, ha avuto come vincitori Daniel Orsanic e Jan Siemerink che hanno battuto in finale David Adams e Andrej Ol'chovskij 6-4, 6-2."}
{"id": "3516639", "revid": "599013", "url": "https://it.wikipedia.org/wiki?curid=3516639", "title": "Hugo Giorgi", "text": "Carriera.\nFu capocannoniere del campionato cileno nel 1945. Gioc\u00f2 in Serie A con la maglia del Bologna per due stagioni."}
{"id": "3516640", "revid": "621682", "url": "https://it.wikipedia.org/wiki?curid=3516640", "title": "Hugo George", "text": ""}
{"id": "3516641", "revid": "1149807", "url": "https://it.wikipedia.org/wiki?curid=3516641", "title": "Episodi de Le avventure del bosco piccolo (terza stagione)", "text": "La terza stagione di \"Le avventure del bosco piccolo\" \u00e8 andata in onda nel Regno Unito sul canale Children's BBC tra il 28 settembre 1995 e il 21 dicembre 1995, mentre in Italia si \u00e8 vista sporadicamente, sulle reti Rai, molto tempo dopo rispetto alle prime stagioni."}
{"id": "3516642", "revid": "3115", "url": "https://it.wikipedia.org/wiki?curid=3516642", "title": "Brunovce", "text": "Brunovce (in ungherese \"Brun\u00f3c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516645", "revid": "1442080", "url": "https://it.wikipedia.org/wiki?curid=3516645", "title": "ATP Praga 1994 - Doppio", "text": "Il doppio del torneo di tennis ATP Praga 1994, facente parte dell'ATP Tour, ha avuto come vincitori Karel Nov\u00e1\u010dek e Mats Wilander che hanno battuto in finale Tom\u00e1\u0161 Krupa e Pavel V\u00edzner per walkover."}
{"id": "3516646", "revid": "767487", "url": "https://it.wikipedia.org/wiki?curid=3516646", "title": "Lagrime del popolo", "text": "Lagrime del popolo \u00e8 un film muto italiano del 1918 diretto da Mario Roncoroni.\nIl film \u00e8 diviso in due parti :"}
{"id": "3516647", "revid": "3115", "url": "https://it.wikipedia.org/wiki?curid=3516647", "title": "Bzince pod Javorinou", "text": "Bzince pod Javorinou (in ungherese \"Botfalu\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn.\nHa dato i natali alla poetessa e scrittrice \u013dudmila Podjavorinsk\u00e1 (1872-1951)."}
{"id": "3516648", "revid": "599013", "url": "https://it.wikipedia.org/wiki?curid=3516648", "title": "David Barral", "text": "Carriera.\nNato in Andalusia, Barral inizi\u00f2 a giocare professionalmente nelle serie minori, con il B e squadre di terza serie.\nNel 2006-2007 si trasfer\u00ec allo Sporting de Gij\u00f3n dove, durante la sua seconda stagione, fece coppia con il croato Mate Bili\u0107 contribuendo a riportare il club asturiano in Primera Divisi\u00f3 dopo dieci anni di assenza.\nSegn\u00f2 il suo primo gol in massima serie il 26 ottobre 2008, con un rigore nel 3-0 al Deportivo de La Coru\u00f1a, quella stagione la coppia Barral - Bili\u0107 marc\u00f2 il tabellino complessivamente 22 volte. Il 20 marzo 2010, Barral riusc\u00ec a marcare la rete contro la sua ex squadra, il , nella partita persa per 3-1.\nIl 5 luglio 2012 lasci\u00f2 lo Sporting de Gij\u00f3n dopo sei anni e si trasfer\u00ec a titolo definitivo all'Orduspor Kul\u00fcb\u00fc, firmando un contratto triennale.\nStatistiche.\nPresenze e reti nei club.\n\"Statistiche aggiornate al 12 marzo 2017.\""}
{"id": "3516649", "revid": "367445", "url": "https://it.wikipedia.org/wiki?curid=3516649", "title": "Museo del FC Barcelona", "text": ""}
{"id": "3516651", "revid": "1442080", "url": "https://it.wikipedia.org/wiki?curid=3516651", "title": "Countrywide Classic 1994 - Doppio", "text": "Il doppio del torneo di tennis Countrywide Classic 1994, facente parte dell'ATP Tour, ha avuto come vincitori John Fitzgerald e Mark Woodforde che hanno battuto in finale Scott Davis e Brian MacPhie 4-6, 6-2, 6-0."}
{"id": "3516653", "revid": "46291", "url": "https://it.wikipedia.org/wiki?curid=3516653", "title": "Constancea nevinii", "text": "Constancea nevinii \u00e8 una pianta della famiglia delle Asteraceae, endemica della California. \u00c8 l'unica specie del genere Constancea.\nDistribuzione e habitat.\nL'areale di questa specie \u00e8 ristretto ad alcune isole dell'arcipelago delle \"Channel Islands\": isola di San Clemente, isola di Santa Barbara e isola di Santa Catalina."}
{"id": "3516654", "revid": "110157", "url": "https://it.wikipedia.org/wiki?curid=3516654", "title": "\u010cachtice", "text": "\u010cachtice (in ungherese \"Csejte\", in tedesco \"Sch\u00e4chtitz\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn.\nLa IV assemblea dell'associazione Tatr\u00edn.\nL'assemblea che ebbe luogo il 9-10 agosto 1847 alla parrocchia di \u010cachtice fu una pietra miliare nella definizione di una lingua slovacca letteraria. Secondo il verbale erano presenti 61 persone. Le importanti personalit\u00e0 convenute si accordarono sull'ortografia slovacca e decisero di \"elevare lo slovacco scritto al rango di lingua\", stabilendo i principii dell'ortografia. Fu qui accolto anche il concetto del principio etimologico.\nParteciparono fra gli altri Michal Miloslav Hod\u017ea, \u013dudov\u00edt \u0160t\u00far, Jozef Miloslav Hurban, J\u00e1n Kalin\u010diak, J\u00e1n Francisci-Rimavsk\u00fd, Andrej Caban, Eugen Gerometta, Jozef \u0160\u010dasn\u00fd, Ctibor Zoch, Samo Bohdan Hrobo\u0148, Martin Hattala.\nQuesta riunione si sarebbe dovuta tenere a Nov\u00e9 Mesto nad V\u00e1hom, ma non si trov\u00f2 un locale idoneo, perci\u00f2 fu accettato l'invito di Jozef Urbanovsk\u00fd alla parrocchia di \u010cachtice."}
{"id": "3516655", "revid": "287204", "url": "https://it.wikipedia.org/wiki?curid=3516655", "title": "Cachtice", "text": ""}
{"id": "3516656", "revid": "47767", "url": "https://it.wikipedia.org/wiki?curid=3516656", "title": "Leila (nome)", "text": "Origine e diffusione.\nDeriva dal vocabolo arabo \u0644\u064a\u0644\u0649 (\"laylah\"), che vuol dire \"notte\", e il suo significato viene talvolta interpretato come \"scura come la notte\" (anche se alcune fonti gli danno origini persiane). Layla bint Mahdi ibn Sa\u02bfd \u00e8 un personaggio di una storia romantica che fu molto popolare nella Persia e nell'Arabia medievali, quella di Layla e Majnun (o Qays).\nIl nome si diffuse nell'Ottocento per vie letterarie, prima tramite alcuni romanzi di lord Byron (come \"Il Giaurro\" e \"Don Giovanni\", rispettivamente del 1813 e del 1819), e poi grazie all'opera di Bizet del 1863 \"I pescatori di perle\". In italiano giunse nel 1910, con il romanzo di Antonio Fogazzaro \"Leila\", basato sulla fiaba medievale, e ad oggi \u00e8 attestato prevalentemente nel Centro e nel Settentrione, in particolare in Toscana ed Emilia-Romagna, anche se gode comunque di scarsa diffusione.\nIn inglese, dove era gi\u00e0 usato nella forma \"Leila\" grazie alle opere di Byron, negli anni 1970 prese piede anche la forma \"Layla\", grazie alla canzone dei Derek and the Dominos intitolata appunto \"Layla\", anch'essa tratta dalla storia persiana.\nOnomastico.\nL'onomastico pu\u00f2 essere festeggiato il 1\u00ba novembre, per la festa di Ognissanti, non essendovi sante con questo nome che quindi \u00e8 adespota."}
