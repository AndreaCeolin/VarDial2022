{"id": "3373877", "revid": "330019", "url": "https://it.wikipedia.org/wiki?curid=3373877", "title": "Diocesi di Gland\u00e8ves", "text": "La diocesi di Gland\u00e8ves (in latino: \"Dioecesis Glandatensis\") \u00e8 una sede soppressa della Chiesa cattolica.\nTerritorio.\nLa diocesi di Gland\u00e8ves comprendeva a nord la valle d'Entraunes, l'antica vicaria di Guillaumes; a est la riva destra del Cianino fino alla sua confluenza con il Varo; a ovest le valli del Coulomp e della Vaire; a sud si estendeva sui comuni delle valli della Gironda e dell'Esterone fino al Varo. Confinava con l'arcidiocesi di Embrun e con le diocesi di Senez, Vence e Nizza.\nSede vescovile era la citt\u00e0 di Entrevaux, dove fungeva da cattedrale la chiesa di \"Notre-Dame-de-l'Assomption\", consacrata nel 1627 circa, e che fu cattedrale della diocesi dal 1624 al 1801. La precedente cattedrale, \" Notre-Dame-de-la-Sed\", si trovava nella localit\u00e0 di Gland\u00e8ves: di essa oggi resta solo la parte absidale.\nNel 1770 sono censite 50 parrocchie, suddivise in 7 decanati: Entrevaux, Annot, Guillaumes, Puget-Th\u00e9niers, Sigale, Chanan e Gilette. Di queste parrocchie, 23 erano nella parte francese della diocesi, mentre 27 appartenevano ai possedimenti sabaudi.\nStoria.\nLa citt\u00e0 romana di \"Glanate\", conosciuta con il nome francese di Gland\u00e8ves, posta sulla riva destra del fiume Varo, divenne sede vescovile gi\u00e0 dalla tarda antichit\u00e0. La sede \u00e8 menzionata per la prima volta al concilio di Orl\u00e9ans del 541, dove \u00e8 presente \"Claudius episcopus civitatis Glannatinae\". Essa era suffraganea dell'arcidiocesi di Embrun. Nel V e VI secolo sono noti i nomi di altri tre vescovi di Gland\u00e8ves, Basilio, Promoto e Agrezio. Poi di questa antica diocesi non si conosce pi\u00f9 nulla fino alla fine del X secolo.\nIl cristianesimo pot\u00e9 diffondersi e consolidarsi dal VI secolo grazie all'opera dei monaci missionari irlandesi, tra i quali si devono menzionare san Colombano e san Gallo vi operarono poi i monaci dell'abbazia di San Dalmazzo di Pedona e del monastero di Cimiez con i monaci dell'abbazia di Lerino.\nI due secoli successivi all'erezione della diocesi non furono dei pi\u00f9 tranquilli in quanto le numerose razzie compiute da Burgundi, Franchi e Longobardi gradualmente distrussero la citt\u00e0, che venne saccheggiata anche dai Saraceni attorno al 700 sin quando non vennero scacciati dalla Provenza nel 973 per intervento di Guglielmo di Arles.\nQueste distruzioni costrinsero la popolazione ad abbandonare definitivamente Gland\u00e8ves, che non aveva difese naturali, e a rifugiarsi a Entrevaux, dove, verso il XV secolo, si trasfer\u00ec anche il capitolo della cattedrale, dopo che l'antica cattedrale di Gland\u00e8ves venne distrutta in una delle frequenti guerre che in quell'epoca imperversavano in Provenza.\nI vescovi avevano abitato dapprima in un monastero benedettino di Gland\u00e8ves; quando la citt\u00e0 fu distrutta posero la loro sede a Brian\u00e7onnet, Annot, Thorame e persino a Beuil, nella contea di Nizza. Nel XV secolo \u00e8 documentato che essi risiedevano nella \"bastidiae Glandatensis\"; a quest'epoca dunque erano ritornati a Gland\u00e8ves, ma non seguirono il capitolo dei canonici a Entrevaux, ma rimasero nell'antica citt\u00e0 episcopale dove, nella seconda met\u00e0 del XVII secolo, il vescovo Jean-Dominique Ithier fece costruire un nuovo palazzo come residenza propria.\nTra i vescovi di questa sede ricordiamo Symphorien Bullioud (1508-20), che fu anche ambasciatore di Francesco I di Francia presso papa Giulio II e cappellano dello stesso re di Francia; Fran\u00e7ois Faure (1651-53), valente oratore sacro e poi vescovo di Amiens; e Jean-Baptiste de Belloy-Morangle (1752-55), che fu arcivescovo di Parigi ove mor\u00ec nel 1808 quasi centenario. Henri-Hachette des Portes, ultimo vescovo di Gland\u00e8ves, fece adattare a cappella del seminario l'abside e ci\u00f2 che restava dell'antica cattedrale; il seminario era stato istituito dal suo predecessore Gaspard de Tressemanes.\nDalla fine del XIV secolo, quando il territorio di Nizza entr\u00f2 a far parte dei possedimenti Sabaudi, la diocesi di Gland\u00e8ves si trov\u00f2 divisa tra due Stati, quello francese e quello Sabaudo. Nel 1713 la contea di Nizza divenne parte integrante del regno di Sardegna; nella parte sarda della diocesi, il vescovo era rappresentato da un vicario generale che risiedeva a Poggetto Tenieri e che doveva ricevere il benestare del governo di Torino.\nLa diocesi era una delle pi\u00f9 piccole e delle pi\u00f9 povere di tutta la Francia. Secondo una relazione del 1775, i canonici non potevano celebrare l'officio divino nella cattedrale, ma in sacrestia, perch\u00e9 non avevano il denaro a sufficienza per comprare le candele che illuminavano il coro. I vescovi, a causa della loro estrazione sociale per lo pi\u00f9 povera e contadina, erano dispensati dall'obbligo del patrimonio ecclesiastico, ossia dal portare con s\u00e9, una volta nominati alla sede di Gland\u00e8ves, il proprio patrimonio personale a beneficio della mensa episcopale.\nL'ultimo vescovo di Gland\u00e8ves, Henri-Hachette des Portes, quando gli fu reso impossibile amministrare la sua diocesi, perch\u00e9 soppressa con la costituzione civile del clero (1790), si rifugi\u00f2 a Poggetto Tenieri in territorio sabaudo, dove continu\u00f2 a governare ci\u00f2 che restava della sua diocesi finch\u00e9 anche quella regione venne occupata dalle truppe francesi (ottobre 1792).\nIn seguito al concordato tra la Santa Sede e l'Impero Francese, la diocesi di Gland\u00e8ves venne soppressa da papa Pio VII con la bolla \"Qui Christi Domini\" del 15 luglio 1801; il suo territorio venne spartito fra le diocesi di Digne e di Nizza."}
{"id": "3373884", "revid": "123571401", "url": "https://it.wikipedia.org/wiki?curid=3373884", "title": "Urraca di Borbone-Due Sicilie", "text": "Famiglia.\nUrraca era la sestogenita e figlia minore del Principe Ferdinando Pio di Borbone-Due Sicilie, Duca di Calabria e dunque pronipote di re Ferdinando II delle Due Sicilie, e di sua moglie, la Principessa Maria Ludovica Teresa di Baviera.\nVita.\nSuo bisnonno era Ferdinando II, penultimo re delle Due Sicilie.\nDurante l'et\u00e0 avanzata, Urraca fu sotto le cure di sua nipote, la contessa di Stolberg-Wernigerode. Trascorse gli ultimi 18 mesi della sua vita in una casa di cura per anziani a Sigmaringen.\nUrraca desiderava che i suoi resti fossero cremati e collocati nella chiesa dei Borbone di Napoli a Santa Chiara, per\u00f2, uno dei due Capi della Casa di Borbone-Due Sicilie Principe Ferdinando, Duca di Castro rifiut\u00f2 di onorare i suoi desideri poich\u00e9 egli era intenzionato a riservare spazio per i resti della sua famiglia. Urraca fu invece sepolta con i suoi genitori, la sorella maggiore Maria Antonietta, e suo fratello maggiore il Principe Ruggero Maria, duca di Noto presso la Filialkirche St. Peter und Paul a Rieden in Baviera.\nNel 2013, nel centenario della nascita della Principessa e nel XIV anniversario della morte, l\u2019Istituto di Ricerca Storica delle Due Sicilie, guidato dal suo presidente comm. Giovanni Salemi, organizz\u00f2 un viaggio a Starnberg in Baviera facendo celebrare una S.Messa nella Filialkirche St. Peter und Paul e deponendo una corona d\u2019alloro sulla Sua tomba. Alla cerimonia parteciparono membri della famiglia reale bavarese, della nobilt\u00e0 Napoletana ed alcuni Cavalieri del Sacro Militare Ordine Costantiniano di San Giorgio."}
{"id": "3373888", "revid": "729019", "url": "https://it.wikipedia.org/wiki?curid=3373888", "title": "Proteste in Iran del 2011", "text": "Le proteste in Iran del 2011 si inseriscono nel contesto delle proteste inizialmente sviluppatesi nel Maghreb e nella regione mediorientale a seguito di un vertiginoso aumento dei prezzi dei generi alimentari a fine 2010.\nDisordini in diverse citt\u00e0 iraniane.\nProteste sulla scia della rivolta egiziana.\nIl 14 febbraio, sull'onda di sommosse popolari in Egitto che hanno portato alle dimissioni il presidente Hosni Mubarak, scontri tra forze di sicurezza e dimostranti anti-governativi avvengono a Isfahan, nell'Iran centrale, mentre altre manifestazioni vengono organizzate nello stesso giorno dall'opposizione iraniana a Teheran e in altre citt\u00e0 del paese.\nLo stesso 14 febbraio le autorit\u00e0 iraniane dispongono centinaia di arresti contro i dimostranti. Due sono i morti nelle manifestazioni avvenute a Teheran, dove migliaia di oppositori sono tornati a scendere in piazza dopo quasi 14 mesi. In occasione del funerale di una delle vittime si verificano incidenti tra la polizia e i contestatori. Gli organi di informazione iraniani dipingono la protesta come tra studenti islamici e \"sostenitori della sedizione\" e affermano che il giovane ucciso sia uno studente delle milizie Basiji, che ha appoggiato la polizia anti-sommossa contro le manifestazioni dell'opposizione. Slogan come \"morte a Mussavi\" e 'morte a Karrubi\", leader dell'opposizione in Iran, vengono pronunciate da migliaia di sostenitori del regime, riuniti a Teheran per la preghiera collettiva del venerd\u00ec il 18 febbraio. Le autorit\u00e0 infatti promuovo in varie citt\u00e0, per screditare gli oppositori, manifestazioni di \"odio\" contro i capi dell'opposizione.\nDue navi militari iraniane il 22 febbraio, la fregata Alvand e l'imbarcazione di rifornimento Kharg, in conseguenza della caduta del regime di Mubarak, attraversano il canale di Suez (per la prima volta dal 1979, data della Rivoluzione khomeinista) dirette in Siria. Israele definisce una \"grave provocazione\" l'ingresso nel mediterraneo delle navi iraniane.\nLa repressione del regime.\nDopo aver capeggiato il moto di protesta delle settimane precedenti, a fine febbraio i due leader dell'opposizione Karrubi e Mussavi vengono tradotti dalle rispettive case \u2013 dove si trovavano agli arresti domiciliari \u2013 in una localit\u00e0 non precisata di Teheran (secondo alcuni il centro di detenzione di Heshmatiyeh) sotto il controllo dei Guardiani della rivoluzione. Il provvedimento ha lo scopo di inibire il moto di protesta che nei giorni precedenti aveva sviluppato accesi scontri in diverse citt\u00e0 del paese.\nUna manifestazione dell'opposizione organizzata per chiedere la liberazione dei leader dell'opposizione recentemente incarcerati il 1\u00ba marzo degenera in scontri tra manifestanti e polizia. Gli agenti ricorrono ai gas lacrimogeni (secondo alcuni anche a gas chimici) per allontanare i contestatori, dopo che le autorit\u00e0 avevano schierato migliaia di agenti per le strade della capitale per impedire la protesta.\nLe autorit\u00e0 iraniane procedono a arresti e catture di oppositori, tra cui dieci persone che falsamente accusate di traffico di droga vengono per questo condannate all'impiccagione.\nA inizio marzo una manifestazione non autorizzata dell'opposizione a piazza della Rivoluzione viene dispersa con l'ausilio dei gas lacrimogeni dalle forze di polizia iraniane. Nello stesso periodo, l'8 marzo l'ex presidente iraniano Akbar Hashemi Rafsanjani abbandona il posto di capo dell'Assemblea degli esperti (organismo composto da 86 membri con l'autorit\u00e0 di estromettere l'ayatollah, leader supremo dell'Iran) dopo essere stato accusato della sua eccessiva vicinanza all'opposizione riformista. Secondo gli analisti il rafforzamento degli integralisti all'Assemblea ha il risultato di cementare ulteriormente l'establishment riconducibile al regime.\nIl governo iraniano protesta forti critiche per l'intervento in Bahrain delle forze saudite e per l'atteggiamento assunto da altri paesi suoi alleati nei confronti delle proteste scoppiate nell'arcipelago a maggioranza sciita."}
{"id": "3373889", "revid": "78399487", "url": "https://it.wikipedia.org/wiki?curid=3373889", "title": "Campionato azero di calcio", "text": "Il campionato azero di calcio (Az\u0259rbaycanda futbol) ha come primo livello la Premyer Liqas\u0131.\nQuesta \u00e8 formata da dodici squadre e si articola in due fasi: nella prima tutte le squadre si affrontano in un girone all'italiana due volte, per un totale di ventidue partite. Al termine di questa fase, le prime sei classificate giocano un playoff per il titolo, mentre le ultime sei formano un altro gruppo per la retrocessione: l'ultima classificata retrocede immediatamente in Birinci Divizionu, il secondo livello nazionale, mentre la penultima affronta la seconda della Birinci Divizionu per un altro posto nel massimo campionato.\nLa squadra pi\u00f9 titolata del massimo campionato \u00e8 il Neft\u00e7i Baku.\nLa vincitrice del campionato si qualifica per il secondo turno preliminare di Champions League, mentre la seconda e la terza classificata partecipano al primo turno preliminare della UEFA Europa League. Alla medesima manifestazione partecipa anche la vincitrice della coppa nazionale, che per\u00f2 accede al secondo turno preliminare.\nAttuale sistema.\nAi primi due livelli troviamo:"}
{"id": "3373893", "revid": "1828520", "url": "https://it.wikipedia.org/wiki?curid=3373893", "title": "Nazionale di calcio a 5 della Macedonia del Nord", "text": "La nazionale di calcio a 5 macedone \u00e8, in senso generale, una qualsiasi delle selezioni nazionali di calcio a 5 della Federazione calcio macedone che rappresentano la Macedonia del Nord nelle varie competizioni ufficiali o amichevoli riservate a squadre nazionali."}
{"id": "3373895", "revid": "729019", "url": "https://it.wikipedia.org/wiki?curid=3373895", "title": "Proteste in Oman del 2011", "text": "Le proteste in Oman del 2011 si inseriscono nel contesto delle coeve proteste nel mondo arabo.\nIl moto di protesta.\nIl 17 gennaio in Oman, alcune centinaia di persone iniziano a protestare contro l'elevato costo dei generi alimentari e contro la corruzione, raro caso di espressione del malcontento contro il potere del sultanato da quarant'anni.\nNuove dimostrazioni si verificano il 18 febbraio nella capitale del paese, Mascate, dove i dimostranti chiedono di sapere per quali scopi vengono adoperati i proventi del petrolio del loro paese. Le manifestazioni nel paese, governato dal sultano Qabus dell'Oman, si sono contraddistinte, nella primissima fase, per essere pacifiche e per l'assenza di scontri con la polizia.\nIl 27 febbraio si verificano scontri a Sohar, tra i dimostranti e la polizia che apre il fuoco contro i manifestanti, sparando proiettili di gomma. Gli incidenti giungono al secondo giorno di proteste nella citt\u00e0. Analoghe manifestazioni sono in corso nello stesso periodo a Salalah, nel sud del paese, dove i manifestanti presidiano da pi\u00f9 giorni la piazza. Il 28 febbraio centinaia di manifestanti continuano a bloccare due importanti nodi stradali nella zona della capitale.\nSempre a Sohar, a circa 200\u00a0km dalla capitale Mascate, dove almeno duemila persone scendono in piazza per la seconda volta in pochi giorni, la repressione da parte delle forze di sicurezza \u00e8 violenta. La polizia interviene attraverso cariche, ricorrendo a colpi di bastone e sparando sulla folla pallottole di gomma. I dimostranti, che chiedono riforme, posti di lavoro e aumenti salariali, sempre il 28 febbraio danno fuoco a sedi ministeriali e stazioni di polizia e occupano l'area portuale di Sohar.\nIl sultano Qabus incarica degli emissari per negoziare con i dimostranti di Sohar e promette di attribuire pi\u00f9 potere al consiglio legislativo. Qabus si impegna anche a creare 50.000 posti di lavoro e a mettere a disposizione un sussidio di 386 dollari mensili ai disoccupati in cerca di lavoro.\nAll'inizio di marzo i manifestanti intenti a protestare nella capitale vengono dispersi a colpi di arma da fuoco dalla polizia, mentre a Globe, cuore delle proteste di Sohar, mezzi corazzati controllano la piazza. Il recente provvedimento di Qabus tuttavia non ferma i dimostranti, che continuano a tenere sit-in a Muscate e Sohar, mentre lavoratori del sito petrolifero di Haima protestano il 5 marzo per chiedere maggiori investimenti del governo nell'area.\nIl sultano Qaboos, dopo due settimane di proteste, il 7 marzo attua il terzo rimpasto di gabinetto in 10 giorni rimuovendo 12 ministri, compreso l'addetto all'economia Ahmad Mekk, riscuotendo la soddisfazione dai manifestanti che per\u00f2 chiedono risultati pi\u00f9 concreti."}
{"id": "3373897", "revid": "124679644", "url": "https://it.wikipedia.org/wiki?curid=3373897", "title": "Nicol\u00f2 Minato", "text": "La sua carriera pu\u00f2 essere suddivisa in due parti: gli anni trascorsi a Venezia, dal 1650 al 1669, e gli anni di Vienna dal 1669 alla sua morte.\nBiografia.\nMinato \u00e8 molto noto per la sua ampia produzione di libretti per l'opera. In totale ne scrisse pi\u00f9 di 200. La sua carriera inizi\u00f2 con \"Orimonte\", scritto nel 1650 per Francesco Cavalli. In quel periodo egli esercitava prevalentemente la professione di avvocato e soltanto una decina di anni dopo la abbandon\u00f2 per dedicarsi a tempo pieno alla scrittura e all'attivit\u00e0 di impresario teatrale. Minato fu anche membro di diverse accademie letterarie fra le quali, assieme a Busenello, l\"'Accademia degli Imperfetti\", un gruppo che dedicava i suoi studi alla giurisprudenza contemporanea e classica. Scrisse 11 libretti per compositori veneziani, la maggior parte per Cavalli, che per i primi lavori si era avvalso della collaborazione di Antonio Sartorio. Nel 1665 divenne una preminente figura nella gestione del Teatro San Salvador, ma nel 1669 lasci\u00f2 Venezia per Vienna dove divenne poeta di corte dell'imperatore Leopoldo I d'Asburgo.\nA Vienna scrisse pi\u00f9 di 170 libretti, circa cinque per anno, spaziando dall\"'opera seria\" alla \"festa teatrale\". Oltre che scrittore di testi profani, Minato fu anche un prolifico scrittore di testi a carattere sacro, spesso descritti come oratori. Ne scrisse con grande copiosit\u00e0 per spettacoli dati in occasioni speciali - compleanni di membri della famiglia reale, per esempio, o in occasione della quaresima, feste o matrimoni. Minato \u00e8 stato un librettista popolare e dopo la sua morte le sue opere sono state spesso riprese da compositori come Johann Adolf Hasse, H\u00e4ndel, Giovanni Bononcini e Telemann."}
{"id": "3373900", "revid": "38120", "url": "https://it.wikipedia.org/wiki?curid=3373900", "title": "Jungle book", "text": ""}
{"id": "3373901", "revid": "38120", "url": "https://it.wikipedia.org/wiki?curid=3373901", "title": "The jungle book", "text": ""}
{"id": "3373902", "revid": "287204", "url": "https://it.wikipedia.org/wiki?curid=3373902", "title": "Premyer Liqasi", "text": ""}
{"id": "3373903", "revid": "547034", "url": "https://it.wikipedia.org/wiki?curid=3373903", "title": "Mazzamurello", "text": "Il mazzamurello (o mazzamauriello, \"mmazzam\u00ebri\u00e9ll\u00eb\" in ascolano, \"mazzamuri\u00e9ll\u00eb\" in napoletano, \"mazzamureddu\" in siciliano) \u00e8 una creatura fantastica della tradizione folclorico-fiabesca di gran parte delle regioni centro-meridionali d'Italia. La figura del mazzamurello \u00e8 presente nel folclore romano, napoletano e pi\u00f9 in generale in quello di tutte le regioni della penisola dalle Marche e dall'Abruzzo fino alla Sicilia. \nIl mazzamurello \u00e8 un folletto di montagna. Esso presenta numerosi corrispettivi in altre zone d'Italia: i mazzariol di Pieve di Cadore, i mazapegol dell'Emilia, i mazzarot dei boschi delle Tre Venezie. A livello europeo, il mazzamurello pu\u00f2 essere inteso come la versione italiana del leprechaun irlandese, del brownie inglese, del coboldo tedesco, del tomte scandinavo, o degli j\u00f3lasveinar islandesi.\nIn quanto creatura fantastica, il mazzamurello appartiene a quello che viene definito \"piccolo popolo\" (\"sidhe\", secondo la dizione gaelica), ossia l'insieme delle creature fatate (o creature intermedie) che compongono l'immaginario fiabesco delle tradizioni popolari.\nIl mazzamurello pu\u00f2 considerarsi inoltre la versione italica del Robin Goodfellow gallese, chiamato pwca e reso celebre da William Shakespeare in \"Sogno di una notte di mezza estate\".\nCaratteristica precipua del mazzamurello \u00e8 il produrre dei rumori all'interno delle abitazioni per manifestare la sua presenza agli abitanti della casa. Infatti, l'etimologia del nome di questo folletto viene fatta derivare popolarmente proprio dai termini \"mazza\" (colpo) e \"murello\" (mura), per indicare la sua abitudine di battere contro le mura di una casa per manifestarsi (si tratta per\u00f2 di una probabile inesattezza: il nome \u00e8 invece da intendersi come \"ammazza Mori\", ove per \"Mori\" si intendano i Saraceni). In ogni caso, secondo la tradizione fiabesca popolare, la presenza di un mazzamurello in casa indica la prossimit\u00e0 di un tesoro, un pericolo imminente per uno degli abitanti o (pi\u00f9 spesso) un messaggio di un caro defunto che cerca di comunicare con i vivi.\nNel territorio dei monti Sibillini alla pari di altre creature mitologiche, come le fate caprine e la stessa sibilla appenninica, i mazzamurelli sono tradizionalmente considerati quali messaggeri tra il mondo ordinario e il mondo incantato, ovvero tra il mondo terreno e il mondo dell'aldil\u00e0."}
{"id": "3373905", "revid": "287204", "url": "https://it.wikipedia.org/wiki?curid=3373905", "title": "Challenge League 2006-2007", "text": "La stagione 2006-2007 della Challenge League vide la promozione in LNA del Neuchatel Xamax.\nClassifica finale.\nLegenda:\nNote:\nPlay-off promozione/retrocessione.\nAl play-off furono ammesse il Bellinzona (2\u00ba classificato nella Challenge League) e l'Aarau (9\u00ba classificato in Super League)."}
{"id": "3373909", "revid": "188116", "url": "https://it.wikipedia.org/wiki?curid=3373909", "title": "Mister Forest", "text": ""}
{"id": "3373912", "revid": "729019", "url": "https://it.wikipedia.org/wiki?curid=3373912", "title": "Proteste in Albania del 2011", "text": "Le proteste in Albania del 2011 sono state una serie di proteste antigovernative in Albania dopo 18 mesi di conflitto politico per dei presunti brogli elettorali.\nUna manifestazione \u00e8 stata indetta dai partiti parlamentari dell'opposizione, tra cui il Partito Socialista d'Albania e il Partito dell'Unione per i Diritti Umani, il 21 gennaio per protestare contro la presunta corruzione del governo albanese e la diffusione della disoccupazione e della povert\u00e0 nel paese. La protesta pubblica ha portato alle dimissioni del vice primo ministro. Una protesta a Tirana ha portato all'uccisione di tre manifestanti da parte della Guardia repubblicana durante un comizio davanti all'ufficio del primo ministro. Una quarta persona \u00e8 morta alcuni giorni dopo in un ospedale di Ankara in Turchia.\nContesto.\nAccuse di brogli elettorali.\nIl Partito Socialista d'Albania, il pi\u00f9 grande partito d'opposizione, ha sostenuto che le elezioni parlamentari del 2009 non sono state n\u00e9 libere n\u00e9 eque. Quando il leader del Partito Democratico d'Albania Sali Berisha non ha potuto formare un governo con i suoi alleati, ha fondato un'altra coalizione con il Movimento Socialista per l'Integrazione. Questo accordo ha galvanizzato ulteriormente l'opposizione e il Partito socialista ha guidato 18 mesi di continue proteste contro il governo. Berisha ha anche continuamente rinviato l'apertura delle urne per un riconteggio. La coalizione di governo ha istituito una commissione parlamentare d'inchiesta per esaminare le elezioni ma il Partito socialista si \u00e8 opposto alla mossa. Hanno poi organizzato uno sciopero della fame di 21 giorni nel viale principale di Tirana. All'inizio di gennaio le urne delle elezioni del giugno 2009 sono state bruciate mentre altri materiali elettorali sono stati sigillati per 25 anni, rendendo giuridicamente impossibile un'indagine.\nAccuse di corruzione.\nL'11 gennaio, in un video, \u00e8 stato mostrato il presidente del Movimento Socialista per l'Integrazione Ilir Meta mentre faceva pressione su uno dei ministri del governo, Dritan Prifti, e concludeva informalmente alcuni accordi economici. Meta ha costretto il ministro a cancellare un accordo tra un appaltatore e il Ministero e a concludere un nuovo accordo con un altro soggetto legato a propri interessi economici. Inoltre ha costretto il ministro ad assumere due persone per lavori governativi di medio livello e infine ha chiesto un ulteriore favore in un accordo che riguardava una centrale idroelettrica. Meta ha detto che il profitto per il Ministro dell'economia sarebbe stato di circa 700.000 euro per uno degli accordi e il 7% del valore dell'investimento nell'altro, ma il suo profitto personale non \u00e8 stato menzionato. L'FBI ha esaminato il portatile di Dritan Prifti e ha scoperto che \u00e8 stato lui a prendere le tangenti.\nIl Movimento Socialista per l'Integrazione e Meta hanno inizialmente respinto il video, sostenendo che fosse falso e poco chiaro. Meta, tuttavia, si \u00e8 dimesso dal parlamento tre giorni dopo. Ha dichiarato di essere disposto a collaborare con l'ufficio del Procuratore generale nelle sue indagini. Il 12 febbraio la sua immunit\u00e0 \u00e8 stata revocata.\nManifestazioni dell'opposizione.\n21 gennaio.\nSecondo la polizia e i media internazionali circa 20.000 persone hanno partecipato a una manifestazione antigovernativa a Tirana, ma l'opposizione ha dichiarato che i dimostranti erano circa 200.000. Il gran numero di poliziotti, unito alle continue provocazioni e alle crescenti tensioni politiche durante la settimana precedente la manifestazione, sono stati fattori importanti per lo sviluppo della protesta. Ai cori antigovernativi sono seguiti gli scontri con un gruppo di circa 600 manifestanti che hanno lanciato ombrelli contro la polizia albanese. Quando un gruppo di 600 manifestanti ha iniziato a lanciare pietre e bombe Molotov, la polizia ha reagito con gas lacrimogeni e manganelli.\nGli scontri sono proseguiti per due ore fino a quando le forze di polizia e la Guardia repubblicana hanno iniziato a sparare in aria nel tentativo di allontanare e spaventare i manifestanti. Ad un certo punto la polizia ha sparato contro i manifestanti in mezzo alla folla, uccidendo tre manifestanti e ferendone un altro che \u00e8 morto dopo una settimana di coma. Dopo che i manifestanti hanno cominciato a scappare dalla piazza principale, centinaia di persone sono state arrestate dalla polizia in borghese e dalla polizia antisommossa. I partiti dell'opposizione hanno considerato la sparatoria \"estrema e ingiustificata\".\nBerisha ha negato che ci fosse un ordine specifico di sparare ai manifestanti, ma ha confermato che \u00e8 stata la Guardia repubblicana a sparare. Ciononostante, la Costituzione albanese e il suo codice penale permettono alla Guardia repubblicana di ferire in modo non fatale le persone che cercano di entrare in qualsiasi istituzione governativa.\nIl Partito socialista albanese ha dichiarato che gli antefatti e le ragioni che hanno causato l'escalation di questa protesta pacifica a Tirana, sebbene simile alla situazione in Tunisia, sono stati molto diversi. Il leader dell'opposizione, Edi Rama, ha dichiarato: \"La gente ha protestato per un'Albania migliore e ha perso la vita per un'Albania con cui siamo costretti a convivere, ma che sicuramente cambier\u00e0\".\n28 gennaio.\nUna manifestazione non violenta in forma di omaggio alle tre vittime del 21 gennaio si \u00e8 tenuta il 28 gennaio nello stesso viale. La manifestazione \u00e8 consistita nel mettere dei fiori dove le 3 persone sono state uccise e nell'accendere delle candele in loro memoria. Nonostante i continui appelli del partito al potere e di varie istituzioni e rappresentanti internazionali a ritirare la manifestazione a causa del pericolo di ripetute violenze, la protesta \u00e8 avvenuta senza alcun segno di violenza. Le stime di partecipazione alla seconda manifestazione sono state addirittura superiori a quelle del 21 gennaio.\n4 febbraio.\nL'opposizione ha organizzato manifestazioni simultanee in quattro citt\u00e0: Tirana, Valona, Coriza e Alessio, anche se non sono state segnalate provocazioni o segni di violenza. I manifestanti hanno evitato di marciare davanti all'ufficio del primo ministro dove sono avvenuti gli omicidi del 21 gennaio per evitare la possibilit\u00e0 di ripetute violenze. La polizia ha affermato che 3.000 persone hanno marciato a Tirana, 3.500 a Valona, 2.000 a Coriza e 600 a Alessio. Tuttavia, il Partito socialista ha affermato che 40.000 persone hanno marciato a Tirana, 30.000 a Valona, 20.000 a Coriza e 10.000 a Alessio. L'opposizione ha promesso di continuare le manifestazioni settimanali in tutta l'Albania.\nAccuse di colpo di Stato.\nSali Berisha ha dichiarato il 21 gennaio che i tre manifestanti morti durante il raduno dell'opposizione sono stati uccisi da altri manifestanti nel tentativo di causare vittime e, infine, di dare inizio a un colpo di Stato contro il suo governo. Il 22 gennaio, solo 24 ore dopo la sua prima dichiarazione, ha affermato che sono stati colpiti dalla Guardia repubblicana. Tuttavia le sue accuse di colpo di Stato non sono cambiate. Berisha ha continuato a sostenere che diverse istituzioni indipendenti, tra cui la maggior parte della magistratura, i servizi segreti e il Presidente, facevano parte del colpo di Stato.\nI pubblici ministeri albanesi hanno immediatamente emesso mandati di arresto per sei membri della Guardia repubblicana per i tre morti. Berisha ha dichiarato che i mandati erano illegali e ha ordinato alla polizia di Stato di non eseguirli. Nonostante ci\u00f2 i sei sono stati arrestati; tuttavia, tre delle guardie accusate sono state rilasciate dal procuratore. L'ex presidente Alfred Moisiu e altri politici hanno esortato Berisha a smettere di violare l'indipendenza delle istituzioni costituzionali come la Procura generale, i servizi segreti nazionali e il presidente dell'Albania.\nBerisha ha infine dichiarato che avrebbe contrastato gli effetti del presunto colpo di Stato assumendo Lady Gaga per esibirsi in Albania durante l'estate.\nReazioni.\nInterne.\nIl Partito Democratico ha sostenuto che molti manifestanti sono stati pagati dall'opposizione per protestare.\nInternazionali.\nLe principali ambasciate di Tirana hanno chiesto la pace e la calma senza commentare le azioni del governo durante le proteste del 21 gennaio. La comunit\u00e0 diplomatica ha chiesto all'opposizione di annullare la protesta per evitare ogni possibilit\u00e0 di scontri violenti.\nOrganizzazioni non governative.\nHuman Rights Watch ha chiesto che Berisha non inferisca con l'indagine penale sulla morte dei tre manifestanti antigovernativi."}
{"id": "3373916", "revid": "290351", "url": "https://it.wikipedia.org/wiki?curid=3373916", "title": "Blob, il fluido che uccide", "text": ""}
{"id": "3373917", "revid": "1543377", "url": "https://it.wikipedia.org/wiki?curid=3373917", "title": "The Science of Things", "text": "The Science of Things (La Scienza delle Cose) \u00e8 il terzo album registrato in studio dei Bush, band Post grunge inglese. Pubblicato il 26 ottobre 1999, \u00e8 stato l'ultimo album sotto contratto con la Trauma Records.\nTracce.\nTutte le canzoni sono state scritte da Gavin Rossdale.\nRemix.\nLa band symphonic metal / gothic metal Apocalyptica ha composto un remix della canzone \"Letting the Cables Sleep\"."}
{"id": "3373921", "revid": "287204", "url": "https://it.wikipedia.org/wiki?curid=3373921", "title": "Lumphinnans", "text": "Lumphinnans \u00e8 un piccolo villaggio del Fife, Scozia, Regno Unito, situato tra le citt\u00e0 di Cowdenbeath e di Lochgelly.\nSi tratta di una piccola comunit\u00e0 che si sviluppa in circa mezza dozzina di strade. Buona parte degli abitanti di Lumphinnans svolgono la propria attivit\u00e0 lavorativa presso i centri limitrofi maggiori.\nAltri progetti.\n "}
{"id": "3373922", "revid": "148107", "url": "https://it.wikipedia.org/wiki?curid=3373922", "title": "Jeffrey DeMunn", "text": "Biografia.\nJeffrey DeMunn nasce a Buffalo nello Stato di New York da Violet (nata Paulus) e James DeMunn. \u00c8 inoltre il figliastro dell'attrice Betty Lutes DeMunn. Si \u00e8 laureato all'Union College con un Bachelor of Arts in inglese.\nNella prima met\u00e0 degli anni settanta si trasfer\u00ec in Inghilterra, dove ricevette una formazione teatrale presso l'Old Vic Theatre. Dopo essere ritornato negli Stati Uniti inizi\u00f2 ad esibirsi in varie produzioni teatrali, recitando in una produzione della Royal Shakespeare Company di \"Re Lear\" e in varie produzioni off-Broadway, tra cui \"Bent\", \"Modigliani\" e \"Sogno di una notte di mezza estate\". Ha inoltre partecipato ad alcune produzioni dell'Eugene O'Neill Theater Center.\nCarriera.\nLa carriera televisiva dell'attore inizia nel 1978 partecipando al film per la televisione \"The Last Tenant\". Successivamente nel 1980 recit\u00f2 per la prima volta in un film cinematografico, \"Resurrection\" di Daniel Petrie. Sempre nello stesso anno recit\u00f2 anche in altri due film: \"Delitti inutili\" di Brian G. Hutton e \"You Better Watch Out\".\nDeMunn \u00e8 uno degli attori preferiti del regista Frank Darabont che lo ha fatto recitare in tutti e quattro i suoi film: \"Le ali della libert\u00e0\", \"Il miglio verde\", \"The Majestic\" e \"The Mist\". Ha inoltre recitato anche nel film del 1988 \"Blob - Il fluido che uccide\", co-scritto sempre da Darabont.\nHa recitato in molti film tratti dai libri di Stephen King. Oltre a quelli gi\u00e0 citati \u00e8 infatti anche apparso nella miniserie TV \"La tempesta del secolo\" ed \u00e8 stato il narratore degli audiolibri de \"L'acchiappasogni\" e \"Colorado Kid\".\nPer quanto riguarda la sua carriera televisiva Jeffrey \u00e8 apparso tra il 1993 e il 2008 nella serie televisiva \"Law &amp; Order - I due volti della giustizia\" nel ruolo ricorrente del professor Norman Rothenberg ed \u00e8 inoltre apparso come guest star in numerose altre serie televisive tra cui \"Ai confini della realt\u00e0\", \"Avvocati a Los Angeles\", \"Il fuggitivo\", \"The Practice - Professione avvocati\", \"E.R. - Medici in prima linea\" e negli spin-off di \"Law &amp; Order\"; \"Law &amp; Order - Unit\u00e0 vittime speciali\" e \"Law &amp; Order - Il verdetto\".\nInoltre \u00e8 stato nella serie televisiva \"The Walking Dead\", creata anche questa da Frank Darabont. L'ultima apparizione di Dale (il personaggio da lui interpretato) risale al 6 marzo 2012, data in cui Dale esce di scena.\nNel 1995 ha vinto un CableACE Award come miglior attore non protagonista in un film o miniserie per la sua interpretazione del serial killer Andrei Chikatilo nel film TV della HBO \"Cittadino X\".\nDoppiatori italiani.\nNelle versioni in italiano dei suoi film, Jeffrey DeMunn \u00e8 stato doppiato da:"}
{"id": "3373923", "revid": "1005847", "url": "https://it.wikipedia.org/wiki?curid=3373923", "title": "Elezioni generali in Irlanda del 1997", "text": "Le elezioni generali in Irlanda del 1997 si sono tenute il 17 maggio. Esse hanno visto la vittoria del Fianna F\u00e1il di Bertie Ahern, che \u00e8 stato riconfermato Taoiseach (capo del governo)."}
{"id": "3373930", "revid": "110157", "url": "https://it.wikipedia.org/wiki?curid=3373930", "title": "Orimonte", "text": "Orimonte \u00e8 un'opera, del 1650, in tre atti ed un prologo del compositore Francesco Cavalli su libretto di Nicol\u00f2 Minato.\nStoria.\nVenne rappresentata per la prima volta al Teatro San Cassiano di Venezia il 23 febbraio 1650."}
{"id": "3373935", "revid": "486946", "url": "https://it.wikipedia.org/wiki?curid=3373935", "title": "Tommaso Didimo", "text": ""}
{"id": "3373945", "revid": "1522738", "url": "https://it.wikipedia.org/wiki?curid=3373945", "title": "Ismaelita", "text": "Con ismaelita si indica un membro della stirpe di Ismaele, figlio di Abramo e della schiava Agar. \nSecondo l'Antico testamento, dopo la nascita di Isacco dalla moglie Sara, Abramo allontana la schiava Agar/H\u0101gar e il loro figlio Ismaele, che finiscono per ritirarsi nel deserto di Paran. \nPer questa ragione Ismaele \u00e8 considerato il capostipite della stirpe araba, detta anche \"ismaelita\" (da non confondere perci\u00f2 con la corrente ismailita dell'Islam sciita)."}
{"id": "3373947", "revid": "17654", "url": "https://it.wikipedia.org/wiki?curid=3373947", "title": "Tristano e Isotta (Wagner)", "text": ""}
{"id": "3373952", "revid": "1573940", "url": "https://it.wikipedia.org/wiki?curid=3373952", "title": "Marmorana globularis", "text": "Marmorana globularis () \u00e8 un mollusco gasteropode terrestre della famiglia Helicidae, endemico della Sicilia.\nBiologia.\nRiproduzione.\n\u00c8 una specie ermafrodita insufficiente, non in grado cio\u00e8 di autofecondarsi.Al pari degli altri Elicidi, nella fase del corteggiamento, \"M. globularis\" trafigge il partner con dardi calcarei.\nDistribuzione e habitat.\nLa specie \u00e8 endemica della Sicilia nord-occidentale. \u00c8 stata introdotta accidentalmente dall'uomo in Toscana.\nTassonomia.\nSono state descritte le seguenti sottospecie:"}
{"id": "3373955", "revid": "460592", "url": "https://it.wikipedia.org/wiki?curid=3373955", "title": "K\u0395\u03a6\u0391\u039b\u0397\u039e\u0398", "text": ""}
{"id": "3373957", "revid": "1272592", "url": "https://it.wikipedia.org/wiki?curid=3373957", "title": "Tiger Cup 2004", "text": "La Tiger Cup 2004 fu la quinta edizione del Campionato dell'ASEAN di calcio. Fu ospitata dal Vietnam e dalla Malaysia dal 7 dicembre 2004 al 16 gennaio 2005 e fu disputata dalle nazionali del Sud-Est asiatico. Le semifinali e la finale si svolsero con partite in casa ed in trasferta.\nPartecipanti.\nAlla Tiger Cup 2004 parteciparono tutte le nazionali affiliate alla ASEAN Football Federation eccetto il Brunei."}
{"id": "3373958", "revid": "2131061", "url": "https://it.wikipedia.org/wiki?curid=3373958", "title": "Sinistra Democratica (Irlanda)", "text": "Sinistra Democratica (in inglese \"Democratic Left\") \u00e8 stato un partito politico attivo in Irlanda dal 1992 al 1999. \nEsso si \u00e8 affermato in seguito ad una scissione dal Partito dei Lavoratori, di cui ha raccolto la quasi totalit\u00e0 dell'elettorato, ed ha concluso la sua esperienza confluendo nel Partito Laburista.\nLa sua ideologia era il socialismo democratico. Suo leader \u00e8 stato Proinsias De Rossa."}
{"id": "3373963", "revid": "1543377", "url": "https://it.wikipedia.org/wiki?curid=3373963", "title": "Calcio ai Giochi della XXVIII Olimpiade - Convocazioni al torneo maschile", "text": "Questa pagina \u00e8 un elenco di tutti i calciatori convocati ai giochi olimpici estivi 2004 di calcio.\n\"Nota bene: con (+) sono indicati i calciatori fuoriquota.\"\nGruppo A.\nAllenatore: Kim Ho-Gon\nAllenatore: Stratos Apostolak\u012bs\nAllenatore: Cheick Oumar Kon\u00e9\nAllenatore: Ricardo La Volpe\nGruppo B.\nAllenatore: Mariano Barreto\nAllenatore: Masakuni Yamamoto\nAllenatore: Claudio Gentile\nAllenatore: Carlos Jara Saguier\nGruppo C.\nAllenatore: Marcelo Bielsa\nAllenatore: Frank Farina\nAllenatore: Vladimir Petrovi\u0107\nAllenatore: Khemais Labidi\nGruppo D.\nAllenatore: Rodrigo Kenton\nAllenatore: Adnan Hamad\nAllenatore: Mustapha Madih\nAllenatore: Jos\u00e9 Rom\u00e3o"}
{"id": "3373964", "revid": "1543377", "url": "https://it.wikipedia.org/wiki?curid=3373964", "title": "HMS Wakeful (H88)", "text": "La HMS \"Wakeful\" (Pennant number H88), prima nave da guerra della Royal Navy britannica a portare questo nome, \u00e8 stata un cacciatorpediniere classe W. Costruita nei cantieri John Brown &amp; Company del Clydeside, venne impostata il 17 gennaio 1917, varata il 6 ottobre seguente ed entr\u00f2 in servizio il 16 dicembre, nelle ultime fasi della prima guerra mondiale.\nServizio.\nAl momento dell'ingresso in servizio l'unit\u00e0 venne assegnata alla \"Grand Fleet\", dove rimase fino alla fine delle ostilit\u00e0. Presenzi\u00f2 quindi alla cerimonia per la resa della \"Hochseeflotte\" tedesca prima di essere trasferita in riserva.\nNell'agosto 1939 ritorn\u00f2 in servizio attivo viste le crescenti tensioni internazionali e partecip\u00f2 alla rivista reale della flotta di Riserva nella baia di Weymouth. Con lo scoppio della seconda guerra mondiale, venne assegnata alla 17 Flottiglia cacciatorpediniere di base a Plymouth con compiti di pattuglia e scorta a convogli mercantili nel canale della Manica e nelle acque a sud ovest dell'Inghilterra. In ottobre venne trasferita agli ordini del Western Approaches Command operando con compiti simili fino alla fine dell'anno.\nTra il 23 ed il 26 marzo 1940 scort\u00f2 il convoglio HG23F diretto a Liverpool insieme ai cacciatorpediniere \"Whitehall\" e \"Winchelsea\". In aprile partecip\u00f2 a diverse missioni di scorta a convogli diretti a Gibilterra e a Liverpool, soprattutto in seguito al trasferimento della base della flottiglia in questa citt\u00e0. In maggio venne trasferita a Dover per operare in supporto alle truppe impegnate nei combattimenti in Francia, Belgio e Paesi Bassi. Dal 26 maggio venne utilizzata nell'Operazione Dinamo, ovvero l'evacuazione della British Expeditionary Force da Dunkerque e delle truppe francesi respinte nella stessa zona. Vennero assegnate alla stessa missione anche l'incrociatore \"Calcutta\" e i cacciatorpediniere \"Gallant\", \"Greyhound\", \"Grafton\", \"Impulsive\", \"Sabre\", \"Vimy\" e \"Vivacious\". Il giorno successivo imbarc\u00f2 631 soldati, rimanendo danneggiata durante la traversata verso Dover da colpi caduti attorno alla nave. Il 28 torn\u00f2 a Dunkerque per continuare l'evacuazione, venendo colpita il giorno successivo da un siluro lanciato dalla Shnellboot \"S-30\". L'esplosione, avvenuta nella sala caldaie di prua, spezz\u00f2 in due la nave, con la parte anteriore che affond\u00f2 in pochi secondi. Sopravvissero solo uno dei 640 soldati imbarcati e 25 marinai, soccorsi dal cacciatorpediniere \"Grafton\" e dai dragamine \"Gossamer\" e \"Lydd\"."}
{"id": "3373965", "revid": "1632387", "url": "https://it.wikipedia.org/wiki?curid=3373965", "title": "Cemetary", "text": "I Cemetary erano una band death, doom e gothic metal svedese formatasi a Bor\u00e5s nel 1989 e scioltasi nel 2005.\nIl loro suono mut\u00f2 negli anni sempre pi\u00f9 dal death al doom metal di stampo Paradise Lost."}
{"id": "3373967", "revid": "57342", "url": "https://it.wikipedia.org/wiki?curid=3373967", "title": "Dick Spring (politico)", "text": ""}
{"id": "3373968", "revid": "115989934", "url": "https://it.wikipedia.org/wiki?curid=3373968", "title": "Atmosfera barotropica", "text": "In meteorologia, un'atmosfera barotropica \u00e8 quella in cui la pressione dipende solo dalla densit\u00e0 e viceversa, in modo che superfici isobariche (superfici di pressione costante) siano anche superfici isopicniche (superfici a densit\u00e0 costante). Le superfici isobariche saranno anche superfici isotermiche (dall'equazione vento termico), quindi il vento geostrofico risulta indipendente dall'altezza. Di conseguenza, i movimenti di una massa d'aria barotropica rotante o di un fluido risultano fortemente limitati.\nDescrizione.\nUn flusso barotropico \u00e8 una generalizzazione dell'atmosfera barotropica sopra descritta: \u00e8 un flusso in cui la pressione \u00e8 esclusivamente funzione della densit\u00e0 e viceversa. In altre parole, si tratta di un flusso in cui le superfici isobariche sono superfici isopicniche e viceversa. Si pu\u00f2 avere un flusso barotropico con un liquido non barotropico, ma un fluido barotropico deve sempre seguire un flusso barotropico. Esempi sono strati barotropici degli oceani, un gas ideale isotermo o un gas ideale isoentropico.\nFluidi barotropici sono anche importanti fluidi idealizzati in astrofisica, come ad esempio quelli utilizzati nello studio degli interni stellari o del mezzo interstellare. Una classe comune di modelli barotropici utilizzati in astrofisica \u00e8 rappresentata dai fluidi politropici. In genere l'assunzione barotropica non \u00e8 molto realistica. L'atmosfera barotropica \u00e8 l'esatto contrario dell'atmosfera baroclina. In particolare, per un fluido barotropico o un flusso barotropico (come un'atmosfera barotropica) il vettore baroclino \u00e8 sempre nullo."}
{"id": "3373969", "revid": "149485", "url": "https://it.wikipedia.org/wiki?curid=3373969", "title": "Giuseppe Castelli (atleta)", "text": "Biografia.\nEliminato nei quarti di finale ai Giochi olimpici di nei 200 metri piani."}
{"id": "3373978", "revid": "599013", "url": "https://it.wikipedia.org/wiki?curid=3373978", "title": "Aden\u00edzia da Silva", "text": "Carriera.\nClub.\nLa carriera di Aden\u00edzia da Silva inizia nel 1999 all'interno del settore giovanile del , che nel 2003 muta la propria denominazione in , venendo promossa in prima squadra nella stagione 2007-08; con la formazione paulista conquista la Coppa del Brasile 2008 ricevendo il premio come miglior muro, come gi\u00e0 era accaduto nell'edizione precedente.\nNella stagione 2009-10 passa all', dove rimane sette stagioni vincendo quattro edizioni consecutive del campionato sudamericano per club fra il 2009 e il 2012, due ampionati brasiliani, il Campionato mondiale per club 2012 e la Coppa del Brasile 2014, oltre ad alcuni titoli dello Stato di San Paolo.\nNel campionato 2016-17 gioca per la prima volta all'estero, approdando alla , club impegnato nella Serie A1 italiana; nel gennaio 2020, dopo aver subito nel maggio precedente un'operazione come conseguenzza di un infortunio a tendine e legamento della spalla destra ed aver affrontato la successiva riabilitazione\n, chiede ed ottiene l'interruzione del contratto con la formazione toscana e torna in patria, accordandosi con il per la seconda parte dell'annata 2019-20.\nNazionale.\nFa parte delle selezioni giovanili brasiliane e vince la medaglia d'oro al campionato sudamericano Under-18 2002, la medaglia di bronzo al campionato mondiale Under-18 2003 e quella d'oro nell'edizione 2005.\nNel 2005 debutta in nazionale maggiore, vincendo la medaglia di bronzo alla Coppa panamericana, dove riceve il premio come miglior muro. Nel 2008 si aggiudica la medaglia d'argento alla Coppa panamericana, mentre l'anno successivo vince quattro medaglie d'oro, alla Coppa panamericana, al World Grand Prix, alla Final Four Cup, dove riceve il premio per il miglior servizio, e al Campionato sudamericano; alla Grand Champions Cup, invece, vince solo la medaglia d'argento.\nDal 2010 al 2012, vince la medaglia d'argento in tre edizioni consecutive del World Grand Prix e giunge seconda al campionato mondiale 2010; vince per\u00f2 l'oro ai Giochi della XXX Olimpiade di Londra, al World Grand Prix 2013 e alla Grand Champions Cup 2013.\nNel 2014 bissa la vittoria al World Grand Prix ma giunge terza al campionato mondiale e seconda ai XVII Giochi panamericani; fa meglio negli anni successivi quando conquista due campionati sudamericani consecutivi (2015 e 2017) e le ultime due edizioni del World Grand Prix (2016 e 2017).\nNel 2021 vince la medaglia d'argento alla Volleyball Nations League."}
{"id": "3373979", "revid": "344646", "url": "https://it.wikipedia.org/wiki?curid=3373979", "title": "Alieni rettiliani", "text": ""}
{"id": "3373980", "revid": "228587", "url": "https://it.wikipedia.org/wiki?curid=3373980", "title": "Giuseppe Castelli (disambigua)", "text": ""}
{"id": "3373984", "revid": "729019", "url": "https://it.wikipedia.org/wiki?curid=3373984", "title": "Seconda battaglia della Somme", "text": "La seconda battaglia della Somme fu combattuta durante la prima guerra mondiale sul fronte occidentale nel bacino del fiume Somme, a partire dalla fine dell'estate del 1918. Questa era una controffensiva in risposta dell'attacco tedesco noto come \"Offensiva di primavera\" e fu effettuata dopo una pausa per riposizionare e rifornire le truppe.\nLa differenza principale fra questa battaglia e l'omonima combattuta nel 1916 sta nel fatto che mentre la prima battaglia della Somme ha il merito di aver fermato quella che era cominciata come una travolgente offensiva tedesca, la seconda fu la parte centrale dell'avanzata Alleata che avrebbe poi portato i tedeschi alla resa ed alla firma dell'Armistizio di Compi\u00e8gne.\nLa battaglia.\nIl 15 agosto 1918, il generale Douglas Haig respinse la richiesta del generale Ferdinand Foch di continuare l'offensiva di Amiens. Invece Haig inizi\u00f2 a pianificare un attacco ad Albert, che inizi\u00f2 il 21 agosto. L'attacco principale fu lanciato dalla 3\u00aa Armata britannica, in unione con il II Corpo d'armata americano.\nNel medesimo giorno si apr\u00ec la Seconda battaglia di Bapaume, che insieme all'offensiva di Albert segn\u00f2 l'inizio di questa battaglia. In questa giornata gli Alleati avanzarono spingendo la 2. Armee tedesca indietro per 55 km, lungo un fronte che partiva da La F\u00e8re, a sud di Saint-Quentin, ed arrivava fino a poco pi\u00f9 a sud di Douai. Albert fu catturata il 22 agosto. Il 26 agosto, la 1\u00aa Armata inglese avanz\u00f2 per altri 12 km, in uno scontro che va sotto il nome di \"seconda battaglia di Arras\" Bapaume cadde il 29 agosto. L'Australian Corps attravers\u00f2 la Somme nella notte del 31 agosto e spezz\u00f2 le linee tedesche nelle battaglie del Mont St. Quentin e di P\u00e9ronne. Il comandante della \"Fourth Army\" inglese, il generale Henry Rawlinson, descrisse l'avanzata australiana che avvenne tra il 31 agosto e il 4 settembre come la pi\u00f9 grande azione militare della guerra.\nNella mattina del 2 settembre, dopo una feroce battaglia, il \"Canadian Corps\" prese il controllo della linea Drocourt-Qu\u00e9ant, che rappresentava il limite occidentale della linea Hindenburg. La battaglia fu combattuta dalla \"1st Canadian Division\", dalla \"4th Canadian Division\" e dalla \"52nd (Lowland) Infantry Division\" inglese. I tedeschi soffrirono perdite molto pesanti e i Canadesi catturarono pi\u00f9 di 6'000 prigionieri, perdendo circa 5.600 uomini. Verso mezzogiorno della medesima giornata, il comandante delle truppe tedesche, il generale Erich Ludendorff, decise di ritirarsi al di l\u00e0 del Canal du Nord.\nEntro il 2 settembre, i tedeschi erano stati obbligati a ritirarsi verso la linea Hindenburg, dalla quale essi avevano lanciato la loro offensiva in primavera.\nLungo il loro cammino verso la Linea Hindenburg, in una feroce battaglia, i soldati canadesi, guidati dal generale Arthur Currie, superarono i terrapieni dell'incompleto Canal du Nord nel corso dell'omonima battaglia.\nVerso la fine settembre, inizio ottobre, fu combattuta la battaglia del Canale di St. Quentin, dove le truppe americane ed australiane, comandate dal generale australiano John Monash, aprirono una breccia nella Linea Hindenburg. Poco dopo anche i Canadesi aprirono una breccia nella Linea Hindenburg, durante la seconda battaglia di Cambrai.\nUna parte fondamentale delle linee di rifornimento tedesche correva parallelamente alla linea del fronte. La seconda battaglia della Somme era parte di una strategia che era stata ideata per spingere alcune parti delle linee tedesche dietro questa linea principale di rifornimento, tagliandola di fatto e rendendo impossibile il mantenimento efficiente delle forze tedesche sul fronte. La battaglia inizi\u00f2 con la battaglia di Bapaume e, poco dopo, con la battaglia di Saint-Mihiel, al di fuori dell'area della Somme, che aveva lo scopo di ridurre i salienti prima che la linea di rifornimento fosse usata con fluidit\u00e0.\nQuesta tattica funzion\u00f2, ma necessit\u00f2, per raggiungere il successo, un lavoro molto determinato al Canale di St. Quentin, dove i difensori erano molto ben preparati."}
{"id": "3373989", "revid": "607088", "url": "https://it.wikipedia.org/wiki?curid=3373989", "title": "Cemiterio da Vila Formosa", "text": ""}
{"id": "3373995", "revid": "113925700", "url": "https://it.wikipedia.org/wiki?curid=3373995", "title": "Gilles M\u00e9nage", "text": "Biografia.\nFiglio di Guillaume M\u00e9nage, avvocato del re ad Angers, fu uno studente brillante. La buona memoria e l'entusiasmo per gli studi lo portarono rapidamente, dopo aver seguito studi letterari e giuridici, a esercitare la professione forense ad Angers prima ancora di aver compiuto vent'anni. Nel 1632 una malattia lo spinse ad abbandonare la professione di avvocato per dedicarsi alla vita ecclesiastica. Divenne priore di Montdidier (Somme), prima di aver preso gli ordini sacri, e fu ospitato per alcuni anni a Parigi nell'abitazione del futuro Cardinal de Retz, il quale gli offr\u00ec la possibilit\u00e0 di dedicarsi all'attivit\u00e0 letteraria.\nDivenne intimo dei maggiori letterati del suo tempo, nonch\u00e9 di molti potenti (fu favorito del cardinal Mazzarino), frequentatore dei salotti alla moda nei quali sar\u00e0 apprezzato per la cultura e la conversazione brillante ma sar\u00e0 anche temuto per il suo spirito corrosivo. Nel 1648, dopo aver litigato col cardinale de Retz, M\u00e9nage si ritir\u00f2 nel chiostro di Notre Dame de Paris dove ben presto radun\u00f2 attorno a s\u00e9 un cenacolo di letterati e intellettuali con i quali si riuniva settimanalmente, nella serata del mercoled\u00ec, in riunioni battezzate \"Mercuriales\" dallo stesso M\u00e9nage; fra i pi\u00f9 assidui frequentatori: Jean Chapelain, Paul Pellisson, Valentin Conrart e Jean Fran\u00e7ois Sarrazin. Nel 1650 divenne precettore di Marie-Madeleine Pioche de la Vergne, contessa de la Fayette, a cui rimarr\u00e0 legato per il resto della sua vita.\nEbbe numerosi e vasti interessi culturali, conosceva perfettamente le lingue classiche, l'italiano e lo spagnolo, ma probabilmente disperse i propri talenti dedicandosi a campi troppo disparati. Scrisse infatti versi (\"Poemata\", \"Miscellanea\", \"Po\u00e9sies compos\u00e9es en l'honneur du Cardinal Mazarin\"), testi di critica letteraria (\"Mescolanze\" sul \"Canzoniere\" del Petrarca, saggi sull'\"Aminta\" del Tasso, saggi sulle poesie di Malherbe) saggi di linguistica sulle lingue francese e italiana (ha compilato i primi dizionari etimologici della lingua francese nel 1665 e della lingua italiana nel 1669), testi di filologia classica (una edizione delle \"Vite dei filosofi\" di Diogene Laerzio), saggi in lingua latina sulla storia del diritto (\"Iuris civilis amoenitates\"), eccetera. Il suo sarcasmo gli chiuse le porte dell'\"Acad\u00e9mie fran\u00e7aise\", ma la sua cultura lo fece accogliere fra i soci dell'Accademia della Crusca con la quale tuttavia entr\u00f2 in polemica a proposito della sua opera sull'etimologia dell'italiano: gli scritti del M\u00e9nage avrebbero dovuto confluire in un'opera diretta da Carlo Roberto Dati; ma nel 1669 M\u00e9nage, contro il parere dei cruscanti, li precedette con \"Origini della lingua italiana\", opera dedicata tuttavia agli stessi accademici italiani. Il Magalotti lo incontr\u00f2 a Parigi; nei suoi diari dice che bastava trovare il Menage perch\u00e9 attaccasse bottone e non la finisse pi\u00f9; quanto alle le sue etimologie, erano tutte indovinelli del tipo \"cimento viene da saggiamentum.\" L'italiano forse lo sapeva, ma per prudenza evitava di parlarlo.\nM\u00e9nage sub\u00ec la satira di Boileau e Moli\u00e8re; quest'ultimo lo raffigur\u00f2 nel personaggio di Vadius, il pedante erudito de \"Les femmes savantes\"."}
{"id": "3373996", "revid": "1573940", "url": "https://it.wikipedia.org/wiki?curid=3373996", "title": "Uwe Peschel", "text": "Professionista dal 1997 al 2005, fu uno specialista delle cronometro, aggiudicandosi tre campionati tedeschi di specialit\u00e0 e numerose medaglie ai campionati del mondo. Ai Giochi olimpici di Barcellona 1992 vinse la medaglia d'oro nella cronometro a squadre.\nCarriera.\nProviene da una famiglia di ciclisti: suo padre Axel Peschel corse negli anni sessanta.\nAncora dilettante, Peschel partecip\u00f2 ai campionati del mondo di ciclismo su strada del 1990 e 1991 nella cronometro a squadre, cogliendo due secondi posti. Ottenne il suo pi\u00f9 grande successo in carriera nel 1992, quando assieme a Bernd Dittert, Christian Meyer e Michael Rich vinse la cronometro a squadre dei Giochi olimpici.\nDopo essersi nuovamente piazzato secondo nella cronosquadre dei campionati mondiali nel 1993 e terzo nel 1994, nel 1995 partecip\u00f2 per la prima volta alla cronometro individuale nei campionati mondiali su strada, classificandosi terzo. Si piazz\u00f2 inoltre terzo al Regio-Tour, vincendo anche una tappa.\nNel 1996 vinse il primo dei suoi tre titoli di campione tedesco a cronometro e il Giro di Baviera. L'anno successivo firm\u00f2 per la squadra italiana Cantina Tollo, con la quale prese parte al suo primo Giro d'Italia, che chiuse in centoquattresima posizione. Sul finire della stagione prese parte ad alcune gare con la squadra tedesca Schauff, vincendo tra l'altro il Grand Prix des Nations, una gara a cronometro, ma violando il contratto che lo legava alla Cantina Tollo. Perci\u00f2 la squadra italiana denunci\u00f2 il corridore all'UCI chiedendo che pagasse una penale di duecento milioni di lire. L'UCI obblig\u00f2 Peschel a pagare una multa di quasi quattro milioni e la Schauff a versare un indennizzo alla Cantina Tollo e all'UCI stessa. Nel 1998 Peschel si trasfer\u00ec quindi alla Estepona, con la quale termin\u00f2 novantunesimo alla Vuelta a Espa\u00f1a, oltre a imporsi per la seconda volta nel campionato tedesco a cronometro.\nDalla stagione 1999 fino al termine della sua carriera nel 2005 Peschel corse per la squadra ProTour tedesca Team Gerolsteiner. Vinse il suo ultimo campionato tedesco a cronometro nel 2002, sfiorando anche la vittoria in quello in linea, nel quale giunse secondo. Nello stesso anno si impose nuovamente anche al Grand Prix des Nations. La sua ultima vittoria fu la cronosquadre Eindhoven Team Time Trial nel 2005.\nDopo il ritiro ha ricoperto il ruolo di direttore sportivo al Team Katusha (dal 2012 al 2014) e quindi al Team Roth (dal 2016)."}
{"id": "3374003", "revid": "2110845", "url": "https://it.wikipedia.org/wiki?curid=3374003", "title": "Ruggero Maregatti", "text": "Biografia.\nGareggi\u00f2 per il G.S. Officine Meccaniche nel 1927/28, per l'Ambrosiana dal 1929 al 1932, e per la Pro Patria nel 1933.\nOltre alla staffetta, partecip\u00f2 a competizioni anche nei 100 e nei 200 metri piani, nonch\u00e9 nel salto in lungo.\nVenne sepolto al Cimitero Maggiore di Milano."}
{"id": "3374006", "revid": "131145", "url": "https://it.wikipedia.org/wiki?curid=3374006", "title": "Gabriele Salviati", "text": "Biografia.\nNato a Bologna, in una famiglia borghese da Zelinda Nicoli, maestra elementare e Attilio Salviati, laureato in letterature antiche e paleografo. Si appassiona all'atletica leggera ed entra a far parte della societ\u00e0 Virtus Bologna a soli 12 anni. \nDopo alcuni successi nelle categorie giovanili, il primo importante risultato assoluto arriva nel 1930, quando ottiene il primo posto nei 100 metri piani durante i campionati italiani universitari a Firenze, con un tempo di 11\"0.\nNel 1932 prende parte ai Giochi olimpici di Los Angeles come secondo frazionista della staffetta 4\u00d7100 metri, conquistando la medaglia di bronzo con un tempo di 41\"2. Gli altri tre componenti della staffetta erano Giuseppe Castelli,\nRuggero Maregatti e Edgardo Toetti."}
{"id": "3374012", "revid": "2110845", "url": "https://it.wikipedia.org/wiki?curid=3374012", "title": "Edgardo Toetti", "text": "Vincitore di otto titoli nazionali assoluti, a livello individuale, nella velocit\u00e0.\nMor\u00ec a Milano nel 1968. Dopo primaria sepoltura al cimitero di Bruzzano, i suoi resti vengono conservati in una celletta.\nBiografia.\nPrima della medaglia ai Giochi olimpici di , aveva partecipato ad gareggiando nei 100, 200 e staffetta 4\u00d7100 metri, venendo sempre eliminato al 1\u00ba turno."}
{"id": "3374027", "revid": "274482", "url": "https://it.wikipedia.org/wiki?curid=3374027", "title": "MOS 6526", "text": "Il MOS 6526 Complex Interface Adapter (CIA) \u00e8 un circuito integrato prodotto da MOS Technology. Fu usato come controller input/output per la famiglia di microprocessori 65xx, a cui forniva capacit\u00e0 di accedere alle porte di comunicazione in modalit\u00e0 parallela e seriale; poteva essere usato anche come timer programmabile e come orologio. Ne fu prodotta anche una versione in tecnologia HMOS-III denominata MOS 8520 che, rispetto al 6526, aveva un consumo energetico inferiore ed aveva l'orologio interno leggermente modificato.\nIl dispositivo fu usato prevalentemente negli home computer Commodore 64, Commodore 128(D) e Amiga, ognuno dei quali impiegava 2 chip. Fu usato anche nelle unit\u00e0 a dischi Commodore 1570, Commodore 1571 e Commodore 1581 (1 chip per periferica).\nI/O parallelo.\nIl CIA ha 2 porte di I/O parallele bidirezionali, ognuna delle quali ha un suo registro di direzione dei dati (Data Direction Register) che permette di impostare in ingresso o in uscita ogni singola linea. Una lettura delle porta restituisce sempre lo stato delle singole linee, indipendentemente dalla direzione di trasmissione impostata.\nI/O seriale.\nUn registro a scorrimento ad 8 bit permette al CIA di gestire la trasmissione seriale dei dati. Il chip pu\u00f2 accettare una fonte esterna del segnale di clock e pu\u00f2 inviare in uscita i dati in modalit\u00e0 seriale sincronizzandoli con uno dei temporizzatori programmabili integrati. Ogni volta che viene completata la trasmissione seriale di 8 bit viene generato un interrupt. Collegando insieme le uscite del clock e del registro a scorrimento dei CIA di differenti computer \u00e8 possibile implementare una semplice rete.\nLa velocit\u00e0 di trasmissione massima \u00e8 di 500 kbit/s per la versione a 2 MHz.\nSincronizzazione.\nIl chip prevede 2 linee di controllo (/FLAG e /PC) che permettono di sincronizzare pi\u00f9 CIA: queste linee, insieme ad 8 delle 16 linee parallele, consentono di usare il CIA come un semplice amplificatore di segnale compatibile Centronics.\nTemporizzatori.\nIl CIA offre 2 temporizzatori programmabili, ognuno con un livello di precisione al microsecondo. Ogni temporizzatore \u00e8 composto da un contatore a 16 bit a sola lettura e da un corrispondente flip-flop in sola scrittura a 16 bit. Nel momento in cui viene avviato un temporizzatore, il suo flip-flop viene copiato automaticamente nel suo contatore, che viene decrementato ad ogni ciclo di clock finch\u00e9 non giunge a zero. A questo punto viene generato un interrupt.\nIl temporizzatore pu\u00f2 operare sia in modalit\u00e0 \"singola\", ovvero fermandosi dopo il primo interrupt, che \"continua\", ricaricando il valore scelto dopo ogni ciclo e ripartendo nel conteggio. Oltre a generare interrupt, l'uscita del temporizzatore pu\u00f2 essere instradato sulla seconda porta di I/O.\n\u00c8 possibile generare intervalli relativamente lunghi programmando il temporizzatore B per contare gli azzeramenti del temporizzatore A: se entrambi raggiungono il massimo valore possibile, 65.536, allora \u00e8 stato ottenuto un tempo di 1 ora, 11 minuti e 34 secondi.\nNel Commodore 64 e nel Commodore 128 i temporizzatori del CIA erano controllati dal segnale \u03a62 (\"phase 2\") del clock di sistema, che generalmente era ad 1\u00a0MHz: ci\u00f2 significava che essi venivano decrementati approssimativamente ogni microsecondo. La durata esatta del periodo era per\u00f2 determinata dallo standard video usato nel sistema, se NTSC o PAL, che influenzava la frequenza a cui operava il computer. Per ovviare a questo problema nel C128 si ricorse ad una tecnica denominata \"clock stretching\", che permetteva di variare il clock in modo che i temporizzatori non fossero affetti dall'alterazione del clock di sistema quando il computer passava dalla modalit\u00e0 \"SLOW\" a quella \"FAST\".\nFunzione di orologio.\nNel CIA \u00e8 incorporato un orologio che fornisce l'orario in formato a 12 ore AM/PM. Esso \u00e8 composto da 4 registri che tengono traccia, rispettivamente, delle ore (il 7\u00b0 bit di questo registro opera come segno AM o PM), dei minuti, dei secondi e dei decimi di secondo. Tutti questi registri memorizzano i dati in formato BCD, semplificando le operazioni di codifica/decodifica dell'orario.\nLa lettura dei registri restituisce sempre l'orario giornaliero. Per evitare errori di resto durante il recupero dell'orario, ogni operazione di lettura ferma immediatamente l'aggiornamento dei registri senza per\u00f2 compromettere l'accuratezza dell'orologio perch\u00e9 internamente il CIA continua l'aggiornamento dell'orario. Ogni registro, tranne quello delle ore, pu\u00f2 essere letto \"al volo\", senza bloccare l'aggiornamento dello stesso. La lettura delle ore deve invece essere seguita dalla lettura dei decimi di secondo, operazione che fa ripartire l'aggiornamento dei registri.\nPer impostare l'orario \u00e8 necessario scrivere i giusti valori in formato BCD nei registri. Un accesso in scrittura al registro delle ore blocca l'orologio: esso riparte solo dopo la scrittura nel registro dei decimi di secondo. Dopo un'accensione del computer, i registri dell'orologio sono impostati a 1:00:00.0: con una semplice operazione di scrittura nel registro dei decimi di secondo si avvia il conteggio del tempo.\nOltre a fornire l'orario, l'orologio pu\u00f2 essere configurato come un allarme, per generare una richiesta di interrupt ad un determinato orario. A causa di un bug presente in molti 6526, l'interrupt relativo all'allarme non viene generato quando i secondi dell'orario di allarme sono esattamente uguali a 0: per aggirare questo problema basta impostare il registro dei decimi di secondo a 1.\nL'orologio interno era progettato per essere governato da un segnale di ingresso prelevato direttamente dalla fonte di alimentazione a corrente alternata, sia essa a 50 che a 60\u00a0Hz, cos\u00ec da permettere un'accuratezza dell'orario la pi\u00f9 elevata possibile e la pi\u00f9 duratura nel tempo. Questa possibilit\u00e0 di operare sia con una frequenza della tensione a 50\u00a0Hz che con una a 60\u00a0Hz permise al 6526 di poter essere adoperato indistintamente sia sui computer con segnali video in formato NTSC che PAL. Nei Commodore ad 8 bit era il software che doveva informare il CIA circa le frequenze regionali usate dal sistema, dato che il sistema operativo non eseguiva tale compito: non eseguire tale operazione comportava un'imprecisione nella gestione dell'orario fornito dall'orologio.\nVersioni.\nIl CIA fu prodotto con un package DIP40 in diverse versioni: \nBug.\nOltre al gi\u00e0 menzionato bug che affliggeva l'interrupt collegato all'allarme dell'orologio, molti CIA avevano un difetto che impediva la generazione dell'interrupt legato al temporizzatore B se il registro di controllo dell'interrupt era letto 1 o 2 cicli di clock prima del verificarsi dell'interrupt stesso. Questo bug causava spesso errori sulla RS-232 nei C64 e C128 quando questi accedevano ad alta velocit\u00e0 alla porta seriale."}
{"id": "3374034", "revid": "125690866", "url": "https://it.wikipedia.org/wiki?curid=3374034", "title": "Domenico De Robertis", "text": "Biografia.\nFiglio di Giuseppe De Robertis, anch'egli critico letterario, si laure\u00f2 a Firenze con Mario Casella e fu discepolo di Gianfranco Contini. Libero docente nel 1956, insegn\u00f2 nelle universit\u00e0 degli Studi di Torino, Cagliari, Pavia e poi, a lungo, a Firenze. Accademico della Crusca, di cui diresse il Centro di Studi di Filologia Italiana e la rivista \"Studi di Filologia Italiana\", \ndedic\u00f2 il suo primo importante lavoro al \"Canzoniere Escorialense\" (1954), manoscritto di origine veneta, conservato presso la Biblioteca di El Escorial, di cui dimostr\u00f2 l'importanza per lo studio dei poeti stilnovisti, in particolare di Cino da Pistoia, e delle rime di Dante Alighieri. Sugli stilnovisti continu\u00f2 a lavorare, pubblicando tra l'altro nel 1986 un'edizione commentata delle rime di Guido Cavalcanti, mentre nell'ambito degli studi danteschi pubblic\u00f2 nel 1961 una monografia sulla \"Vita nuova\" e nel 2002 la monumentale edizione critica in 5 tomi delle \"Rime\", di cui diede nel 2005 anche una edizione minore commentata. \nFu tra i primi a considerare i canzonieri come strutture organiche anzich\u00e9 semplici contenitori di testi.\nDedic\u00f2 anche studi al Petrarca, al \"Morgante\" di Luigi Pulci, alla poesia del Quattrocento e ai \"Cantari\", narrazioni novellistiche in versi diffuse fra Tre e Quattrocento. Pubblic\u00f2, inoltre, una nuova edizione ampliata del commento del padre Giuseppe ai \"Canti\" di Leopardi (1978) e poi una edizione critica degli stessi (1984). In ambito novecentesco fu studioso di Dino Campana e di Ungaretti.\nPubblicazioni (scelta).\nLa Bibliografia completa di Domenico De Robertis si pu\u00f2 consultare in \"Ricordo di Domenico De Robertis\", Atti delle giornate in memoria, Firenze Aula Magna del Rettorato, 9-10 febbraio 2012, a cura di Carla Molinari e Giuliano Tanturli, Lecce, Pensa MultiMedia, 2013, pp. 235-264."}
{"id": "3374036", "revid": "76963", "url": "https://it.wikipedia.org/wiki?curid=3374036", "title": "Susan Backlinie", "text": "In seguito \u00e8 stata protagonista della parodia di una scena simile in \"\" dove, invece che di uno squalo, sar\u00e0 \"preda\" di un sommergibile giapponese."}
{"id": "3374039", "revid": "1573940", "url": "https://it.wikipedia.org/wiki?curid=3374039", "title": "Talavera (zoologia)", "text": "Talavera \u00e8 un genere di ragni appartenente alla famiglia Salticidae.\nCaratteristiche.\nSono specie di ragni piuttosto minute di dimensioni, non superano i 2 millimetri. Fra loro, soprattutto le specie europee sono difficili da distinguere, nonostante gli apparati genitali siano stati descritti minuziosamente. In quanto a diffusione \"Talavera aequipes\" \u00e8 prevalente\nDistribuzione e habitat.\nLe 15 specie oggi note di questo genere sono diffuse prevalentemente in Eurasia, presenti in parecchie localit\u00e0; solo \"Talavera minuta\" \u00e8 stata rinvenuta in Canada e negli USA.\nIn Italia sono state reperite 3 specie di questo genere\nTassonomia.\nA dicembre 2010, si compone di 15 specie e una sottospecie:"}
{"id": "3374054", "revid": "125493954", "url": "https://it.wikipedia.org/wiki?curid=3374054", "title": "Zibba e Almalibre", "text": "Zibba e Almalibre \u00e8 un gruppo musicale formatosi nel 1998 dall'incontro tra Zibba (Sergio Vallarino) ed Andrea \"Bale\" Balestrieri a cui si aggiungono Federico Manno alle chitarre e Massimiliano Rolff al basso. Questa \u00e8 la formazione con cui pubblicano l'album di esordio \"L'ultimo giorno\" nel 2002.\nZibba e Almalibre suonano nel Concerto del Primo Maggio del 2003, aprono i concerti di vari artisti tra cui Goran Bregovi\u0107, Bandabard\u00f2, Africa Unite, Vinicio Capossela, Tonino Carotone e Gino Paoli.\nStoria.\nAnni 2006-2011.\nUna svolta importante arriva con l'entrata nel gruppo di Fabio Biale (violista polistrumentista e voce) che porter\u00e0 alla pubblicazione del secondo album \"Senza smettere di far rumore\" nel 2006.\nDa quest'album \u00e8 tratto \"Margherita\" che li vede duettare con Tonino Carotone e che li porta alla conoscenza del grande pubblico.\nCon l'entrata nella formazione di Daniele Franchi (chitarra) e Lucas Bellotti (basso) arriva la pubblicazione del terzo album \"Una cura per il freddo\", ma Lucas Bellotti lascia presto il posto a Stefano Cecchi attuale bassista della band. In quest'album spiccano le collaborazione con Bunna degli Africa Unite nella canzone \"Una parola illumina\" e con i Tiromancino nella canzone \"Una parte di te\".\nPartecipano al Premio Tenco, rassegna della canzone d'autore. Entrano nel progetto, con altri trentacinque artisti, del doppio Cd \"La leva cantautorale degli anni zero\" nato da una collaborazione tra Club Tenco e il Meeting Etichette Indipendenti con l'inedito \"Aria di levante\", sono ospiti nella trasmissione televisiva \"Parla con me\" e sono scelti come band del dopofestival Sanremo 2010.\nNel 2011 vincono il premio \"inediTo\" del Salone internazionale del libro di Torino e due importanti premi del mondo musicale italiano, \"L'artista che non c'era\" ed il premio Bindi.\n2012-2017.\nNel 2012 con l'arrivo del nuovo chitarrista Stefano Ronchi e del sassofonista Stefano Riggi pubblicano \"Come il suono dei passi sulla neve\", disco che vede la partecipazione di ospiti come Roy Paci, Eugenio Finardi, Vittorio De Scalzi, Carlotta, Gianluca Fubelli, Adolfo Margiotta, Enzo Paci, Alberto Onofrietti e altri, da quest'album vengono tratti i singoli \"Nancy\" con la collaborazione di Roy Paci e \"Asti est\" in cui partecipa Eugenio Finardi.\nCon questo album vincono, ex aequo con \"Padania\" degli Afterhours, la Targa Tenco 2012 nella categoria \"Album dell'anno\".\nNel febbraio 2013 il violinista Fabio Biale lascia la band.\nIl 24 maggio 2013 esce il nuovo album \"E sottolineo se\" omaggio al paroliere genovese Giorgio Calabrese dove vengono ripresi e reinterpretati alcuni tra i pi\u00f9 famosi classici del noto autore.\nDal 3 luglio 2013 entra a far parte degli Almalibre Caldero alle percussioni/elettronica.\nNel novembre 2013 viene pubblicato il primo libro di Zibba,\"Me l'ha detto Frank Zappa\", una raccolta di dialoghi surreali con note introduttive di Eugenio Finardi e Matteo Monforte. Alcuni dei dialoghi sono ripresi dal regista Sergio Sgrilli per la realizzazione dello spettacolo teatrale omonimo.\nZibba scrive con Tiziano Ferro la canzone \"La vita e la felicit\u00e0\" cantata da Michele Bravi, vincitore della settima edizione di X Factor.\nIl 13 dicembre 2013 il gruppo viene selezionato per partecipare al Festival di Sanremo 2014 nella sezione Nuove Proposte con il brano \"Senza di te\".\nIl 19 febbraio 2014 esce il sesto disco \"Senza pensare all'estate\" contenente tre inediti, tra cui la canzone cantata al Festival di Sanremo 2014, alcune canzoni rivisitate in una nuova versione e due brani scritti da Zibba per Michele Bravi (\"La vita e la felicit\u00e0\") e Cristiano De Andr\u00e9 (\"Il mio esser buono\"). Nello stesso periodo Zibba collabora con Jovanotti alla stesura del brano \"Una scintilla\", contenuto nel disco Lorenzo 2015 CC..\nAl Festival arrivano fino alla finale vincendo il Premio della Critica Mia Martini ed il Premio Sala Stampa \"Lucio Dalla\" (Sala Stampa Radio-TV-Web) relativi alla sezione Nuove Proposte.\nIl 31 marzo 2015 esce il settimo disco \"Muoviti svelto\" album di inediti a cui partecipano tra gli altri Omar Pedrini, Niccol\u00f2 Fabi, Bunna, Leo Pari e Patrick Benifei. Il disco viene presentato ufficialmente durante la trasmissione Che Tempo Che Fa di Fabio Fazio su Rai3.\nIl 20 maggio 2016 esce il singolo \"Universo\" brano prodotto da Andrea \"Andro\" Mariano dei Negramaro.\nIl lavoro d'autore non si ferma perch\u00e9 Zibba scrive con Giulia Anania e Marta Venturini \"Io di te non ho paura\" per Emma Marrone\".\" Insieme a Marco Masini e Diego Calvetti scrive \"Spostato di un secondo\" e per Raige e Giulia Luzi \"Togliamoci la voglia.\" Entrambi i brani partecipano alla sessantasettesima edizione del Festival di Sanremo.\nIl cantautore ligure scrive anche per moltissimi altri interpreti, tra cui Patty Pravo, Jack Savoretti, Max Pezzali, Alex Britti, Elodie, Alexia, Zero Assoluto, Le Deva e Moreno.\nIl 27 ottobre 2017 esce il singolo Quello che vuoi che anticipa l'album Le cose .\nIl 26 gennaio 2018 esce il secondo singolo Quando stiamo bene insieme ad Elodie."}
{"id": "3374056", "revid": "112875866", "url": "https://it.wikipedia.org/wiki?curid=3374056", "title": "Les XX", "text": "Les XX fu un gruppo di venti artisti belgi (pittori, scultori, designer). Nacque a Bruxelles nel 1884, quando, analogamente a ci\u00f2 che accadeva a Parigi con il Salon degli Artisti Indipendenti, gli artisti belgi rifiutati dall'esposizione ufficiale inaugurarono il \"Salon dei XX\". Il gruppo si form\u00f2 sulle ceneri di un precedente sodalizio di artisti, nato a Bruxelles nel 1875, col nome \"La Chrysalide\", ed esauritosi nel 1881. \nPromotori del nuovo gruppo d'avanguardia furono Octave Maus e Th\u00e9o van Rysselberghe. Il gruppo organizzava esposizioni annuali a cui erano invitati anche importanti artisti stranieri come Camille Pissarro, Claude Monet e Georges Seurat e ben presto il \"Salon\" divenne un'occasione d'incontro delle diverse tendenze di avanguardia internazionali. Gli artisti del gruppo svolsero un'intensa attivit\u00e0 di promozione delle nuove tendenze dell'arte, accogliendo anche musicisti e letterati. Voce del gruppo fu la rivista \"L'Art Moderne\". \nDopo una prima e generale tendenza verso il neoimpressionismo francese gli artisti del gruppo guardarono all'opera di Odilon Redon, ai preraffaelliti inglesi (la posizione geografica del Belgio ha fatto s\u00ec che il paese abbia sempre risentito dell'influsso inglese e francese), e a Gustave Moreau. I maggiori artisti militanti nel gruppo furono il giovane Henry van de Velde, Fernand Khnopff, George Minne, James Ensor, Th\u00e9o van Rysselberghe, Jan Toorop e F\u00e9licien Rops."}
{"id": "3374061", "revid": "1310927", "url": "https://it.wikipedia.org/wiki?curid=3374061", "title": "Coppa CONMEBOL 1997", "text": "La Coppa CONMEBOL 1997 \u00e8 stata la sesta edizione del torneo sudamericano. Alla manifestazione parteciparono 18 squadre, e il vincitore fu l'Atl\u00e9tico Mineiro.\nFormula.\nDopo il preliminare, le squadre si affrontano in turni a eliminazione diretta."}
{"id": "3374072", "revid": "110157", "url": "https://it.wikipedia.org/wiki?curid=3374072", "title": "Proteste in Kuwait del 2011-2013", "text": "Le proteste in Kuwait del 2011 si inseriscono nel contesto delle coeve proteste nel medio oriente.\nCon una mossa vista da alcuni come un tentativo di far apparire come causa dei disordini popolari il disagio economico, l'emiro del Kuwait, lo sceicco Sabah IV al-Ahmad al-Jabir Al Sabah, fornisce a tutti i suoi cittadini cibo e un contributo di 4.000 dollari, spendendo circa 230 milioni di dinari. Ufficialmente il contributo \u00e8 dato in commemorazione al ventesimo anniversario dalla liberazione del Kuwait dall'occupazione delle forze irachene durante la prima guerra del golfo. Il costo del cibo \u00e8 stimato intorno agli 818 milioni di dollari disponibili a partire dal 1\u00ba febbraio 2011. Per questo spreco economico migliaia di manifestanti si riversano nelle strade il 19 febbraio.\nLe proteste in Kuwait colpiscono un capo di governo, lo sceicco Nasser al-Mohammed al-Ahmad al-Sabah, che dalla sua nomina a primo ministro nel 2006 ha dovuto far fronte a un'opposizione parlamentare incessante, che l'ha costretto a sciogliere cinque dei sei governi da lui presieduti, mentre il parlamento \u00e8 stato sciolto tre volte."}
{"id": "3374073", "revid": "179980", "url": "https://it.wikipedia.org/wiki?curid=3374073", "title": "Mart\u00edn Sebasti\u00e1n Rivas", "text": ""}
{"id": "3374074", "revid": "228587", "url": "https://it.wikipedia.org/wiki?curid=3374074", "title": "Premi Goya 1998", "text": "La cerimonia di premiazione della 12\u00aa edizione dei Premi Goya si \u00e8 svolta il 31 gennaio 1998 al Palacio de Congresos di Madrid.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3374075", "revid": "599013", "url": "https://it.wikipedia.org/wiki?curid=3374075", "title": "Milano-Sanremo 1989", "text": "La Milano-Sanremo 1989, ottantesima edizione della corsa e valida come evento d'apertura della Coppa del mondo di ciclismo su strada 1989, fu disputata il 18 marzo 1989, per un percorso totale di 294 km. Fu vinta dal francese Laurent Fignon che si conferm\u00f2 dopo la vittoria dell'anno prima, al traguardo con il tempo di 7h08'19\" alla media di 41.184 km/h.\nPartenza a Milano con 207 corridori di cui 116 portarono a termine il percorso.\nResoconto degli eventi.\nGruppetto dei migliori compatto fino alla pianura prima del Poggio, quando cerc\u00f2 e trov\u00f2 un allungo Laurent Fignon che alla fine risult\u00f2 decisivo, si mise alla sua ruota solo l'olandese Frans Maassen.\nI due riuscirono a guadagnare 15 secondi prima del Poggio, poi sull'ultima salita si scaten\u00f2 il francese e cre\u00f2 il vantaggio che amministr\u00f2 fino alla fine, grazie anche ad una caduta di massa che blocc\u00f2 gli inseguitori.\nLa volata del gruppo fu regolata da Adriano Baffi che nella caduta di gruppo sbatt\u00e9 contro un muretto provocandosi una ferita al braccio."}
{"id": "3374078", "revid": "1543377", "url": "https://it.wikipedia.org/wiki?curid=3374078", "title": "Everyday (Hillsong United)", "text": "Everyday pu\u00f2 essere considerato, a tutti gli effetti, il primo album live degli Hillsong United (a quel tempo ancora noti con il nome di \"United Live\"), pur venendo cronologicamente dopo l'embrionale esperimento di \"One\", fatto da Darlene Zschech e Reuben Morgan nel '98. \"Everyday\" contiene canzoni di lode e adorazione ed \u00e8 stato, infatti, registrato durante la conferenza pentecostale giovanile dell'Hillsong Church del 1999, per poi essere pubblicato alla fine di quello stesso anno."}
{"id": "3374080", "revid": "1782831", "url": "https://it.wikipedia.org/wiki?curid=3374080", "title": "Luoghi di Warhammer 40.000", "text": "Questa lista dei luoghi di Warhammer 40.000 contiene un elenco dei principali pianeti e luoghi geografici in cui si svolgono le vicende dell'universo fittizio di Warhammer 40.000.\nQuasi tutti questi luoghi si trovano nell'universo materiale (\"Materium\"), ovvero la galassia della Via Lattea; alcuni, invece, si trovano sospesi a met\u00e0 strada tra il piano materiale e la dimensione alternativa dell\"'Immaterium\" (o \"Warp\"), dominio di pura energia non condizionato dalle leggi della fisica (e che quindi costituisce la soluzione al problema dei viaggi a velocit\u00e0 superiore a quella della luce).\nUn numero considerevole dei pianeti abitabili della Via Lattea \u00e8 controllato dall'Imperium dell'Umanit\u00e0, un impero galattico che racchiude tutti i mondi popolati dalla razza umana. L'Imperium \u00e8 amministrativamente suddiviso in cinque regioni galattiche dette \"Segmentae Majoris\":\nI Segmentae sono a loro volta suddivisi in un certo numero di Settori e Sotto-settori, che riuniscono un numero variabile di sistemi, ognuno composto da uno o pi\u00f9 pianeti abitabili. A seconda delle loro caratteristiche, i pianeti imperiali possono avere un appellativo che ne denota le funzioni; tali appellativi sono:\nA.\nArmageddon.\nMondo formicaio dell'Imperium, Armageddon \u00e8 situato nel sistema omonimo del Segmentum Solar, a circa 10.000 anni luce dalla Terra; il pianeta \u00e8 un importante nodo commerciale, e le sue fabbriche producono un gran numero di equipaggiamenti bellici per la Guardia Imperiale. La superficie di Armageddon \u00e8 costituita da tre continenti principali e due grandi oceani punteggiati di isole; i terreni variano moltissimo, passando da enormi deserti di cenere ad intricate giungle equatoriali. Secoli di intenso sfruttamento industriale e minerario hanno prodotto elevatissimi livelli di inquinamento in tutto il pianeta, al punto che \u00e8 necessario indossare apparati respiratori e tute protettive per avventurarsi fuori dalle citt\u00e0; le devastazioni maggiori, comunque, sono state provocate dalle tre guerre di Armageddon, l'ultima delle quali (che vede contrapposte le locali truppe dell'Imperium ad un'immensa forza di invasione degli Orki) \u00e8 ancora in corso. Il pianeta \u00e8 la patria delle \"Legioni d'acciaio di Armageddon\", una serie di reggimenti di fanteria meccanizzata della Guardia Imperiale.\nArmageddon \u00e8 il quarto pianeta di un sistema solare composto da altri nove mondi, nessuno dei quali \u00e8 abitabile; una piccola colonia mineraria imperiale \u00e8 situata sul terzo pianeta, Gaval, mentre il sesto pianeta, St. Jowen's Dock, ospita alcune importanti basi orbitali della Marina Imperiale.\nAttila.\nAttila \u00e8 un pianeta imperiale situato nell'Ultima Segmentum. Il pianeta dispone di un'unica grande massa continentale, che tuttavia ricopre quasi met\u00e0 della superficie planetaria; il centro del continente \u00e8 costituito da un deserto sabbioso inabitabile, ma ai suoi lati si estendono vastissime distese di prateria e savana solcate da grandi fiumi. Sul pianeta \u00e8 presente una sola citt\u00e0, Khanasan, che funge da capitale planetaria e principale centro commerciale; la maggior parte della popolazione si organizza invece in trib\u00f9 nomadi, in perenne movimento lungo le praterie del pianeta in sella ai loro cavalli, e dedite principalmente all'allevamento. Per tali ragioni, gli attilani sono reclutati in gran numero nei reggimenti di cavalleria della Guardia Imperiale.\nB.\nBarbarus.\nBarbarus era il pianeta di origine della Guardia della Morte, essendo il pianeta sul quale era atterrato il loro primarca Mortarion; ora distrutto, era situato nel Segmentum Tempestus. Barbarus era ricoperto da una coltre di nebbia velenosa che avvolgeva il terreno, obbligando cos\u00ec gli umani a vivere in alcune depressioni e i Signori della Guerra sopra le montagne; proprio per queste condizioni estreme, i soldati della Guardia della Morte erano Space Marine temprati e resistenti pi\u00f9 di chiunque altro.\nC.\nCadia.\nCadia \u00e8 un mondo fortezza imperiale, situato nel Segmentum Obscurus ai confini dell'Occhio del Terrore.\nNel sistema di Cadia si trova il Cancello Cadiano, unica via di uscita dall'Occhio del Terrore, dove si svolgono continuamente scontri fra la Guardia Imperiale, gli Space Marine e le ondate degli Space Marine del Caos che cercano di superare la fortezza.\nProprio in questo posto si \u00e8 creata, tra l'altro, la fama degli Space Marine, che hanno combattuto epiche battaglie senza cedere un palmo di terreno al nemico o sconfiggendolo in situazioni disperate che nessuno avrebbe saputo risolvere.\nCadia \u00e8 un pianeta fortezza dove ogni uomo abile \u00e8 reclutato nella forza di difesa planetaria e i migliori nella Guardia Imperiale, e quindi la composizione delle forze dell'armata Cadiana \u00e8 direttamente proporzionale allo sviluppo demografico del pianeta, che \u00e8 continuamente incentivato.\nProprio per questo, nonostante Cadia sia poco pi\u00f9 grande della Sacra Terra, \u00e8 popolato da soli 250 milioni di persone, in prevalenza donne.\nL'uscita dalla tempesta che avvolge l'Occhio del Terrore si trova proprio nel sistema di Cadia, il che sottopone da 10.000 anni gli space marine e la guardia imperiale a una continua battaglia per la difesa dei confini, sapendo che quello \u00e8 l'ultimo baluardo prima della totale invasione della galassia, l'unico posto dal quale possono entrare e uscire grandi flotte dall'Occhio del Terrore.\nCretacia.\nL'enorme mondo di Cretacia \u00e8 il quarto pianeta di un sistema settenario ed \u00e8 perpetuamente velato da dense nubi. \u00c8 classificato come uno dei pi\u00f9 letali Mondi Assassini dell'Imperium ed \u00e8 il Pianeta Natale del Capitolo di Space Marine dei Supplizianti.\nUn intricato paesaggio di dense giungle e umide paludi nasconde rettili feroci, anfibi e forme di vita insettoide. Il pianeta ricorda la Terra durante il periodo del Cretaceo e del Giurassico con imponenti dinosauri che abitano e cacciano le sporadiche trib\u00f9 di primitivi umani che abitano il pianeta. Gli umani discendono da antichissime colonie perdute, fondate su Cretacia millenni prima, durante l'Oscura era della Tecnologia, ma che da allora si sono involute in una trib\u00f9 primitive. Il territorio inospitale e le creature feroci forniscono un ambiente di reclutamento ideale per i Marine dei Supplizianti che reclutano i propri confratelli dai pi\u00f9 feroci guerrieri delle trib\u00f9.\nF.\nFenris.\nFenris \u00e8 un pianeta del Segmentum Obscurus, mondo di origine dei Lupi Siderali.\nSu Fenris, d'inverno, i mari gelano, mentre per il resto dell'anno le temperature si aggirano intorno ai -20\u00a0\u00b0C, il che ha portato il pianeta ad essere abitato solo dai Lupi Siderali stessi, che hanno sul pianeta la loro fortezza-santuario, dalla quale governano tutte le loro forze nella galassia.\nFenris venne colonizzato durante l'Et\u00e0 Oscura della Tecnologia e venne riconquistato dall'Imperatore durante la Grande Crociata, trovando sul pianeta uno dei Primarchi dispersi.\nIl pianeta \u00e8 anche stato il sito di uno scontro fra i Lupi Siderali e la Stirpe dei Mille, nel XXXII millennio, poco dopo l'eresia di Horus, conclusosi con la vittoria degli Space Marine lealisti e la cacciata della Stirpe dei Mille nell'Occhio del Terrore, ma anche con lo spopolamento del pianeta da parte della popolazione civile che vi abitava, lasciando cos\u00ec il pianeta con l'unica funzione di fortezza-monastero.\nLa fortezza santuario dei Lupi Siderali si trova arroccata sulle cime pi\u00f9 alte del pianeta, anche se in realt\u00e0 \u00e8 molto pi\u00f9 estesa contando i vari complessi da essa staccati o collegati tramite vie sotterranee al corpo centrale.\nCome in ogni fortezza-monastero degli Space Marine, nella fortezza si trovano le reliquie del Primarca e vi vengono conservati i macchinari pi\u00f9 preziosi, come i Dreadnought.\nH.\nHagia.\nHagia \u00e8 un mondo agricolo del Segmentum Pacificus, posto all'interno del settore denominato \"Mondi di Sabbat\". La superficie delle masse continentali \u00e8 costituita principalmente da grandi praterie solcate da fiumi, ma non mancano folte distese di foreste ed imponenti montagne perennemente ricoperte di neve; le pianure, sfruttate per l'allevamento, sono punteggiate da una serie di citt\u00e0-stato, la pi\u00f9 importante delle quali (Doctrinopolis) funge da capitale planetaria. Hagia \u00e8 anche un rinomato mondo santuario, in quanto pianeta d'origine dell'eroina imperiale Santa Sabbat; le spoglie della santa sono conservate in un imponente santuario sulle montagne fuori Doctrinopolis, poco lontano dal luogo dove nacque. Per tali ragioni, Hagia \u00e8 frequentemente meta di pellegrinaggi, e nelle sue citt\u00e0 sono presenti numerose chiese e luoghi di culto.\nIl pianeta venne invaso e conquistato dalle forze del Caos nel VII secolo del XLI millennio, ma venne in seguito riconquistato dai reparti della Guardia Imperiale.\nM.\nMarte.\nMarte, 4\u00ba pianeta del sistema Solare, \u00e8 la sede dell'Adeptus Mechanicus e delle difese planetaria del sistema; \u00e8 anche il primo pianeta a essere stato colonizzato nella storia dell'Imperium e il primo conquistato dall'Imperatore dalla sua partenza dalla Sacra Terra.\nA differenza di quanto accade nel nostro universo, Marte \u00e8 stato reso abitabile dalle avanzate tecniche dell'Imperium.\nSu marte giace un monolite Necron disattivato, ed \u00e8 oggetto di culto da parte dell'Adeptus Mechanicus.\nMarte \u00e8 stato colonizzato e terraformato molto presto dagli umani della Terra, ma ci\u00f2 nonostante Marte non \u00e8 mai stato protettorato della Terra ma un impero a s\u00e9 stante: tant'\u00e8 vero che il culto del Dio Macchina, chiamato Culto Mechanicus, \u00e8 nato su Marte e in suo nome sono stati colonizzati altri pianeta dall'impero di Marte stesso.\nDurante le guerre civili che seguirono, Marte fu oggetto di giganteschi scontri con armi ad alta tecnologia, che distrussero l'ambiente filo-terrestre e ridussero Marte al deserto rosso che trovarono i coloni prima di stabilirsi sul pianeta.\nOra tutto si svolge sottoterra, in un pianeta-formicaio.\nCon l'avvento dell'Imperatore, il pianeta divent\u00f2 parte integrante dell'Imperium, anche se l'Adeptus Mechanicus rimase libero dalla giurisdizione imperiale per altri 10.000 anni.\nMordia.\nMordia \u00e8 un mondo formicaio dell'Imperium, situato nel Segmentum Obscurus. Il pianeta ruota cos\u00ec lentamente sul suo asse che la durata di un giorno mordiano corrisponde a quella di un anno mordiano; per tale ragione, su una delle facce del pianeta \u00e8 sempre giorno, mentre sull'altra \u00e8 sempre notte. La faccia rivolta verso il sole \u00e8 costantemente bombardata dalle radiazioni ed \u00e8 quindi ridotta ad uno sterile deserto inabitabile; la vita \u00e8 possibile solo sulla faccia perennemente in ombra, dove miliardi di esseri umani abitano in enormi citt\u00e0 formicaio dalla forma di imponenti ziggurat. Tutte le risorse sono strettamente controllate e razionate da un gruppo di nobili, chiamati Tetrarchi, i quali esercitano un potere assoluto; per mantenere l'ordine, essi fanno frequente ricorso ai reggimenti della Guardia di Ferro mordiana, ritenuti tra le pi\u00f9 disciplinate e marziali unit\u00e0 della Guardia Imperiale.\nMortikah VII.\n\u00c8 un pianeta montagnoso perennemente avvolto nelle nubi. \u00c8 il Pianeta Natale del Capitolo di Space Marine dei Guardiani del Patto, Capitolo Successore degli Angeli Oscuri.\nMundus Planus.\nIl pianeta Mundus Planus, chiamato dai suoi abitanti Chogoris, \u00e8 un mondo fertile in cui ancora esiste uno stato semi-feudale. \u00c8 il Pianeta Natale del Capitolo di Space Marine delle Furie Bianche che hanno la loro base nel Palazzo di Quan Zhou, posto sulla vetta della pi\u00f9 alta montagna del pianeta. I Bibliotecari delle Furie Bianche (conosciuti con il nome di Sacerdoti della Tempesta) scendono nelle steppe ogni dieci anni, osservando le trib\u00f9 in combattimento, e scelgono i migliori giovani guerrieri per trasformarli in Space Marines.\nO.\nOcchio del Terrore.\nL'Occhio del Terrore \u00e8 una vasta regione dello spazio in cui la membrana che separa il Materium dall'Immaterium \u00e8 stata spezzata, consentendo cos\u00ec alle corrotte energie del warp di penetrare nell'universo materiale. Visto dall'esterno, l'Occhio del Terrore si presenta come una grossa nebulosa del colore del sangue infetto, visibile in un raggio di 10.000 anni luce da essa. L'interno dell'Occhio ed i pianeti che vi si trovano sono regni infernali, popolati da demoni e dove le leggi della fisica non sono pi\u00f9 valide; per tale ragione, l'Occhio \u00e8 la principale dimora delle forze del Caos e delle legioni di Space Marine del Caos.\nPlague.\nIl Plague \u00e8 il mondo che Mortarion ha scelto come suo regno personale dopo l'Eresia di Horus e la conseguente fuga delle legioni degli Space Marine del Caos verso l'Occhio del Terrore; non a caso, le sue condizioni atmosferiche e di vivibilit\u00e0 rispecchiano quelle di Barbarus, pianeta natale di Mortarion.\nS.\nSacra Terra.\nLa Sacra Terra altro non \u00e8 che il pianeta Terra nel 41\u00ba millennio. Il pianeta \u00e8 ormai un unico gigantesco mondo formicaio, con gli oceani prosciugati e l'intera superficie ricoperta di edifici; in quanto pianeta capitale dell'Imperium e dimora dell'Imperatore, la Sacra Terra \u00e8 forse il pi\u00f9 importante mondo santuario imperiale, oltre ad essere dotata di imponenti fortificazioni militari e di una cospicua guarnigione di Space Marine, Sorelle Guerriere e truppe della Guardia Imperiale.\nT.\nT'au.\nIl pianeta T'au si trova nella parte meridionale dell'Ultima Segmentum, ed \u00e8 il mondo natale della razza aliena dei Tau, nonch\u00e9 pianeta-capitale del loro impero. Scoperto dall'Imperium sul finire del 35\u00ba Millennio, rimase a lungo isolato a causa di violente tempeste warp che impedivano alle astronavi di raggiungerlo, consentendo cos\u00ec alla giovane razza Tau di evolvere rapidamente fino ad un elevatissimo livello tecnologico. Il pianeta ha un clima caldo ed \u00e8 piuttosto arido ed asciutto, con grosse pianure ricoperte di savana, alte montagne e poche fertili valli verdeggianti. Le citt\u00e0 Tau sono imponenti agglomerati urbani di marmo bianco con alti grattacieli, pulite ed ordinate; la capitale planetaria, situata nella zona equatoriale, \u00e8 pesantemente fortificata e schermata ad ogni rilevamento, e non \u00e8 mai stata visitata da alcun essere umano.\nTallarn.\nTallarn \u00e8 un pianeta imperiale del Segmentum Tempestus. Originariamente un verdeggiante mondo agricolo, durante l'Eresia di Horus venne attaccato dalla legione traditrice dei Guerrieri di Ferro, e pesantemente bombardato con bombe-virus lanciate dallo spazio: milioni di esseri umani morirono, gli oceani evaporarono e tutta la superficie del pianeta venne ridotta ad un'unica distesa di sabbia, sterile e desolata. Nonostante questo pesante bombardamento, tuttavia, quando alcune settimane dopo le forze del Caos sbarcarono sul pianeta furono attaccate dalla popolazione locale, sopravvissuta all'interno di profondi rifugi sotterranei; poich\u00e9 sulla superficie erano ancora presenti tracce del virus che aveva provocato la distruzione dell'ecosistema planetario, risult\u00f2 impossibile combattere al di fuori di un mezzo corazzato o di un bunker, e quindi Tallarn divenne teatro delle maggiori battaglie tra carri armati di tutta la storia dell'Imperium, che lasciarono milioni di relitti sparsi per tutto il pianeta. Dopo mesi di pesanti combattimenti, le forze del Caos furono infine sconfitte.\nNel 41\u00ba Millennio i resti del virus sono ormai scomparsi, ma Tallarn rimane una distesa di sabbia inospitale. La popolazione sopravvive all'interno di cupole o in caverne scavate nella roccia, collegate tra di loro da lunghi cunicoli sotterranei; l'unica fonte di acqua rimasta sul pianeta \u00e8 un sottile strato di vapore acqueo nell'alta atmosfera, che speciali trappole a caduta convogliano in contenitori sotterranei. Il pianeta \u00e8 la patria dei \"Predoni del deserto di Tallarn\", una serie di reggimenti della Guardia Imperiale specializzati nelle incursioni e nel combattimento con i mezzi corazzati.\nTanith.\nTanith \u00e8 un pianeta imperiale del Segmentum Pacificus, situato ai margini del sistema dei Mondi di Sabbat. Il pianeta \u00e8 ricoperto da foreste di Nal, latifoglie che si spostano seguendo la luce del sole. Il pianeta \u00e8 cos\u00ec difficile da percorrere. I boschi sono abitati da strane e pericolose creature. Le citt\u00e0 pi\u00f9 importanti sono Tanith Magna e Tanith Attica. Gli abitanti hanno capelli neri e carnagione chiara. Molti di essi sono boscaioli e cacciatori.\nIl piccolo pianeta Tanith fu colonizzato da una comunit\u00e0 di umani dell'Imperium. Inizialmente essi erano disorientati dai continui spostamenti dei boschi ma col passar degli anni riuscirono ad ambientarsi. Impararono anche ad orientarsi e nessuno sa in che modo. Da Tanith Magna (prima citt\u00e0 fondata) la vita si \u00e8 spostata nei territori interni dove i cittadini crearono altri piccoli centri abitati come Beldan e Pryze, citt\u00e0 in cui nacque Colm Corbec. La vita scorreva felice ma un giorno le forze del Caos giunsero sul pianeta e lo distrussero. Si salv\u00f2 solo uno dei tre reggimenti l\u00ec presenti, alleati della Guardia Imperiale. Il ricordo di Tanith continua a vivere nei cuori dei suoi membri che combattono per esso.\nDurante la colonizzazione fu istituita una milizia, formata da boscaioli che aveva il compito di far rispettare la legge, svolgendo al tempo stesso il ruolo di guardiacaccia. Quando i mondi di Sabbat vennero conquistati dal Caos gli abitanti di Tanith non ebbero altra scelta che creare reggimenti per contribuire alla crociata. Ne vennero creati tre reclutando uomini dalla milizia e da normali villaggi. Il Commissario Colonnello Ibram Gaunt, famoso per aver comandato in passato l'ottavo reggimento Hyrkaniano, venne incaricato di comandare il primo. Durante l'attacco del Caos esso port\u00f2 in salvo il suo reggimento sui Trasporti-Truppe, proibendo agli uomini di combattere e morire per il loro pianeta.\nI Tanith adorano il Dio-Albero Feth. Spesso pronunciano imprecazioni con il suo nome. I Tanith amano il loro mondo e sono amichevoli con i forestieri. Adorano scherzare e ubriacarsi di Sacra, il loro liquore. Si tingono il viso con disegni come dragoni e stelle di colore blu. Lo strumento musicale pi\u00f9 usato \u00e8 la zampogna ed esistono molti brani relativi ad eventi importanti del pianeta.\nTitano.\nTitano \u00e8 un mondo fortezza gelato che ospita il Capitolo dei Cavalieri Grigi sin dalla sua fondazione millenni or sono. Parzialmente terraformato secoli fa, supporta a stento la vita, ma \u00e8 pi\u00f9 che sufficiente per le necessit\u00e0 dei Cavalieri Grigi. Da qui il Capitolo parte per la galassia a bordo degli agili incrociatori d'attacco argentati per andare ovunque sorgano i servi degli dei Oscuri.\nV.\nValhalla.\nValhalla \u00e8 un pianeta imperiale dell'Ultima Segmentum. Al momento della colonizzazione era un pianeta temperato, con ampie foreste e fertili pianure; nel 31\u00ba Millennio, tuttavia, una grossa cometa si schiant\u00f2 sulla superficie del pianeta, cambiandone radicalmente l'ecosistema: gli oceani evaporarono ed i continenti furono scossi da violenti terremoti, mentre una fitta coltre nuvolosa oscur\u00f2 il sole per decenni. L'impatto alter\u00f2 l'orbita del pianeta, provocando cos\u00ec una brusca alterazione delle temperature, che divennero estremamente rigide (la media \u00e8 di -85\u00a0\u00b0C, con picchi anche di -100\u00a0\u00b0C); in breve tempo il pianeta venne ridotto ad una palla ghiacciata, e solo l'1% delle forme di vita esistenti sopravvisse. Nonostante la rigidit\u00e0 del clima, circa 10 miliardi di esseri umani vivono ancora sul pianeta, all'interno di colossali citt\u00e0 sotterranee scavate vicino al nucleo planetario, l'unica fonte di calore; la capitale planetaria \u00e8 Valhalla City. Il pianeta ha subito diverse invasioni da parte degli Orki, ed i locali reggimenti della Guardia Imperiale (noti come i \"Guerrieri del ghiaccio di Valhalla\") sono quindi rinomati come esperti avversari di questa razza aliena, oltre che, ovviamente, come abili combattenti in ambienti artici.\nVostroia.\nVostroia \u00e8 il pianeta originario dei Reggimenti della Guardia Imperiale dei famigerati Primigeni Vostroiani, famosi in tutto l'Imperium. Situato al centro del segmento Obscurus, a poca distanza da Cadia e Mordia. \u00c8 un mondo ghiacciato e spazzato dai venti che ricoprono di neve i tetti delle sbuffanti fabbriche che si sviluppano sulla superficie del pianeta.\nFin dai tempi della grande crociata, \u00e8 sempre stato sfruttato come mondo forgia fornendo armi e munizioni alle armate dell'Imperium dell'umanit\u00e0 grazie gli enormi manufactoria di Vostroia. Nei diecimila anni che sono trascorsi dal tempo della Grande Crociata, il pianeta ha proseguito con questo ruolo, con i suoi abitanti che vivono e muoiono nelle catene di produzione."}
{"id": "3374087", "revid": "2005288", "url": "https://it.wikipedia.org/wiki?curid=3374087", "title": "Ma Yunwen", "text": "Gioca nel ruolo di centrale nello Sh\u00e0ngh\u01cei D\u014dng H\u00e0o L\u00e1nsh\u0113ng N\u01daz\u01d0 P\u00e1iqi\u00fa J\u00f9l\u00e8b\u00f9.\nCarriera.\nla carriera di Ma Yunwen inizia nel 2000, tra le file del settore giovanile dello Shanghai Sheng Paiqiu Dui. Nel 2003 viene promossa in prima squadra; nel 2005 debutta in nazionale, vincendo la medaglia di bronzo al World Grand Prix, la medaglia d'oro al campionato asiatico e oceaniano e la medaglia di bronzo alla Grand Champions Cup. Nel 2007 vince la medaglia d'argento al World Grand Prix e al campionato asiatico e oceaniano. Nel 2008 vince prima la medaglia di bronzo ai Giochi della XXIX Olimpiade e poi quella d'oro alla Coppa asiatica. Un anno dopo vince la seconda medaglia d'argento consecutiva al campionato asiatico e oceaniano. Nel 2010 vince la medaglia d'oro sia alla Coppa asiatica che ai XVI Giochi asiatici, mentre nel 2011 vince l'oro al campionato asiatico e oceaniano e il bronzo alla Coppa del Mondo ed alla Coppa asiatica 2012. Nel 2013 si aggiudica la medaglia d'argento al World Grand Prix.\nNella stagione 2013-14 lascia per la prima volta la Cina per giocare nella Superliqa azera con l'\u0130qtisad\u00e7\u0131 Voleybol Klubu, club che tuttavia lascia nel mese di gennaio, ben prima della fine della stagione. Nella stagione seguente fa ritorno allo Shanghai Dong Hao Lansheng Nuzi Paiqiu Julebu."}
{"id": "3374088", "revid": "298055", "url": "https://it.wikipedia.org/wiki?curid=3374088", "title": "Giovanna Scalise", "text": ""}
{"id": "3374089", "revid": "838137", "url": "https://it.wikipedia.org/wiki?curid=3374089", "title": "Antoine-El\u00e9onore-L\u00e9on Le Clerc de Juign\u00e9", "text": "Biografia.\nAntoine-El\u00e9onore-L\u00e9on Le Clerc de Juign\u00e9 era figlio di Samuel-Jacques Le Clerc of Juign\u00e9 (ucciso il 19 settembre 1734 nella Battaglia di Guastalla in Italia) e di Marie Gabrielle Le Cirier of Neufchelles (1706\u20131763).\nOrdinato sacerdote il 30 marzo 1754, fu subito vicario generale nella diocesi di Carcassonne ove ricopr\u00ec anche il ruolo di agente generale del clero nel 1760. Nel 1764 venne nominato vescovo di Ch\u00e2lons e divenne arcivescovo di Parigi dal 1782, nonch\u00e9 rappresentante del clero parigino alla convocazione degli Stati Generali del 1789. Il suo coinvolgimento nella politica degli anni della Rivoluzione fu fondamentale per stabilire un rapporto stretto tra il clero ed il Terzo Stato. Fu tra l'altro membro dell'Assemblea Costituente del 1789.\nNonostante la propensione per ideali aperti di governo, Le Clerc de Juign\u00e9, quando in Francia si apr\u00ec il periodo del \"Terrore\", decise di seguire i Borbone nel loro esilio in Germania, vivendo per breve tempo a Costanza dove si trovava una grande compagine di fuoriusciti francesi, e poi ripiegando a \u00dcberlingen, sempre presso il lago di Costanza, ove mor\u00ec. Durante questo periodo non pot\u00e9 fare pi\u00f9 ingresso nella propria arcidiocesi, ma non rinunci\u00f2 mai ai propri titoli ecclesiastici sino al 1802, anno in cui decise di abbandonare il proprio posto e di ritirarsi definitivamente a vita privata.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374095", "revid": "599013", "url": "https://it.wikipedia.org/wiki?curid=3374095", "title": "Gianfranco Lazzer", "text": "Biografia.\nCon la staffetta 4\u00d7100 metri italiana fu medaglia d'oro ai Giochi del Mediterraneo di Spalato 1979, in cui conquist\u00f2 anche la medaglia d'argento nei 100 metri alle spalle di Pietro Mennea, ed alle Universiadi di Citt\u00e0 del Messico 1979, in quest'ultima circostanza stabilendo anche il record europeo.\nVittoria nei 60 metri al coperto (1980) campionati nazionali.\nRecord personale sui 100 m: 10.27 s (1979).\nOggi Lazzer, rimasto in Polizia, ha lavorato a Portogruaro e Jesolo, successivamente pensionato ed assessore nel comune della sua citt\u00e0 natale."}
{"id": "3374097", "revid": "582484", "url": "https://it.wikipedia.org/wiki?curid=3374097", "title": "Basso rilievo", "text": ""}
{"id": "3374099", "revid": "287204", "url": "https://it.wikipedia.org/wiki?curid=3374099", "title": "Antonio Medina Garcia", "text": ""}
{"id": "3374100", "revid": "38819652", "url": "https://it.wikipedia.org/wiki?curid=3374100", "title": "Indipendenza bulgara", "text": ""}
{"id": "3374103", "revid": "339392", "url": "https://it.wikipedia.org/wiki?curid=3374103", "title": "Palazzo Positano", "text": ""}
{"id": "3374104", "revid": "38819710", "url": "https://it.wikipedia.org/wiki?curid=3374104", "title": "Helmold", "text": ""}
{"id": "3374105", "revid": "729019", "url": "https://it.wikipedia.org/wiki?curid=3374105", "title": "Aliquid dare, aliquid retinere", "text": "Aliquid dare, aliquid retinere (Concedere qualcosa, tenere qualcosa per s\u00e9) \u00e8 un brocardo in latino. \n\u00c8 utilizzato nel diritto per indicare la reciproca concessione di qualcosa tra due parti, al fine di evitare o terminare il proprio disaccordo."}
{"id": "3374115", "revid": "38819877", "url": "https://it.wikipedia.org/wiki?curid=3374115", "title": "Ansgar di Brema", "text": ""}
{"id": "3374116", "revid": "1305772", "url": "https://it.wikipedia.org/wiki?curid=3374116", "title": "Maurice Nadeau", "text": "Il suo libro pi\u00f9 famoso \u00e8 l'\"Histoire du surr\u00e9alisme\" (\"La storia del surrealismo\"), pubblicato nel 1945 e tradotto in molte lingue. Tra le molte attivit\u00e0, ha diretto dal 1966 la rivista \u00abLa Quinzaine litt\u00e9raire\u00bb.\nBiografia.\nOrfano di guerra, Maurice Nadeau entra all'\u00c9cole normale sup\u00e9rieure di Saint-Cloud per studiare lettere e scienze umane. Qui scopre la politica. Nel 1930, a 19 anni, aderisce al Partito Comunista Francese, nel quale milita con Georges Cogniot. Ne \u00e8 tuttavia escluso nel 1932. Legge allora Lenin e Trotski, lettura che lo spinge a raggiungere la Lega Comunista di Pierre Naville. Nel corso di questi anni frequenta Louis Aragon, Andr\u00e9 Gide, Andr\u00e9 Breton, Jacques Pr\u00e9vert, Benjamin P\u00e9ret.\nNominato professore di lettere, nel 1936, insegner\u00e0 fino al 1945, brevemente a Prades, ma preferir\u00e0 ben presto diventare istitutore a Thiais, per avvicinarsi a Parigi. \u00c8 in questo periodo che collabora con Andr\u00e9 Breton alla rivista \"Cl\u00e9\", che protesta contro l'internamento in Francia dei repubblicani spagnoli, all'avvicinarsi della guerra.\nDopo un breve episodio di mobilitazione, riprende l'insegnamento sotto l'occupazione nazista e si introduce nelle attivit\u00e0 politiche clandestine. La sua rete di Resistenza (che comprendeva un soldato tedesco, in seguito fucilato) verr\u00e0 smantellata nel corso di una retata: David Rousset e parecchi altri suoi membri saranno deportati. La moglie di David Rousset aiuta allora Nadeau a sfuggire alla deportazione. Questa prima parte della sua vita lo conduce nel 1945 a pubblicare una \"Histoire du surr\u00e9alisme\", che in passato era un lavoro di riferimento sull'argomento, bench\u00e9 Andr\u00e9 Breton non l'abbia trovata esattamente di suo gusto.\nDopo la Liberazione entra come critico, grazie a Pascal Pia che ne \u00e8 redattore capo, nel giornale proveniente dalla Resistenza \"Combat\", diretto da Albert Camus. \u00c8 responsabile della pagina letteraria per sette anni e fa conoscere autori, come Georges Bataille, Jean Genet, Ren\u00e9 Char, Henri Michaux, Claude Simon, Henry Miller e inizia l'edizione delle opere del Marchese de Sade. Stupisce, prendendo le difese di Louis-Ferdinand C\u00e9line.\nComincia allora un lungo periodo editoriale, in diverse case editrici e giornali; \u00e8 direttore della collezione \"Le Chemin de la Vie\" alle \"\u00c9ditions Corr\u00e9a\" dal 1949 al 1954, critico al \"Mercure de France\", dal 1949 al 1953, ancora critico a \"Le Nouvel Observateur\" (1952-1959), poi a \"L'Express\" di Fran\u00e7oise Giroud (1959-1964), direttore di collezione alle \u00c9ditions Julliard (1953-1964). Dirige inoltre una rivista letteraria, \"Les Lettres nouvelles\", (1953-1976), in cui pubblica Edmond Jab\u00e8s, Yves Bonnefoy, Salah St\u00e9ti\u00e9. Frequenta Jean-Paul Sartre, con cui, durante la guerra d'Algeria, firma e diffonde il \"Manifesto dei 121\" (1960). Lavora in seguito alle \u00c9ditions Deno\u00ebl (1965-1977) poi alle \u00c9ditions Robert Laffont.\nIl 15 marzo 1966 pubblica con Fran\u00e7ois Erval, il primo numero della rivista bimensile \"La Quinzaine litt\u00e9raire\". La dirige dal 1970 e, si assicura la stretta collaborazione di Anne Sarraute.. La pubblicazione attraversa periodicamente difficolt\u00e0 finanziarie. Nel 1976 viene organizzata una vendita all'asta per salvarla, con la partecipazione di personalit\u00e0 come Pierre Soulages, Samuel Beckett, Henri Michaux o Nathalie Sarraute.\n\"Les Lettres nouvelles\" diviene il nome della casa editrice sua propria, che fonda nel 1977 e che continua a dirigere fino alla morte. nel 1984, divengono le \u00c9ditions Maurice Nadeau. Vi pubblica il primo romanzo di Michel Houellebecq, \"Extension du domaine de la lutte\", le opere del futuro Premio Nobel J. M. Coetzee, e giovani autori come Soazig Aaron, Ling Xi o Yann Garvoz.\nIl 16 maggio 2013, Maurice Nadeau ha firmato un testo intitolato \"Vous ne laisserez pas mourir la Quinzaine\". Egli fa appello alla creazione di una societ\u00e0 di partecipazione, comprendente due collegi (uno che raggruppi i lettori e gli amici della Quinzane letteraria, l'altro i collaboratori) al fine che ognuno - sostenitore o scrittore operante - possa divenire azzionista del \u00absuo\u00bb giornale. \u00c8 morto un mese dopo.\nNel 2014, suo figlio Gilles Nadeau ha ripreso le edizioni \"Les Lettres Nouvelles-Maurice Nadeau\" e prosegue l'opera editoriale in una libreria che porta il nome di suo padre, ai numeri 3/5 di rue Malebranche, Parigi, nella stessa via in cui Nadeau ha vissuto pi\u00f9 di sessant'anni.\nLavoro editoriale.\nA lui si deve l'edizione - e talvolta la scoperta - in Francia di numerosi autori, tra cui:"}
{"id": "3374117", "revid": "1983214", "url": "https://it.wikipedia.org/wiki?curid=3374117", "title": "Maurizio Calvi", "text": "Biografia.\nSenatore Socialista dal 1987 al 1994, vicepresidente della Commissione antimafia, presidente del CEAS, Centro Alti Studi per la lotta alla criminalit\u00e0 organizzata. Laureato in scienze politiche, \u00e8 stato funzionario dirigente alla Regione Lazio. Consigliere comunale a Latina e Vice presidente della Commissione antimafia, Segretario della Commissione agricoltura e Capo gruppo della Commissione lavoro e previdenza sociale, ha presieduto anche il Comitato per l\u2019indagine sul riciclaggio del denaro sporco. \u00c8 stato anche Vice presidente della Commissione affari costituzionali, affari della presidenza del consiglio e dell\u2019interno, ordinamento generale dello Stato e della pubblica amministrazione."}
{"id": "3374118", "revid": "767487", "url": "https://it.wikipedia.org/wiki?curid=3374118", "title": "Angel Wagenstein", "text": "Pass\u00f2 molta parte della giovinezza in Francia dove la sua famiglia di ebrei sefarditi era emigrata per ragioni politiche.\nDurante la Seconda Guerra Mondiale venne arrestato e, come racconta egli stesso, pass\u00f2 oltre cento giorni in cella legato ad una catena di oltre venti chili di peso; fu l\u00ec che cominci\u00f2 a scrivere. Liberato, verso la fine del conflitto si arruol\u00f2 volontario contro la Germania nazista che stava per essere sconfitta.\nHa studiato cinema a Mosca (parla correttamente il russo, oltre al francese e alla sua lingua madre, il bulgaro). Nella sua carriera di regista, ha girato una cinquantina di pellicole, la met\u00e0 delle quali sono documentari.\nPur essendo di nascita e tradizioni ebreo, si definisce \"un grande ateo\" ed ha una posizione di grandissimo rispetto per la spiritualit\u00e0 individuale di ciascuno.\nIn Italia sono usciti tradotti dal bulgaro \"Shanghai addio\", \"I cinque libri di Isacco Blumenfeld\" e \"Abramo l'ubriacone\" (titolo originale: \"Lontano da Toledo\").\n\u00c8 sposato con Zora, da cui ha avuto due bambini: Raymond e Plamen."}
{"id": "3374127", "revid": "38820087", "url": "https://it.wikipedia.org/wiki?curid=3374127", "title": "Wermondo", "text": ""}
{"id": "3374130", "revid": "599013", "url": "https://it.wikipedia.org/wiki?curid=3374130", "title": "Marek Penksa", "text": "Caratteristiche tecniche.\nPu\u00f2 giocare sia da centrocampista offensivo che da attaccante."}
{"id": "3374135", "revid": "47767", "url": "https://it.wikipedia.org/wiki?curid=3374135", "title": "Arnolfo", "text": ""}
{"id": "3374138", "revid": "1865216", "url": "https://it.wikipedia.org/wiki?curid=3374138", "title": "Christophe de Beaumont", "text": "Biografia.\nChristophe de Beaumont apparteneva a una nobile famiglia del Delfinato, che gli diede i natali il 26 luglio 1703 al Ch\u00e2teau de la Roque, presso Meyrals.\nIntrapresa la carriera ecclesiastica, venne nominato sacerdote nel 1734 e, dal 1741, divenne vescovo di Bayonne. Nel 1743 venne nominato arcivescovo di Vienne e infine, nel 1746, pass\u00f2 all'arcidiocesi di Parigi, che resse per quarantatr\u00e9 anni sino alla sua morte nel 1781. Ricordato per la sua inesauribile carit\u00e0, fu in realt\u00e0 un fiero combattente dei giansenisti: per costringerli ad accettare la bolla \"Unigenitus\" del pontefice, con la quale si condannavano queste dottrine, ordin\u00f2 ai sacerdoti della sua diocesi di rifiutare l'assoluzione agli oppositori e di negare loro i funerali religiosi.\nA causa della sua opposizione al giansenismo, ebbe notevoli contrasti anche con il parlamento parigino, che minacci\u00f2 di sequestrare i suoi beni. Il re cerc\u00f2 di vietare ai parlamentari di interferire nelle questioni spirituali, ma alla fine dovette cedere alle pressioni dei deputati e intimare l'esilio forzato all'arcivescovo nell'agosto 1754. Egli rifiut\u00f2 di delegare i propri poteri a un coadiutore e rifiut\u00f2 persino la berretta cardinalizia, limitandosi a mantenere il proprio titolo pur vivendo fuori dalla diocesi. La situazione paradossale impose un suo ritorno in sede dopo breve tempo.\nAll'attacco ai giansenisti, aggiunse quello ai filosofi illuministi con la pubblicazione di una lettera pastorale con la quale condann\u00f2 l\"'\u00c9mile\" di Jean Jacques Rousseau. Quest'ultimo rispose nel 1762 con la famosa \"Lettera a Christophe de Beaumont\", indirizzata appunto al prelato, ove sostenne la necessit\u00e0 di difendere la libert\u00e0 di discussione in questioni religiose e contrastando col pensiero di imporre una credenza religiosa a tutti i costi.\nMor\u00ec il 12 dicembre 1781 a Parigi. La sua salma venne esposta e sepolta nella cattedrale di Notre-Dame di Parigi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374143", "revid": "55935", "url": "https://it.wikipedia.org/wiki?curid=3374143", "title": "Marie-Madeleine Pioche de la Vergne", "text": ""}
{"id": "3374146", "revid": "599013", "url": "https://it.wikipedia.org/wiki?curid=3374146", "title": "L'ultimo dei Templari", "text": ""}
{"id": "3374148", "revid": "71433", "url": "https://it.wikipedia.org/wiki?curid=3374148", "title": "L'ultimo dei templari", "text": ""}
{"id": "3374149", "revid": "1494169", "url": "https://it.wikipedia.org/wiki?curid=3374149", "title": "Season of the Witch", "text": ""}
{"id": "3374151", "revid": "716642", "url": "https://it.wikipedia.org/wiki?curid=3374151", "title": "Pavol Penksa", "text": "Carriera.\nIn carriera ha giocato complessivamente 57 partite nella prima divisione slovacca."}
{"id": "3374152", "revid": "572646", "url": "https://it.wikipedia.org/wiki?curid=3374152", "title": "Zandra Rhodes", "text": "Biografia.\nDa piccola studia a Medway, poi al Royal College of Art a Londra. Inizia la sua carriera come stilista grazie a sua madre, che era di una casa di moda a Parigi.\nTra il 1966 e il 1967, Zandra, insieme a Sylvia Ayton, apr\u00ec a Londra il negozio di abiti The Fulham Road Clothes Shop.\nSoprannominata la \u201cprincipessa del punk\u201d, fu la prima stilista a presentare, nel 1977, una collezione punk. Inizialmente i suoi progetti furono considerati troppo all'avanguardia per l'epoca dai produttori industriali, che le negarono ogni possibilit\u00e0 di approdare nel mondo della moda."}
{"id": "3374162", "revid": "1493697", "url": "https://it.wikipedia.org/wiki?curid=3374162", "title": "Fonsarda", "text": "Fonsarda \u00e8 un quartiere di Cagliari, a carattere residenziale e commerciale, sorto nella seconda met\u00e0 del Novecento.\nStoria.\nFino al XX secolo sul luogo del quartiere vi erano campi agricoli, frutteti e ville di campagna.\nNegli anni Quaranta, alla fine del secondo conflitto mondiale, l'amministrazione comunale decise di costruire all'allora fine di via Dante (che nei progetti comunali del 1926 doveva continuare sino a Pirri) un gruppo di case popolari, per risolvere almeno in parte la situazione di chi avesse perso la casa durante i bombardamenti. Di fronte a questo primo gruppo di abitazioni sorse una grande piazza, successivamente dedicata a Papa Giovanni XXIII, all'interno della quale venne costruita nel 1956 la Chiesa parrocchiale di San Paolo.\nSuccessivamente, in un lato della piazza vennero costruite alcune scuole. Alla fine degli anni \u201850 cominci\u00f2 una seconda urbanizzazione del quartiere, per lo pi\u00f9 per iniziativa di imprenditori, che port\u00f2 alla costruzione di palazzi pi\u00f9 alti rispetto ai precedenti. Negli anni \u201870 nacque un comitato di quartiere teso a salvaguardare gli spazi non ancora interessati da edifici; tra le azioni del comitato si ricordano la mobilitazione contro la costruzione della sede dell'Azienda di Stato dei Servizi Telefonici (Asst), che avrebbe dovuto ospitare numerose antenne, dove oggi sorge il T-Hotel, e la cementificazione dell'area dove ora sorge il Parco della Musica, che fino agli anni Settanta ospitava un uliveto. Oggi il quartiere si caratterizza per palazzi e, in una parte, ville con giardini, rendendolo un quartiere molto tranquillo.\nStrutture pubbliche.\nNel quartiere sorgono una scuola elementare, la scuola media Antonio Cima e il liceo scientifico Michelangelo. Ai confini sorge il Teatro Lirico, collegato al fulcro del quartiere dal moderno Parco della Musica. Ai limiti con il quartiere La Vega si trova la sede della provincia di Cagliari."}
{"id": "3374165", "revid": "1543377", "url": "https://it.wikipedia.org/wiki?curid=3374165", "title": "Geologia delle Alpi", "text": "Con Geologia delle Alpi si intende la descrizione dell'orogenesi alpina e della struttura geologica della catena alpina.\nGeneralit\u00e0.\nLe Alpi formano una parte della cintura orogenetica terziaria, chiamata catena Alpino-Himalaiana, che si allunga dall'Europa sud-occidentale fino all'Asia, passando per l'Himalaya. Questa catena si form\u00f2 durante l'orogenesi Alpina. La catena \u00e8 interrotta solo da un buco nella parte est dell'Europa, dove le Alpi sono separate dai Carpazi; questo buco \u00e8 attribuibile ad una subsidenza tettonica successiva all'orogenesi.\nLe Alpi si formano come risultato della collisione tra la placca africana e la placca europea, evento in cui si \u00e8 chiuso l'oceano della Tetide. Durante L'Oligocene ed il Miocene enormi sforzi tettonici hanno quindi iniziato a premere sui sedimenti marini della Tetide, spingendoli contro la placca di Eurasia. La pressione ha quindi creato grandi pieghe, faglie, falde e sovrascorrimenti, formando quindi le attuali Alpi. All'interno della catena \u00e8 quindi possibile ritrovare porzioni del vecchio basamento cristallino, che costituisce il substrato dei depositi marini, affiorante in superficie.\nConfini geologici delle Alpi.\nLe Alpi formano un arco con vergenza verso nord che circonda il bacino di avampaese del Po. I sedimenti del Quaternario e del Neogene giacciono discordanti sopra le unit\u00e0 tettoniche meridionali. A Nordest si trovano depositi di avampaese (flysch e molassa) immergenti verso sud e con presenza di thrust al loro interno. Questo bacino, che si trova in Svizzera ed in Baviera, prende il nome di bacino della Molassa. I bacini di avampaese sono ricoperti verso sud dal fronte di avanzamento del sovrascorrimento delle Alpi. Il bacino della Molassa \u00e8 delimitato a nordovest dal Massiccio del Giura, una catena fold-and-thrust esterna, che pu\u00f2 essere considerata geologicamente come una parte delle Alpi. La parte est del bacino della molassa forma l'altopiano del Mittelland. L'origine del Massiccio del Giura \u00e8 ancora in fase di dibattito. Un'ipotesi sulla sua formazione \u00e8 una risalita tettonica del graben del Reno.\nLe Alpi continuano in modo pi\u00f9 o meno uniforme nelle adiacenti catene montuose: gli Appennini nel sudovest, le Dinaridi nel sudest e i Carpazi nel nordest. Ad est le Alpi sono delimitate dal bacino di Vienna e dal bacino pannonico, dove c'\u00e8 una distensione est-ovest della crosta terrestre.\nStruttura geologica delle Alpi.\nLe Alpi hanno una geologia molto complessa, ma la struttura tettonica \u00e8 simile ad altre catene di collisione continentale.\nSuddivisione.\nLe Alpi sono spesso suddivise dai geografi in occidentali, centrali ed orientali, anche se spesso i limiti di questa suddivisione sono arbitrari e basati su criteri morfologici e orografici; questa suddivisione non ha alcun significato geologico. La divisione tra Alpi orientali e centrali \u00e8 approssimativamente una linea che passa attraverso Sankt Margrethen, Coira e Sondrio, mentre la suddivisione tra centrali ed occidentali non \u00e8 ben definita. \nGeologicamente la suddivisione delle Alpi \u00e8 definita considerando la posizione dei suoi maggiori elementi strutturali rispetto alla principale lineazione tettonica ben riconoscibile a scala regionale; si tratta di una linea di sutura (zona di taglio) chiamata Linea Insubrica o linea Periadriatica, sviluppata con orientamento prevalente est-ovest attraverso tutte le Alpi. Questa linea rappresenta il contatto in superficie tra le vecchie placche tettoniche Adria ed Eurasia.\nA sud di questa linea si trovano le unit\u00e0 piegate e sovrascorse del Sudalpino.\nA nord della linea periadriatica si riconoscono tre grandi domini paleogeografici: l'Elvetico, il Pennidico e l'Austroalpino, caratterizzati da diverso grado di metamorfismo. Questa suddivisione risulta anche in accordo rispetto alle originarie aree paleogeografiche di origine delle rocce: la zona elvetica contiene rocce provenienti dalla placca europea, la zona austroalpina contiene rocce provenienti dalla placca apula, mentre la zona pennidica contiene rocce provenienti da un vecchio bacino oceanico di sedimentazione compreso tra le prime due zone.\nSudalpino.\nIl dominio Sudalpino, costituito da falde di rocce sedimentarie con vergenza Sud, si trova nelle prealpi sud-orientali. Grazie al suo basso grado di metamorfismo (presente nelle unit\u00e0 pi\u00f9 antiche) ha consentito uno studio pi\u00f9 preciso dell'evoluzione geodinamica della catena alpina.\nAustroalpino.\nIl dominio Austroalpino \u00e8 formato da una serie di falde che si sono impilate in et\u00e0 varisica e composte da sedimenti deposti durante l'Ordoviciano. Queste unit\u00e0 rappresentano la crosta continentale che si trovava a sud dell'oceano della Tetide e della zona di subduzione. Il dominio Austroalpino si trova nella parte nord orientale della catena e nella parte occidentale all'interno dei klippe di Sesia-Lanzo, della Dent Blanche e del Monte Emilius. La Zona del Sesia-Lanzo \u00e8 la zona continentale con maggior estensione ad essere andata in subduzione durante l'orogenesi dell'arco alpino.\nPennidico.\nCon dominio Pennidico si intendono tutte le successioni continentali ed oceaniche che si trovavano, durante il mesozoico, a contatto o sul margine continentale meridionale della placca europea. Si trova strutturalmente sottoposto al dominio Austroalpino e pu\u00f2 essere suddiviso in quattro sottodomini:\nElvetico.\nQuesto dominio costituisce il basamento europeo della catena alpina e contiene grandi massicci cristallini (San Gottardo, Monte Bianco, Belledonne, Argentera). Si trova sottoposto strutturalmente sia al dominio pennidico sia al dominio Austroalpino.\nGeologia strutturale.\nPieghe e thrust a nord della faglia periadriatica sono in genere rivolti verso nord, quindi la vergenza dominante \u00e8 verso nord. A sud troviamo invece una vergenza dominante rivolta verso sud.\nLe rocce della falda austroalpina hanno la maggior parte dei propri affioramenti nella parte orientale della catena, mentre nella parte occidentale questi strati sono stati perlopi\u00f9 erosi (ad eccezione della Dent Blanche e della zona del Sesia).\nNelle Alpi occidentali la falda elvetica pu\u00f2 essere ritrovata a nord e ad ovest, a volte sotto klippe (relitti tettonici) di falde austroalpine, come nelle prealpi a sud del lago di Ginevra. \nIn molti punti della parte centrale del lineamento periadriatico possono essere trovate grandi pieghe antiformi, spesso mostrate attraverso finestre tettoniche.\nIntrusioni.\nSono state rinvenute, nelle porzioni pi\u00f9 antiche e profonde della crosta alpina, alcune intrusioni plutoniche che si sono formate durante o subito dopo l'orogenesi ercinica. Queste intrusioni sono pi\u00f9 antiche delle Alpi e non hanno quindi legami con la loro formazione. Queste intrusioni, che si sono messe in posto a scarsa profondit\u00e0, sono riconoscibili nella successione dei laghi, un'area che si estende da Ivrea-Verbano. Appartenenti a questa serie sono: il granito di Baveno, il plutone di Montorfano, il plutone della Val Biandino ed il corpo basico d'Ivrea. Evidenze di vulcanismo risalente a questo periodo si ritrovano inoltre nell'area di Bolzano e nella formazione di Collio nelle Alpi Orobie. Possono anche essere trovate delle intrusioni felsiche leggermente pi\u00f9 giovani, risalenti alla fase estensionale del Triassico. Intrusioni avvenute durante la formazione delle Alpi sono relativamente rare. Le principali si trovano lungo la linea periadriatica e sono il plutone dell'Adamello, messo in posto tra i 40 e i 29 Ma fa, ed il plutone del Masino-Bregaglia.\nMetamorfismo.\nLa complessa evoluzione delle Alpi ha portato numerose sequenze e rocce ad essere metamorfosate. Per poter meglio inquadrare il metamorfismo alpino \u00e8 necessario suddividere l'area nelle quattro falde alpine. In ognuna, infatti, troviamo diversi gradi di metamorfismo, relazionabili con la loro genesi.\nNel Sudalpino troviamo un evento metamorfico principale, di et\u00e0 permiana, che ha creato una zonazione decrescente verso est. Nella zona della serie dei laghi troviamo inoltre alcune aureole di contatto. Le facies principali sono: anfibolitiche ad ovest ed a scisti verdi ad est.\nNell'Austroalpino si riconoscono tre eventi metamorfici principali: un primo evento Varisico, un evento permiano-triassico ed un ultimo evento alpino. Durante l'evento varisico abbiamo il raggiungimento di facies a scisti verdi e anfibolitica; l'evento permiano triassico, caratterizzato da metamorfismo di alta pressione e bassa temperatura, consente invece il raggiungimento di facies; infine l'evento alpino segna il passaggio a metamorfismo di alta pressione, con facies a scisti verdi.\nNel dominio Pennidico si riconosce una zonalit\u00e0 decrescente verso ovest. Troviamo quindi complessi con metamorfismo ad altissima pressione (complesso Dora Maira, Gran Paradiso e Monte Rosa), con presenza di coesite e facies a scisti blu, nella zona pi\u00f9 orientale, mentre ad occidente il grado scende progressivamente fino ad arrivare a facies a prehnite e pumpellyte.\nL'alto grado raggiunto, soprattutto da particolari zone di questa falda, testimonia la subduzione avvenuta su queste rocce. Durante la formazione alpina, infatti, l'intera falda pennidica verr\u00e0 coinvolta da una subduzione che la far\u00e0 sprofondare fino a 70\u2013100\u00a0km di profondit\u00e0 sotto la superficie terrestre. I valori della profondit\u00e0 raggiunta vengono facilmente calcolati in relazione alla coesite, minerale polimorfo del quarzo, che si forma solo a pressioni superiori ai 2-3\u00a0GPa, quindi compatibili con 70\u2013100\u00a0km di profondit\u00e0.\nNel dominio elvetico si possono riconoscere strutture a scisti verdi, che hanno subito metamorfismo alpino.\nStoria tettonica.\nLe Alpi sono una catena fold-and-thrust, un'espressione dell'accorciamento crostale dovuto alla convergenza tra la placca dell'Europa e la placca Apula.\nRottura Della Pangea.\nAl termine del Carbonifero termin\u00f2 l'orogenesi ercinica, con cui si form\u00f2 il supercontinente di Pangea, dall'unione di Gondwana e Laurasia. La porzione est delle Alpi era in quel periodo all'interno dell'oceano della Paleo-Tetide.\nGrazie all'erosione di questa antica catena ercinica, troviamo nel permiano dei depositi fluviali come arenarie e conglomerati (Ad esempio il Verrucano Lombardo nel Sudalpino). Nello stesso periodo avvenne anche un'estensione crostale, causata dall'instabilit\u00e0 isostatica della catena montuosa. Questo evento caus\u00f2 quindi la formazione di un bacino sedimentario lungo l'asse della catena ed un periodo di vulcanismo felsico; Questa \u00e8 stata la prima fase del rifting tra Europa ed Africa.\nA causa dell'innalzamento del livello del mare durante il Triassico, il margine orientale di Pangea fu allagato. Questo evento \u00e8 testimoniato dalla deposizione di sedimenti di tipo costiero ed evaporitico.\nGiurassico.\nDurante il Giurassico inferiore uno stretto oceano inizia a formarsi tra la parte settentrionale (Nord America ed Eurasia) e meridionale (Africa e Sud America) di Pangea. Si forma inoltre l'oceano Ligure-Piemontese, generalmente considerato come un'estensione orientale della Tetide. Anche se non era veramente connesso, una penisola di crosta continentale della placca Africana, chiamata placca Apula \u00e8 coinvolta nella divisione della Tetide e nelle prime fasi della formazione delle Alpi. \nAlcuni autori si riferiscono con i nomi Tetide alpina e Oceano della Tetide occidentale ad una serie di piccoli bacini oceanici formati nel sudovest della placca europea, questo per distinguerli dalla Neo-Tetide, che si forma invece nella parte orientale. Dato che il Giurassico \u00e8 caratterizzato da un alto livello marino i vari oceani erano tra di loro collegati da mari poco profondi. Sul continenti i depositi marini si formano lungo l'intero Mesozoico.\nNel tardo giurassico il microcontinente dell'Iberia si stacca dalla placca europea e l'oceano Vallese si forma tra le due placche. Entrambi gli oceani che si formano in questo periodo non saranno mai grandi come gli attuali oceani, le loro condizioni sono piuttosto assimilabili a quelle attuali del mar Rosso. Quando alla fine del Giurassico la placca Apula inizia a muoversi verso la placca Europea si forma una fossa oceanica nella parte occidentale delle Alpi, ed al suo interno vengono depositati radiolariti e lutiti.\nLa fase Eo-Alpina del Cretaceo.\nLa convergenza tra Africa ed Europa ha una storia relativamente breve, infatti, con l'apertura dell'Oceano Atlantico, avvenuta circa 100 Ma, l'Africa inizia a muoversi verso nordest. Come risultato di questo processo, gli strati sedimentari oceanici vengono piegati e spinti verso l'alto. Intrappolata tra i due continenti la crosta oceanica ha quindi iniziato a subdurre sotto la placca Apula. La placca Africana prosegue quindi per circa 1000\u00a0km il suo movimento verso nord. A causa della continua subduzione in atto si viene a formare un arco vulcanico, le cui tracce si trovano nei sedimenti della falda Pennidica.\nNel tardo Cretaceo avviene la prima collisione continentale tra la placca Apula ed Europa. Questo evento prende il nome di fase Eo-Alpina ed \u00e8 spesso ritenuto la prima fase della formazione delle Alpi. La parte della placca Apula che entra in collisione viene deformata intensamente, ed il materiale coinvolto in questo evento andr\u00e0 successivamente a formare la falda Austroalpina ed il Sudalpino. Nella falda Pennidica \u00e8 possibile riconoscere, in alcuni frammenti, degli eventi deformativi che sono stati associati a questo evento della fase Eo-Alpina.\nPaleocene ed Eocene.\nQuando l'oceano Ligure-Piemontese \u00e8 stato completamente subdotto durante il Paleocene, il microcontinente Brianzonese, insieme ad alcune parti della placca iberica, arriva alla zona di subduzione. Il continente del Brianzonese e l'oceano Vallese vengono quindi subdotti e portati fino a 70\u00a0km sotto la superficie terrestre, raggiungendo quindi i livelli di pressione e temperatura necessari per raggiungere la facies eclogitica. Questo materiale diventer\u00e0 poi in seguito la falda pennidica, anche se una grande parte del materiale subdotto andr\u00e0 persa. Nel frattempo la placca Apula viene spinta sopra la crosta europea. Si conclude quindi la principale fase collisionale della formazione delle Alpi.\nOligocene e Miocene.\nQuando lo slab (porzione di crosta in subduzione) si ruppe la placca che stava per andare in subduzione sub\u00ec un innalzamento. Questo innalzamento caus\u00f2, durante il Miocene, un evento estensivo. Questo evento poteva avvenire solo in direzione est-ovest, dato che da sud la placca Apula continuava a convergere verso l'Europa. Si viene cos\u00ec a formare una grande zona di taglio, che in seguito prender\u00e0 il nome di lineamento Periadriatico, e che andr\u00e0 ad accomodare le tensioni di taglio destro della catena.\nCon l'eccezione del materiale alloctono della falda Austroalpina, questa zona di taglio si forma tra la placca Europea e la placca Apula. Le Alpi centrali crescono e vengono in seguito erose, causando la formazione di klippe e finestre tettoniche.\nNel frattempo il fronte delle falde pennidiche ed austroalpine avanza, spingendo verso nord. A causa di queste pressioni avviene uno scollamento del materiale che andr\u00e0 a formare la falda Elvetica.\nNeogene.\nNei nostri giorni la placca Apula e la placca Europea continuano a convergere, facendo proseguire la formazione della catena montuosa. Misure effettuate su strade, ferrovie e tunnel mostrano come all'interno della catena ci sia ancora una crescita che varia dal millimetro al centimetro all'anno. La crescita \u00e8 comunque bilanciata dall'attivit\u00e0 erosiva. Si ritrovano inoltre alcuni lineamenti sismici in profondit\u00e0, che mostrano come gli stress siano ancora presenti. Anche la formazione dei bacini di avampaese (bacino del Po e della Molassa) prosegue grazie alla subsidenza di queste aree.\nEvoluzioni storiche nell'interpretazione geologica.\nLo studio della formazione delle Alpi \u00e8 iniziato agli albori della geologia moderna. Durante gli anni si sono susseguite varie teorie che riflettono i pensieri dominanti dei vari periodi.\nDiciannovesimo secolo.\nDurante il diciannovesimo secolo, in base all'osservazione che il nucleo della maggior parte delle catene montuose \u00e8 costituito da gneiss, micascisti e graniti, mentre le loro coperture sono prevalentemente marine, Von Humboldt e Von Buch formulano una prima teoria sulla formazione della catena alpina, in cui l'innalzamento dei sedimenti marini viene causato dalla spinta di grandi intrusioni plutoniche nella parte assiale della catena.\nQuesta teoria, che prende il nome di \"teoria dei crateri di sollevamento\", viene per\u00f2 rapidamente smentita da Suess, De Beaumont e Studer, che dimostrano come le Alpi non siano dotate di un'unica zona assiale, ma siano costituite da una serie di zone cristalline intercalate da deposizioni sedimentarie.\nContemporaneamente alcuni geologi tedeschi, dopo aver riscontrato un grande numero di faglie verticali all'interno della catena, formulano la teoria della \"Tettonica verticale\", che giustifica la formazione della catena unicamente con movimenti verticali e deformazioni fragili della crosta. La teoria viene confutata da Escher Von der Linth grazie al riconoscimento di un sistema di pieghe che subordina le faglie.\n\u00c8 per\u00f2 grazie al lavoro effettuato da Suess nel 1875 che si iniziano a riconoscere le prime grandi strutture delle Alpi. Suess identifica infatti l'asimmetria della catena, la sua unit\u00e0 strutturale e l'ostacolo costituito dai terreni pi\u00f9 vecchi rispetto a sedimenti pi\u00f9 plastici in via di corrugamento. Grazie a queste osservazioni, Suess intuisce la tangenzialit\u00e0 degli sforzi compressionali che contribuiscono alla creazione della catena, riprendendo un concetto gi\u00e0 formulato da De Saussurre e da Elie De Beaumont.\nSi afferma quindi il modello di De Beaumont, che spiega la formazione delle catene montuose come dovuta al progressivo raffreddamento e, quindi, alla progressiva contrazione della Terra. Nel 1890 Schardt riconosce alcuni depositi sedimentari traslati per centinaia di chilometri all'interno delle prealpi svizzere.\nVentesimo secolo.\nDurante il 1901 Lugeon riesce ad ampliare le osservazioni di Schardt per tutte le prealpi svizzere. Nel 1903 vengono invece scoperte le maggiori finestre tettoniche delle Alpi: Engadina e Alti Tauri. La scoperta avviene ad opera di Termier (1903), che riesce a correlare le sequenze delle Alpi orientali con la formazione delle pietre verdi del Piemonte. Inoltre grazie ai rilievi effettuati entro il tunnel durante gli scavi del traforo del Sempione, Lugeon riconosce sopra l'anticlinale di Antigorio la presenza di un secondo strato in cui si ritrovano gli gneiss di Lebendum, gli gneiss del Monte Leone e gli gneiss del Ticino.\nNel 1905 Lugeon insieme ad Argand riuscir\u00e0 a completare il suo lavoro, riconoscendo tutti i principali strati della zona piemontese, fornendo una prima sequenza stratigrafica: Cupola di Verampio, Antigorio, Lebendum, M. Leone, San Bernardo, M.Rosa, Dent Blanche.\nNel 1911 Argand sintetizza i risultati finora ottenuti pubblicando la \"Carta Strutturale delle falde di ricoprimento delle Alpi occidentali ed i territori circostanti alla scala 1:500.000\".\nDal 1908 inizia la pubblicazione dei primi fogli della Carta Geologica d'Italia con scala 1:100.000, carta che sar\u00e0 alla base delle successive interpretazioni della catena.\nDurante il 1916 \u00c9mile Argand riesce a delineare i basamenti dell'evoluzione delle Alpi occidentali, intuendo i 3 grandi domini che la governano: Elvetidi, Pennidi, Austrodinaridi. Si tratta della prima grande sintesi strutturale che guider\u00e0 i futuri studi di geologia alpina.\nDal Piaz sulla Grivola nel 1928 e Raguin in Haute Maurienne nel 1930 iniziano ad interpretare il complesso dei calcescisti non pi\u00f9 come una singola unit\u00e0, ma come un complesso formato da pi\u00f9 falde fra di loro indipendenti.\nGrazie agli studi effettuati da Ellenberger nel 1958 e da Trumpy nel 1957 emergono i limiti interpretativi del modello di Argand, che non riesce a giustificare la doppia vergenza riconosciuta da Gidon nel 1958.\nDal 1970 ad oggi.\nGrazie a nuove metodologie come gli studi geochimici, petrografici e geofisici \u00e8 possibile affinare le conoscenze finora acquisite sulla catena alpina.\nVari autori (Decandia ed Elter;Laubscher; Dewey e Bird; Bezzi e Piccardo) estendono l'interpretazione regionale ad aree pi\u00f9 distanti: iniziano a riconoscere le ofioliti della Liguria come frammenti di vecchi oceani ormai completamente chiusi. Viene applicato, anche se con qualche approssimazione il modello di tettonica delle placche di Dewey e Bird (1970) alle Alpi, identificando il lineamento periadriatico come linea di sutura tra due placche.\nErnst, grazie allo studio del basamento cristallino, ridefinisce l'intero metamorfismo della regione alpina, tenendo in considerazione l'effetto di una zona di subduzione. Nel 1971 vengono spiegate da Boccaletti le polarit\u00e0 contrapposte delle Alpi e degli Appennini come dovute ad un cambio di subduzione da est ad ovest.\nViene riconosciuto e documentato inoltre da Dal Piaz un evento metamorfico ad alta pressione nelle Alpi occidentali.\nPer spiegare la presenza degli scisti blu, prima Martini (1972) e poi Bocquet(1974) ipotizzano la presenza di una subduzione verso est nella zona Brianzonese.\nOxburg, nel 1972, per giustificare un minor spessore della crosta africana nelle Alpi orientali, ipotizza una subduzione verso nord con distacco degli strati superiori della crosta, che andranno a formare la falda austroalpina.\nPolino et al (1990) ipotizza la formazione di un prisma orogenico precollisionale, cresciuto per accrezione e sottoerosione, ed al cui interno si restaurano le varie falde continentali. Il punto di sutura, in base a quest'ultimo modello, \u00e8 quindi da ritenersi al fronte delle unit\u00e0 pennidiche."}
{"id": "3374167", "revid": "110157", "url": "https://it.wikipedia.org/wiki?curid=3374167", "title": "Pallavolo femminile ai Giochi della XXX Olimpiade", "text": "La pallavolo femminile ai Giochi della XXX Olimpiade si \u00e8 svolta dal 28 luglio all'11 agosto 2012 a Londra, durante i Giochi della XXX Olimpiade: al torneo hanno partecipato dodici squadre nazionali e la vittoria finale \u00e8 andata per la seconda volta consecutiva al Brasile.\nQualificazioni.\nAl campionato olimpico hanno partecipato la nazionale del paese ospitante, le prime tre squadre classificate nel corso della Coppa del Mondo 2011, la prima classificata di ogni torneo di qualificazione continentale e le prime tre classificate al torneo di qualificazione mondiale.\nPodio.\nCampione.\nBrasile(Secondo titolo)\nSecondo posto.\nStati Uniti\nTerzo posto.\nGiappone"}
{"id": "3374169", "revid": "838137", "url": "https://it.wikipedia.org/wiki?curid=3374169", "title": "Jacques-Bonne Gigault de Bellefonds", "text": "Biografia.\nJacques-Bonne Gigault de Bellefonds nacque il 1\u00ba maggio 1698 nel castello di Montifray, presso Beaumont-la-Ronce, da una nobile famiglia locale.\nDopo l'ordinazione sacerdotale, l'8 ottobre 1735 venne nominato vescovo di Bayonne venendo ufficialmente consacrato il 25 marzo 1736 per mano del cardinale Melchior de Polignac. Promosso all'arcidiocesi di Arles dal 20 agosto 1741, vi rimase sino al 4 marzo 1746 quando venne nominato arcivescovo di Parigi.\nEgli \u00e8 noto per la sua costante opposizione ai giansenisti durante il proprio episcopato ad Arles, e di lui si sa che anche a Parigi si premur\u00f2, dopo la nomina episcopale, di condannare alacremente anche i \"Pensieri filosofici\" di Diderot, tacciandoli di eresia.\nMor\u00ec a Parigi di vaiolo il 20 luglio 1746 a soli quattro mesi dal suo ingresso in diocesi come arcivescovo. La sua salma venne esposta e sepolta nella cattedrale parigina di Notre Dame.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374172", "revid": "102676600", "url": "https://it.wikipedia.org/wiki?curid=3374172", "title": "Indipendenza del Marocco", "text": ""}
{"id": "3374182", "revid": "1718925", "url": "https://it.wikipedia.org/wiki?curid=3374182", "title": "Come Back to Me (Vanessa Hudgens)", "text": "Come Back to Me \u00e8 il primo singolo della cantante pop americana Vanessa Hudgens, estratto dal suo album di debutto, \"V\". \u00c8 stato scritto e prodotto da Antonina Armato e Tim James. Il brano \u00e8 il miglior singolo scalaclassifiche della Hudgens e il suo motivo pi\u00f9 venduto.\nIl brano.\nIl brano \u00e8 stato affidato alle stazioni radiofoniche degli Stati Uniti il 25 agosto 2006. Ha spopolato su iTunes a partire dalla sua disponibilit\u00e0 di vendita nel mercato digitale il 12 settembre 2006. Reinterpreta una brano del 1977 del gruppo rock Player, \"Baby Come Back\". Il singolo ha riscontrato critiche favorevoli. La Hudgens ha anche scelto di promuovere il brano, cantandolo dal vivo nelle tappe di .\nVideo musicale.\nIl video musicale prodotto per \"Come Back to Me\" \u00e8 diretto da Chris Applebaum ed \u00e8 stato trasmesso per la prima volta il 25 agosto 2006 su Disney Channel, dopo la prima visione assoluta del film \"Cheetah Girls 2\". Le scene mostrano la Hudgens ballare o socializzare con le sue amiche, tra cui la sorella, Stella Hudgens, e Alexa Nikolas."}
{"id": "3374200", "revid": "322321", "url": "https://it.wikipedia.org/wiki?curid=3374200", "title": "Charles-Gaspard-Guillaume de Vintimille du Luc", "text": "Biografia.\nCharles-Gaspard-Guillaume de Vintimille du Luc era figlio secondogenito di Fran\u00e7ois de Vintimille, signore di Luc, maresciallo di campo delle armate del re e primo console di Aix-en-Provence e Marsiglia, e della nobildonna Anne de Forbin.\nDopo l'ordinazione sacerdotale, il 31 maggio 1684 venne nominato vescovo di Marsiglia, ma venne consacrato solo il 25 marzo 1692. Il 10 febbraio 1708 venne nominato arcivescovo di Aix-en-Provence e fu durante il suo episcopato che scoppi\u00f2 la virulenta pestilenza che devast\u00f2 la citt\u00e0 e tutta l'arcidiocesi. Il 10 maggio 1729 venne promosso alla sede arcivescovile di Parigi.\nPer la sua fama di uomo di chiesa, ottenne il 3 giugno 1724 la croce di Commendatore dell'Ordine dello Spirito Santo da re Luigi XV di Francia e nel 1731 si fece realizzare un ritratto dal celebre pittore di corte Hyacinthe Rigaud dietro pagamento della considerevole somma di 3000 lire francesi. La tela (di dimensioni 1,57 m \u00d7 1,34 m), \u00e8 conservata oggi presso la galleria d'arte dell'Universit\u00e0 di Rochester.\nMor\u00ec a Parigi il 13 marzo 1746 e la sua salma venne esposta e sepolta nella cattedrale di Notre-Dame.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374221", "revid": "599013", "url": "https://it.wikipedia.org/wiki?curid=3374221", "title": "Oleksandr Paljanycja", "text": "Carriera.\nClub.\nDurante la sua carriera ha giocato con numerose squadre di club, tra cui anche il Dnipro.\nNazionale.\nConta 3 presenze con la Nazionale ucraina."}
{"id": "3374225", "revid": "2044019", "url": "https://it.wikipedia.org/wiki?curid=3374225", "title": "Grey Gardens - Dive per sempre", "text": "Grey Gardens - Dive per sempre \u00e8 un film per la TV del regista Michael Sucsy per il canale via cavo americano HBO, adattamento cinematografico del pluripremiato documentario del 1975 dei fratelli Albert e David Maysles.\nTrama.\n\u00c8 la storia vera delle stravaganti Big e Little Edie Bouvier, zia e cugina di Jacqueline Kennedy, dal glorioso passato all'attuale isolamento nel completo degrado a East Hampton.\nProduzione.\nLa pellicola, costata circa 12 milioni di dollari, \u00e8 stata girata completamente in Canada, a Toronto al The Fairmont Royal York Hotel, Centre Island, Toronto Film Studios, Union Station e Valley Halla Estate (Rouge Park).\nIl film si ispira a \"Grey Gardens\", documentario diretto dai fratelli Albert e David Maysles nel 1973 poi completato con Ellen Hovde e Muffie Meyer e distribuito nel 1975; nel film comparivano le vere 'Big' Edith (all'epoca ottantenne) e la figlia 'Little' Edith.\nDistribuzione.\nDistribuito nelle sale cinematografiche statunitensi il 18 aprile 2009, il film \u00e8 stato presentato in anteprima in Europa il 21 giugno 2009 in Germania al Festival Gro\u00dfes Fernsehen. In Italia \u00e8 stato distribuito il 20 febbraio 2011."}
{"id": "3374226", "revid": "729019", "url": "https://it.wikipedia.org/wiki?curid=3374226", "title": "Arteriola afferente", "text": "All'interno del rene, l'arteriola afferente \u00e8 l'arteriola dalla quale origina il glomerulo. Essa rappresenta un ramo collaterale di una arteria interlobulare, dalla quale si distacca ad angolo retto per poi penetrare nel corpuscolo renale.\nStruttura.\nL'arteriola afferente, dopo la sua origine dalla rispettiva arteria interlobulare, presenta un breve tratto extraglomerulare. A questo livello \u00e8 possibile riscontrare una differenziazione particolare della tonaca media, caratterizzata dalla presenza di cellule iuxtaglomerulari, di tipo epitelioide, che appartengono all'apparato iuxtaglomerulare. L'arteriola afferente entra quindi nella capsula a livello del polo vascolare, suddividendosi in un ciuffo di capillari con decorso ad ansa che formano il glomerulo.\nFunzione.\nL'arteriola afferente, assieme al glomerulo e all'arteriola efferente, forma una rete mirabile arteriosa, ossia una rete di capillari sanguigni interposta fra due arterie, a differenza delle normali reti capillari comprese fra un'arteria e una vena. Le sostanze che inducono vasocostrizione selettiva a livello di questa arteriola (come ad esempio noradrenalina e adrenalina, prodotte in risposta ad una riduzione del volume ematico o a forti stress) riducono l'apporto di sangue a livello del glomerulo, riducendo di conseguenza sia la velocit\u00e0 di filtrazione glomerulare, sia il flusso ematico renale. Un'azione simile pu\u00f2 essere esercitata dall'ormone angiotensina II. Al contrario, sostanze a prevalente attivit\u00e0 vasodilatatrice, come le prostaglandine e l'ossido nitrico, prodotte in condizioni sia fisiologiche che patologiche (diabete mellito, ipertensione), dilatano l'arteriola afferente provocando un aumento della filtrazione renale."}
{"id": "3374228", "revid": "767487", "url": "https://it.wikipedia.org/wiki?curid=3374228", "title": "Gontrano Innocenti", "text": "Era il secondo di tre fratelli calciatori, e pertanto fu chiamato Innocenti II; il maggiore era Athos Innocenti ed il minore Gastone Innocenti.\nCarriera.\nDisput\u00f2 sette stagioni nella massima divisione con il Livorno, intervallate da una trascorsa con la maglia della Lazio. Dal 1927 al 1929 disput\u00f2, sempre in massima divisione, la seconda e terza stagione dell'appena costituita squadra del , con cui segn\u00f2 il 25 settembre 1927 in Napoli- (4-0), prima vittoria in campionato del club campano, al debutto della stagione 1927-1928; in quella stagione si ripet\u00e9, su rigore, in un'altra vittoria casalinga, l'8 gennaio 1928 contro la per 3-1. L'anno successivo fu protagonista nella prima vittoria in assoluto dei campani contro la Juventus nella gara casalinga del 19 maggio 1929 vinta per 1-0 e nello spareggio di Milano del 23 giugno 1929 contro la conclusosi per 2-2; non ci fu ripetizione dello spareggio in quanto successivamente entrambe le squadre furono ammesse al campionato seguente dopo che le squadre furono portate da 16 a 18.\nNei due anni al Napoli fu compagno di squadra di un altro Innocenti, Paulo, che venne chiamato Innocenti I per distinguerlo da Gondrano.\nNegli anni seguenti milit\u00f2 nella Bagnolese, nel Littorio Vomero, nella Lucchese, ancora nel Livorno ed infine nell'Enna."}
{"id": "3374230", "revid": "107464816", "url": "https://it.wikipedia.org/wiki?curid=3374230", "title": "Perry Moore", "text": "Infanzia e adolescenza.\nMoore nasce il 4 novembre 1971 a Richmond da William e Nancy Norris Moore. Il padre era un veterano della guerra in Vietnam. Aveva due sorelle, Jane ed Elizabeth. Vive l'adolescenza a Virginia Beach, si diploma alla Norfolk Academy e si laurea alla University of Virginia.\nHa lavorato nel team di produzione del The Rosie O'Donnel Show per poi lavorare presso la Walden Media. \u00c8 stato il produttore esecutivo di \"I Am David\", un adattamento dal romanzo di Anne Holm \"North to Freedom\".\nCarriera cinematografica.\nMoore \u00e8 stato un produttore esecutivo de \"Le cronache di Narnia - Il leone, la strega e l'armadio\". Ha continuato il suo ruolo di produttore esecutivo anche nei due capitoli successivi, \"Il principe Caspian\" e \"Il viaggio del veliero\".\nHa co-scritto e co-diretto (insieme al compagno di vita Hunter Hill) il film del 2008 \"Lake City\". Ha anche co-prodotto il documentario del 2010 di Spike Jonze riguardante l'illustratore di libri per bambini Maurice Sendak.\nLa notte prima di morire, Moore disse al padre che aveva gi\u00e0 assicurato i finanziamenti per un quarto film della saga tratta dai romanzi di Lewis, basata sul libro Il nipote del mago.\nCarriera letteraria.\nIl romanzo \"Hero\" scritto da Moore \u00e8 stato pubblicato da Hyperion Books nell'agosto del 2007. Nel maggio dell'anno successivo vinse il Lambda Literary Award come miglior romanzo adolescenzial-LGBT dell'anno 2007. Nel 2009 cominci\u00f2 a scrivere un seguito del romanzo \"Hero\". Il padre ha dichiarato che Moore aveva intenzione di realizzare un film dal proprio romanzo nel 2011. Nel febbraio 2010 Moore inizi\u00f2 a scrivere un nuovo libro: \"Way of the Wolf, Book One: Fire\".\nVita privata.\nMoore era un gay dichiarato e viveva a New York con il partner Hunter Hill. Moore era anche cristiano.\nMorte.\nMoore muore il 17 febbraio 2011 nel suo appartamento di New York all'et\u00e0 di 39 anni, a causa di un'apparente overdose di droga. A causare la morte \u00e8 stato probabilmente un farmaco con effetti analoghi alla morfina. Negli ultimi tempi Moore soffriva di mal di schiena, ma l'eccessivo dolore e la continua ricerca di sollievo ne ha causato la dipendenza."}
{"id": "3374238", "revid": "767487", "url": "https://it.wikipedia.org/wiki?curid=3374238", "title": "Urs Aeberhard", "text": "Biografia.\nViene ricordato di una medaglia di bronzo nella sua disciplina, ottenuta ai campionati mondiali del 2000 (edizione tenutasi a Altenberg, Germania) insieme ai connazionali Bruno Aeberhard, Domenic Keller e Christian Reich.\nNell'edizione l'argento e l'oro andarono alle nazionali tedesche. Vinse nella stessa edizione anche un bronzo nel bob a due mentre l'anno successivo vinse il suo terzo bronzo, nel bob a quattro."}
{"id": "3374241", "revid": "287204", "url": "https://it.wikipedia.org/wiki?curid=3374241", "title": "Campionati europei di biathlon 2011", "text": "I Campionati europei di biathlon 2011, nelle categorie \"open\" (alla quale possono partecipare solo gli atleti che non hanno compiuto pi\u00f9 di 26 anni) e \"juniores\", si sono svolti in Val Ridanna (Italia) dal 21 al 27 febbraio 2011."}
{"id": "3374247", "revid": "716642", "url": "https://it.wikipedia.org/wiki?curid=3374247", "title": "Oleh Dopilka", "text": "Carriera.\nClub.\nHa giocato dal 2003 al 2011 nella , che nel 2009 lo aveva ceduto in prestito al .\nNazionale.\nHa partecipato ai Mondiali Under-20 del 2005.\nConta due presenze con la nazionale ucraina, entrambe nel 2008."}
{"id": "3374249", "revid": "1318658", "url": "https://it.wikipedia.org/wiki?curid=3374249", "title": "Stazione di Ginevra Eaux-Vives", "text": "La stazione di Eaux-Vives \u00e8 una stazione ferroviaria della Svizzera sita nel quartiere detto Les Eaux-Vives di Ginevra. \nFino alla sospensione temporanea del servizio, il 27 novembre 2011, la stazione \u00e8 stata di inizio e termine dei treni francesi TER Rh\u00f4ne-Alpes diretti all'Alta Savoia via Annemasse e dei treni regionali per \u00c9vian-les-Bains, La Roche-sur-Foron, Annecy o Saint-Gervais-les-Bains - Le Fayet.\nNe \u00e8 prevista la riapertura nella nuova infrastruttura come stazione intermedia del CEVA nel dicembre 2019.\nStoria.\nLa stazione entr\u00f2 in funzione dal 27 maggio 1888 quando venne messa in servizio la linea ferroviaria tra Ginevra Eaux-Vives (al tempo denominata \"Gare des Vollandes\"), Ch\u00eane-Bourg e Annemasse, gestita dalla Compagnia Chemin de fer de l'\u00c9tat de Gen\u00e8ve. La stazione venne realizzata di tipo passante perch\u00e9 se ne prevedeva il collegamento con la stazione principale di \"Cornavin\". Nel 1912 questo venne approvato con legge federale, ma non venne mai realizzato per cui la stazione rimase il \"terminale\" della linea.\nLa stazione venne elettrificata, insieme alla linea, dal 28 settembre 1986, a 25 kV, 50\u00a0Hz allo scopo di utilizzare le automotrici tipo Z2 della SNCF.\nDal 2009, la stazione \u00e8 divenuta il terminale di una relazione ferroviaria SNCF-TER con Annemasse, \u00c9vian-les-Bains, Annecy o Saint-Gervais-les-Bains-Le Fayet.\nLa stazione, sospesa dal servizio nel 2011, assumer\u00e0 maggiore importanza con la conclusione dei lavori (progetto della Regione Rh\u00f4ne-Alpes) di riapertura della linea del Tonkin tra \u00c9vian-les-Bains e Saint-Gingolph (frontiera franco-svizzera) creando una relazione diretta tra i cantoni di Ginevra e Vallese sulla riva sud del Lago Lemano e con il collegamento, gi\u00e0 previsto in passato, ma in sotterraneo alla stazione Cornavin."}
{"id": "3374252", "revid": "276491", "url": "https://it.wikipedia.org/wiki?curid=3374252", "title": "Alessandra D'Ettore", "text": ""}
{"id": "3374253", "revid": "287204", "url": "https://it.wikipedia.org/wiki?curid=3374253", "title": "Litorio", "text": "Tra il 435 e il 437 fu \"Comes rei militaris\" in Gallia. Con l'aiuto di un contingente di ausiliari unni, Litorio combatt\u00e9 contro i ribelli dell'Armorica, sconfiggendoli.\nNel 437 marci\u00f2 attraverso l'Alvernia per raggiungere Narbona, che era assediata dai Visigoti, e per portare agli abitanti delle provviste. Durante il trasferimento, alcuni Unni sfuggirono al suo controllo e saccheggiarono l'Alvernia, fino a quando non furono fermati dal prefetto del pretorio delle Gallie Avito.\nNel 439 deteneva il secondo grado nella gerarchia militare romana in Gallia; dunque probabilmente era \"Magister militum per Gallias\", alle immediate dipendenze di Ezio. La sua ambizione era quella di superare il suo comandante, e cercava l'aiuto degli indovini (indizio che fosse un pagano). Bench\u00e9 i Visigoti gli inviassero profferte di pace, egli, certo della superiorit\u00e0 delle truppe unne al suo servizio, decise di affrontarli nei pressi di Tolosa, ma fu annientato, ferito e catturato, per poi essere messo a morte poco dopo."}
{"id": "3374266", "revid": "78480", "url": "https://it.wikipedia.org/wiki?curid=3374266", "title": "Goriziano (Slovenia)", "text": ""}
{"id": "3374269", "revid": "767487", "url": "https://it.wikipedia.org/wiki?curid=3374269", "title": "Relentless Reckless Forever", "text": "Relentless Reckless Forever \u00e8 un album del gruppo musicale finlandese Children of Bodom pubblicato il 9 marzo 2011.\nL'album \u00e8 disponibile in diverse edizioni: CD, CD+DVD Limited Digipak, Vinile e la Super Deluxe Edition che include un album fotografico di 64 pagine. L'edizione giapponese \u00e8 stata pubblicata in SHM-CD contenente tre tracce bonus e i testi tradotti in giapponese.\nIl disco.\n\"Relentless Reckless Forever\" \u00e8 stato registrato negli studi Petrax tra l'agosto e il settembre 2010. Stando alle dichiarazioni del cantante Alexi Lahio:\nIl video del singolo \"Was It Worth It?\" \u00e8 stato girato con lo skater Chris Cole e con altri skater professionisti tra i quali Jamie Thomas, Garrett Hill e Tom Asta.\nIl video \u00e8 stato girato nel complesso residenziale Action Sports al Camp Woodward in Pennsylvania ed \u00e8 stato diretto da Dale Resteghini per Raging Nation Films.\nPremi.\nIl 20 gennaio 2012 l'album ha vinto nella categoria \"Album metal dell'anno\" agli Emma gaala tenutisi alla Barona Areena di Espoo.\n\"Relentless Reckless Forever\" ha venduto oltre 10000 copie in Finlandia il primo giorno dopo la sua pubblicazione, il 9 marzo."}
{"id": "3374274", "revid": "1573940", "url": "https://it.wikipedia.org/wiki?curid=3374274", "title": "Osmeridae", "text": "Gli Osmeridi (Osmeridae) sono una famiglia di pesci dell'ordine degli Osmeriformi. \nDistribuzione e habitat.\nL'osmeride europeo (\"Osmerus eperlanus\"), detto anche sperlano, pu\u00f2 misurare fino a 20 cm di lunghezza, \u00e8 sottile, ha il capo aguzzo e il corpo argenteo, per\u00f2 verde oliva sul dorso con una lieve sfumatura verde-azzurra sulle pinne. Ha larghe mascelle, con la mandibola sporgente rispetto alla mascella e la bocca armata di numerosi denti: pi\u00f9 sviluppati sulla mandibola, conici sul palato e con tutta una serie di grossi denti, simili a canini, sulla lingua. Dietro la pinna dorsale, ha una piccola pinna adiposa, localizzata un poco pi\u00f9 anteriormente della pinna caudale omocerca. \nL'osmeride europeo \u00e8 diffuso dalla Senna al Baltico; una specie affine (\"Osmerus mordax\"), invece, vive al largo della costa atlantica dell'America settentrionale, dal Golfo San Lorenzo alla Virginia. Il pesce candela (\"Thaleichthys pacificus\"), altra specie di osmeride che raggiunge i 30 cm di lunghezza, vive sulle coste del Pacifico, dall'Alaska al Canada, e l'osmeride surf (\"Hypomesus pretiosus\") \u00e8 diffuso dall'Alaska alla California. L'osmeride del Sacramento (\"Spirinchus thaleichthys\"), che s'incontra nella zona di San Francisco, \u00e8 uno degli osmeridi pi\u00f9 piccoli; misura, infatti, in media, 5 cm. Le rimanenti dieci specie di osmeridi sono diffuse nel Pacifico settentrionale. Questi pesci non sono presenti nell'emisfero meridionale. \nGli osmeridi vivono in banchi molto numerosi nelle acque costiere e negli estuari, difficilmente se ne incontrano lontano dal litorale. Nelle acque europee, alcuni banchi trascorrono tutta la loro esistenza negli estuari. Spesso s'incontrano i giovani osmeridi anche negli specchi d'acqua fra i limiti delle maree. \nIn alcune regioni europee gli osmeridi sono completamente circoscritti ad acque dolci, fenomeno questo che si \u00e8 verificato anche nell'America settentrionale. Inoltre, l'osmeride dell'Atlantico \u00e8 stato introdotto anche in alcune zone dei Grandi Laghi e si \u00e8 moltiplicato in misura tale da essere ora oggetto di pesca a fini commerciali. In California s'incontra un osmeride d'acqua dolce che praticamente passa tutta la sua esistenza nel fiume Sacramento; mentre in Giappone, quella stessa specie di osmeride vive nel mare e migra verso i fiumi, solo per deporvi le uova.\nRiproduzione.\nI banchi di osmeridi europei adulti si raccolgono intorno ai grandi estuari, ad inverno inoltrato, per accedere ai fiumi all'epoca della riproduzione, che in alcune zone inizia a marzo ed in altre un po' pi\u00f9 tardi. L'epoca in cui migrano per ovodeporre coincide anche con l'epoca in cui vengono catturati per fini commerciali. In tale periodo, i maschi presentano dei piccoli tubercoli sulle squame. Gli osmeridi, dopo l'ovideposizione, tornano nel mare, mentre i piccoli che nascono dalle uova rimangono negli estuari fino alla fine dell'estate. Questi pesci hanno uno sviluppo che non si discosta dalla norma, sebbene le uova presentino delle particolarit\u00e0: sono infatti di color giallo chiaro, del diametro di circa 1 mm e si depositano sul fondo. Sono provviste di un duplice rivestimento tecale e, quando affondano, lo strato esterno si rompe in parte, mentre la parte libera si ripiega. La superficie interna \u00e8 vischiosa e si fissa alle pietre e ad altri oggetti duri, fungendo da ancora per le uova stesse, le quali si schiudono da 8 a 27 giorni pi\u00f9 tardi, a seconda della temperatura dell'acqua. Ogni larva, appena uscita dall'uovo, \u00e8 lunga 6 mm circa, ma arriva a misurare circa 7,5 cm al termine del primo anno di vita.\nAlimentazione.\nCome si potrebbe desumere dalla fila di denti di cui sono provvisti, gli osmeridi hanno abitudini predatorie: i giovani si cibano prevalentemente di minuscoli crostacei (copepodi) e di larve di pesci, oltre a divorare anche piccoli vermi. Ben presto imparano anche a catturare le piccole aringhe ed i piccoli di altri pesci come merlani e ghiozzi, oltre ad un'ampia gamma di crostacei, dai copepodi ai gamberetti.\nImportanza per l'uomo.\nDappertutto gli osmeridi hanno un ruolo importante per l'alimentazione dei pesci pi\u00f9 grossi che se ne cibano. L'ittiologo Earl S. Herald ha descritto efficacemente l'incredibile quantit\u00e0 di osmeridi che vengono catturati, citando il caso dell'osmeride del Sacramento, lungo 7,5 cm, di cui ne sono stati catturati ben 60.000 nelle reti predisposte per gli scampi, in un intervallo di sole tre ore. Nel fiume Columbia, pi\u00f9 a nord, vengono catturati ogni anno migliaia e migliaia di osmeridi mentre migrano per deporre le uova.\nLa carne dell'osmeride europeo \u00e8 molto saporita nonostante il forte odore di cetriolo che emana, che si fa ancora pi\u00f9 acuto se la pelle \u00e8 stata danneggiata.\nAnche nell'America settentrionale, in passato, gli indiani catturavano grandi quantit\u00e0 di pesce candela, che hanno una carne molto oleosa. Questi venivano poi fatti essiccare e, legati ad un bastone, potevano essere accesi e usati a mo' di torcia."}
{"id": "3374299", "revid": "123008033", "url": "https://it.wikipedia.org/wiki?curid=3374299", "title": "Campionato mondiale di pallavolo femminile Under-18 2011", "text": "Il XII campionato mondiale pre-juniores di pallavolo femminile si \u00e8 svolto dal 12 al 21 agosto 2011 ad Ankara, in Turchia. Alla competizione hanno partecipato 16 squadre nazionali pre-juniores e la vittoria finale \u00e8 andata per la prima volta alla Turchia.\nQualificazioni.\nAl torneo hanno partecipato 16 squadre nazionali pre-juniores: 2 africane, 3 asiatiche-oceaniane, 6 europee, 3 nordamericane e 3 sudamericane. Tutte le squadre si sono qualificate tramite i rispettivi campionati continentali, eccetto la Turchia, paese organizzatore.\nSedi delle partite.\nI 2 impianti che hanno ospitato le partite del campionato mondiale:\nGironi.\nI gironi sono stati sorteggiati il 31 maggio 2011 ad Ankara. Dopo la prima fase le prime due di ogni girone hanno composto i gironi E e F, mentre le ultime due classificare i gironi G e H. Le prime due classificate dei gironi E e F hanno disputato semifinali e finali per il primo e terzo posto; le ultime due classificate dei gironi E e F hanno disputato semifinali e finali per il quinto e settimo posto; le prime due classificate dei gironi G e H hanno disputato semifinali e finali per il nono e l'undicesimo posto; le ultime due classificate dei gironi G e H hanno disputato semifinali e finali per il tredicesimo e quindicesimo posto.\nPodio.\nCampione.\nTurchia(Primo titolo)\nSecondo posto.\nCina\nTerzo posto.\nSerbia"}
{"id": "3374301", "revid": "767487", "url": "https://it.wikipedia.org/wiki?curid=3374301", "title": "Domenic Keller", "text": "Biografia.\nViene ricordato di una medaglia di bronzo nella sua disciplina, ottenuta ai campionati mondiali del 2000 (edizione tenutasi a Altenberg, Germania) insieme ai connazionali Urs Aeberhard, Bruno Aeberhard e Christian Reich.\nNell'edizione l'argento e l'oro andarono alle nazionali tedesche. L'anno successivo vinse un altro bronzo nel bob a quattro."}
{"id": "3374302", "revid": "287204", "url": "https://it.wikipedia.org/wiki?curid=3374302", "title": "Regno di Isabella II di Spagna", "text": "Il Regno di Isabella II \u00e8 il periodo della storia contemporanea spagnola compreso tra la morte di Ferdinando VII nel 1833 e il trionfo della Rivoluzione del 1868, che ha costretto la regina all'esilio. Il suo regno \u00e8 diviso in due grandi fasi: la Minore et\u00e0 (1833-1843), durante il quale hanno assunto la reggenza prima sua madre Maria Cristina di Borbone-Due Sicilie, e poi il generale Baldomero Espartero; e il Regno effettivo, che inizia nel 1843, con la dichiarazione da parte del Parlamento della sua maggiore et\u00e0, sebbene avesse solo tredici anni. Il suo regno ha visto la configurazione dello Stato liberale in Spagna.\nAlla morte di Ferdinando VII di Spagna il 29 settembre 1833, sua moglie Maria Cristina di Borbone-Due Sicilie assunse la reggenza con l'appoggio dei liberali, in nome di sua figlia e futura regina, Isabella II. Il conflitto con suo cognato, Carlo Maria Isidoro di Borbone, che aspirava al trono in virt\u00f9 della pretesa vigenza della legge Salica, tuttavia gi\u00e0 derogata in favore di Carlo IV e dello stesso Ferdinando VII, portarono la Spagna alla Prima Guerra Carlista.\nDopo la breve reggenza di Espartero successiva alla reggenza di Maria Cristina di Borbone-Due Sicilie, Isabella II fu proclamata maggiore di et\u00e0, nonostante avesse solo tredici anni, con risoluzione del Parlamento nel 1843. Inizia cos\u00ec il Regno effettivo di Isabella II, che suole dividersi in quattro periodi: il decennio moderato (1844-1854); il biennio progressista (1854-1856); la fase dei governi dell'Unione liberale (1856-1863) e la crisi finale (1863-1868).\nIl regno di Isabella II \u00e8 stato caratterizzato da un tentativo di modernizzazione della Spagna, tuttavia contenuto dalle tensioni interne dei liberali, dalla pressione che hanno continuato ad esercitare i sostenitori dell'assolutismo pi\u00f9 o meno moderato, dai governi completamente influenzati dall'apparato militare, dal fallimento finale per le difficolt\u00e0 economiche, e dalla decadenza dell'Unione liberale, che hanno portato la Spagna all'esperienza del Sessennio democratico. Hanno influito notevolmente nel regno della regina Isabella anche la personalit\u00e0 della stessa regina, senza carattere per governare, e pressata in ogni momento dal Parlamento, dalla propria madre, ed anche dai generali Narv\u00e1ez, Espartero e O'Donnell. Ci\u00f2 ha impedito il consolidamento della transizione dal Vecchio regime verso lo Stato liberale, di tal modo che la Spagna ha raggiunto l'ultimo trentennio del XIX secolo in condizioni sfavorevoli rispetto ad altre potenze europee.\nLe Reggenze di Maria Cristina e di Espartero.\nLa Reggenza di Maria Cristina fu caratterizzata dalla guerra civile e dallo scontro fra i sostenitori di Isabella II e coloro che appoggiavano Carlo Maria Isidoro di Borbone (i cosiddetti \"carlisti\"). L'assolutista Francisco Cea Berm\u00fadez fu il primo presidente del consiglio dei ministri, sostituito poco dopo da Francisco Mart\u00ednez de la Rosa il quale convinse la reggente a promulgare lo Statuto reale del 1834, una costituzione che non riconosceva la sovranit\u00e0 nazionale e che comportava un arretramento rispetto alla pi\u00f9 avanzata Costituzione di Cadice del 1812, concessa da Ferdinando VII.\nIl fallimento dei liberali conservatori o \"moderati\" port\u00f2 al potere i liberali progressisti nell'estate del 1835. La figura pi\u00f9 prominente di questo periodo fu Juan \u00c1lvarez Mendiz\u00e1bal, politico ed economista di grandi doti e prestigio que riusc\u00ec a fermare le sollevazioni liberali in tutto il paese e a iniziare le prime riforme politiche ed economiche. Dopo le dimissioni di Mendizabal, arriv\u00f2 la costituzione spagnola del 1837 per mano di Jos\u00e9 Mar\u00eda Calatrava. Nell'approvare questa nuova costituzione era evidente l'obbiettivo di unire lo spirito della Costituzione di Cadice e ottenere il consenso fra i due maggiori partiti dell'epoca, moderati e progressisti.\nLa Guerra Carlista gener\u00f2 gravi problemi economici e pol\u00edtici. La lotta contro l'esercito carlista obblig\u00f2 la reggente a depositare buona parte della sua fiducia nei \"militares cristinos\", tra cui si mise in mostra il generale Espartero che fu incaricato di certificare la vittoria finale nel Convenzione di O\u00f1ate. Questa situazione, nella quale i militari sostituivano i deboli partiti politici, provoc\u00f2 una crisi di governo.\nNel 1840, Maria Cristina, consciente della sua debolezza, cerc\u00f2 di arrivare ad un accordo con Espartero, per\u00f2 egli appoggi\u00f2 repentinamente i progressisti quando il 1\u00ba settembre scoppi\u00f2 la rivoluzione liberale a Madrid. Maria Cristina fu obbligata ad lasciare la reggenza in favore di Espartero e a fuggire in Francia.\nIl 12 ottobre 1840, con un ampio appoggio, Espartero assunse la reggenza, ma abbandon\u00f2 lo spirito liberale che gli permise ottenere il potere, esercitando la reggenza in forma dittatoriale. Dalla loro parte i conservatori, capeggiati da Leopoldo O'Donnell e Narvaez non appoggiarono Espartero. Nel 1843 il deterioramento politico e economico raggiunse proporzioni colossali e la impopolarit\u00e0 di Espartero aument\u00f2 in tal maniera, tanto che i liberali, che la avevano appoggiato tre anni prima, cospiravano contro di lui. Dopo la sollevazione del giugno del 1843 Espartero fu costretto a fuggire a Londra.\nLa maggiore et\u00e0 della regina Isabella II.\nCon la caduta di Espartero, la cerchia della classe politica e militare si convinse che non si doveva formare una nuova reggenza, al contrario bisognava riconoscere la maggiore et\u00e0 della regina, anche se in realt\u00e0 aveva solamente dodici anni. Cos\u00ec inizi\u00f2 il regno di Isabella II che fino al 1868 fu un periodo di instabilit\u00e0 politica che marc\u00f2 la Spagna dell'Ottocento. Durante questo periodo cambi\u00f2 la situazione politica, di cui se ne possono evidenziare tre: il decennio moderato (fino al 1854), il biennio progressista (fino al 1856) e i governi dell'Unione Liberale (fino al 1868).\nUn inizio tormentato.\nIsabella II fece giuramento sulla costituzione del 1837 il 10 novembre 1843. Subito dopo chiese al progressista Salustiano Olozaga, che aveva patteggiato il ritorno dall'esilio della madre Maria Cristina, la formazione del suo primo governo. Tuttavia, dopo essere stato accusato di aver complottato contro la regina, Olozaga dovette dimettersi, ponendo anche fine all'accordo tra moderati e progressisti.\nGonzalez Bravo, nominato presidente del consiglio il 1\u00ba dicembre, propose immediatamente di discutere alla Camera l'accusa contro Olozaga. Durante le sessioni venne dimostrata la falsit\u00e0 dell'accusa, per\u00f2 la maggioranza parlamentare che deteeva Gonzalez Bravo gli permise di vincere la votazione, cos\u00ec Olozaga dovette riparare in Inghilterra. Intanto scoppiarono alcune ribellioni: ad Alicante la ribellione di Bon\u00e9 dur\u00f2 per oltre quaranta giorni.\nIl decennio moderato (1844-1854).\nSuccessivamente la leadership del Partito moderato si ritrov\u00f2 in Narv\u00e1ez, il quale assunse la presidenza del governo il 4 maggio 1844, dando inizio al cosiddetto \"decennio moderato\". In questo periodo di relativa stabilit\u00e0, i moderati cercarono di rafforzare il potere centrale.\nLa divisione del Partito Moderato fu evidente sin dai primi momenti e ci\u00f2 port\u00f2 all'instabilit\u00e0 provocando le dimissioni di Narv\u00e1ez, avvenute nel febbraio del 1846. Sebbene la ex reggente Maria Cristina avesse tentato di far sposare Isabella con l'erede al trono francese, destando le ire della Gran Bretagna, la quale pretendeva che fosse rispettato il Trattato di Utrecht del 1713, alla fine la regina Isabella si spos\u00f2 con Francisco de As\u00eds de Borb\u00f3n nell'ottobre del 1846.\nDopo il governo di Francisco Javier de Ist\u00fariz, che dur\u00f2 fino al 28 gennaio 1847, nello stesso anno, da gennaio a ottobre, si susseguirono tre governi di brevissima durata. Il 4 ottobre fu nominato presidente del consiglio nuovamente Narv\u00e1ez, che design\u00f2 come ministro dei lavori pubblici il conservatore Bravo Murillo. Il nuovo governo fu abbastanza stabile fino a che scoppiarono i moti del 1848, che interessarono la Spagna centrale, immediatamente repressi; inoltre si consum\u00f2 la rottura diplomatica con la Gran Bretagna, accusata di aver fomentato la seconda guerra carlista. Narv\u00e1ez si scontr\u00f2 con la regina, il re consorte, i liberali e gli assolutisti. Il governo di Narv\u00e1ez dur\u00f2 fino al 1851, quando fu sostituito da Bravo Murillo.\nNel governo conservatore di Bravo si evidenzi\u00f2 un alto grado di corruzione pubblica, frutto di una grande crescita economica disordinata e di intrighi interni per ottenere vantaggi nelle concessioni pubbliche, situazione nella quale era implicata la famiglia reale al completo. Bravo Murillo mor\u00ec nel 1852. Si succedettero tre governi fino al luglio del 1854. Intanto Leopoldo O'Donnell, vecchio collaboratore della ex reggente Maria Cristina, si un\u00ec ai moderati pi\u00f9 liberali e tratt\u00f2 per organizzare una sollevazione, contando su un buon numero di ufficiali e alcune figure che, in seguito, furono eccezionali politici come Antonio C\u00e1novas del Castillo. Il 28 giugno O'Donnell, che si era nascosta a Madrid, si un\u00ec a diverse forze e si scontr\u00f2 con le truppe leali al governo a Vic\u00e1lvaro, conosciuta come \"La Vicalvarada\", fino a che non risult\u00f2 un chiaro vincitore. Tra la fine di giugno e l'inizio di luglio si unirono alla rivolta anche altre truppe di stanza a Barcellona. Il 17 luglio, a Madrid scoppi\u00f2 la violenza, ponendo in pericolo la vita della madre della regina, la quale dovette fuggire. Le barricate diedero la vittoria al popolo ormai stanco della difficile situazione.\nInoltre, durante il decennio moderato si cerc\u00f2 di trovare una riappacificazione con la Santa Sede, dopo l'incameramento dei beni ecclesiastici operato da Mendizabal, mediante la firma di un Concordato nel 1851.\nIl Biennio progressista.\nIl 28 luglio 1854 entrarono a Madrid Espartero e O'Donnell acclamati come eroi. La Regina incaric\u00f2 Espartero di formare un nuovo governo il quale si vide obbligato a nominare O'Donnell come Ministro della Guerra. Iniziava una difficile coabitazione tra Espartero e O'Donnell, il primo di posizioni liberali, mentre il secondo era di posizioni conservatrici. Dopo una situazione instabile, culminata all'insurrezione carlista a Valencia la regina prefer\u00ec dare la presidenza del governo a O'Donnell. Le due parti si affrontarono il 14 e il 15 luglio 1856, ma Espartero prefer\u00ec ritirarsi.\nI governi dell'Unione liberale.\nUna volta che O'Donnell fu nominato Presidente del Consiglio dei Ministri, restaur\u00f2 la Costituzione del 1845 con un \"Acta Adicional\" con cui tratt\u00f2 di avvicinarsi ai settori pi\u00f9 liberali. Le lotte tra le distinte fazioni moderate e liberali, e all'interno di esse, continuarono. Dopo i successi di luglio, la debolezza politica di O'Donnell fece in modo che la regina si decidesse a cambiare nuovamente il governo, cos\u00ec sal\u00ec al potere ancora Narv\u00e1ez il 12 ottobre 1856. Tuttavia la instabilit\u00e0 politica continuava e la regina si vide costretta ad offrire la presidenza a Bravo Murillo, il quale per\u00f2 la rifiut\u00f2, e al generale Francisco Armero, durando meno di tre mese. Il 14 gennaio 1858 ascese al potere Francisco Javier de Ist\u00fariz.\nCon il ritorno di O'Donnell inizi\u00f2 il governo dell'Unione Liberale. Il 30 giugno 1858, O'Donnell form\u00f2 il governo, riservandosi il ministero della guerra. Il governo dur\u00f2 per quattro anni e messo, fino al 17 gennaio 1863, diventando il governo pi\u00f9 stabile di quel periodo. Anche se si succedettero alcuni cambi, non cont\u00f2 mai pi\u00f9 di una dozzina di ministri. Le persone chiave del nuovo esecutivo furono il ministro dell'economia Pedro Salaverria e il ministro dell'interno Jos\u00e9 de Posada Herrera. Venne ripristinata la costituzione del 1845 e nelle elezioni del 28 settembre 1858 l'Unione Liberale ottenne il controllo assoluto del potere legislativo. In questo periodo furono costruite le prime ferrovie e venne riformata anche l'amministrazione pubblica. Nonostante ci\u00f2 il governo non fu capace di arginare la corruzione, non approv\u00f2 l'annunciata legge sulla stampa e dal 1861 inizi\u00f2 a perdere l'appoggio parlamentare.\nRivolte carliste e contadine.\nNel 1860 scoppi\u00f2 la rivolta di San Carlos de la R\u00e1pita, promossa dal pretendente al trono Carlos Luis di Borbone nell'intento di sbarcare nelle vicinanze di Tarragona partendo dalle Baleari con un reggimento di militari a lui fedeli per iniziare una nuova guerra carlista. Nel frattempo scoppi\u00f2 la rivolta contadina Loja con a capo il veterinario Rafael Perez del Alamo, il quale fu il primo movimento contadino in difesa della terra e del lavoro, che venne represso con il sangue.\nPolitica estera.\nLa Spagna aveva sofferto, dopo l'indipendenza dei paesi sudamericani e la sconfitta patita a Trafalgar un forte ridimensionamento della sua potenza coloniale, proprio nel periodo in cui la Francia e la Gran Bretagna diventarono le due pi\u00f9 grandi potenze coloniali dell'Ottocento. Data la situazione, la politica estera del regno di Isabella cerc\u00f2 di tenere la Spagna come potenza di secondo ordine.\nIl panorama europeo, dopo la sconfitta di Napoleone Bonaparte, era cambiato. Francia e Gran Bretagna non si scontrarono in continue guerre come nel Settecento e si erano alleate, aiutando anche Isabella II a tenere il trono. Dall'altra parte l'Austria, la Russia e la Prussia, stati conservatori, erano partitarie dei carlisti ai quali prestavano appoggio. In queste circostanze la Spagna, assieme al Portogallo, fece parte della Quadruplice alleanza.\nDurante i governi dell'Unione Liberale, e ancor prima nel 1848, la Spagna si sent\u00ec forte per tentare di recuperare, almeno in parte, le sue passate glorie, sebbene con la condiscendenza delle potenze che la proteggevano. Cos\u00ec furono intraprese, con il consenso del popolo, alcune spedizioni \"patriottiche\": a Cocincina, in Crimea, in Africa, in Messico e nel Pacifico.\nLa caduta del governo dell'Unione Liberale.\nNel 1861 si moltiplic\u00f2 la politica contro il governo di O'Donnell da parte del Partito Moderato e di quello Progressista. Inoltre abbandonarono l'Unione Liberale anche personaggi influenti come C\u00e1novas, Antonio de los R\u00edos Rosas e il generale Prim. A questi si unirono numerosi membri dell'esercito e della borghesia catalana. Le liti nel governo non si risolsero nemmeno con l'uscita di scena di Posada Herrera nel gennaio del 1863, cos\u00ec agli inizi di marzo la regina accett\u00f2 le dimissioni di O'Donnell.\nDecadenza e fine del regno.\nLa sostituzione non era facile. I partiti tradizionali dovevano affrontare diversi problemi al loro interno. I moderati furono coloro che, attraverso del generale Fernando Fernandez de Cordova, offrirono la possibilit\u00e0 di formare un governo. I progressisti con Pascual Madoz, consideravano conveniente la dissoluzione delle \"Cortes\". Alla fine la regina affid\u00f2 il governo a Manuel Pando Fernandez de Pineda, conte di Miraflores, ma la sua presidenza dur\u00f2 solamente fino al gennaio del 1864. Tra il 1864 e il 1868, si succedettero ben sette governi; la situazione politica in Spagna era molto instabile con continui cambi di governi e con continue rivolte represse con il sangue dai deboli governi autoritari. Nel settembre del 1868 scoppi\u00f2 la rivoluzione, dando inizio al cosiddetto \"sessennio democratico\". La regina Isabella II fu costretta all'esilio."}
{"id": "3374315", "revid": "305330", "url": "https://it.wikipedia.org/wiki?curid=3374315", "title": "Faraday Lectureship Prize", "text": "Il Faraday Lectureship Prize (Premio per la docenza Faraday in italiano), conosciuto anche semplicemente come Faraday Lectureship, \u00e8 un premio assegnato dalla Royal Society of Chemistry ogni tre anni per contributi eccezionali nella chimica fisica o teorica Il premio fu assegnato per la prima volta nel 1869 ed \u00e8 intitolato a Michael Faraday."}
{"id": "3374316", "revid": "219355", "url": "https://it.wikipedia.org/wiki?curid=3374316", "title": "Jean-Baptiste Dumas", "text": ""}
{"id": "3374318", "revid": "55935", "url": "https://it.wikipedia.org/wiki?curid=3374318", "title": "Aegidius Menagius", "text": ""}
{"id": "3374320", "revid": "584834", "url": "https://it.wikipedia.org/wiki?curid=3374320", "title": "Sacrario Militare di Redipuglia", "text": ""}
{"id": "3374323", "revid": "55935", "url": "https://it.wikipedia.org/wiki?curid=3374323", "title": "Egidio Menagio", "text": ""}
{"id": "3374325", "revid": "1342360", "url": "https://it.wikipedia.org/wiki?curid=3374325", "title": "Bal\u00e1zs Farkas", "text": "Carriera.\nClub.\nDurante la sua carriera ha giocato con varie squadre di club, tra cui il Debrecen.\nNazionale.\nConta 3 presenze con la Nazionale ungherese."}
{"id": "3374330", "revid": "219355", "url": "https://it.wikipedia.org/wiki?curid=3374330", "title": "Premio per la docenza Faraday", "text": ""}
{"id": "3374334", "revid": "767487", "url": "https://it.wikipedia.org/wiki?curid=3374334", "title": "Carey Lowell", "text": "Biografia.\nNata nello stato di New York, trascorre parte della sua infanzia viaggiando con suo padre, il geologo James Lowell. Studia al Bear Creek High School a Lakewood e, per un anno, Letteratura alla University of Colorado at Boulder, per poi firmare un contratto per l'agenzia di moda Ford Models. Trasferitasi a New York, lavora anche per Ralph Lauren e Calvin Klein, e si iscrive alla New York University. Desiderando divenire attrice, si iscrive anche alla Neighborhood Playhouse School of the Theatre di Manhattan.\nVita privata.\nDal 1984 al 1988 \u00e8 stata sposata con il fotografo di moda John Stember. Nel 1989 sposa l'attore Griffin Dunne, da cui ha una figlia, Hannah, nata nell'aprile del 1990. Il matrimonio termina con il divorzio nel 1995.\nNel 2000 ha un figlio, Homer, nato dall'unione con l'attore Richard Gere, che sposa il 9 novembre 2002. Nel settembre 2013 la coppia si separa."}
{"id": "3374335", "revid": "584834", "url": "https://it.wikipedia.org/wiki?curid=3374335", "title": "Sacrario Militare del Monte Grappa", "text": ""}
{"id": "3374339", "revid": "584834", "url": "https://it.wikipedia.org/wiki?curid=3374339", "title": "Sacrario Militare di Asiago", "text": ""}
{"id": "3374350", "revid": "729019", "url": "https://it.wikipedia.org/wiki?curid=3374350", "title": "Acne conglobata", "text": "L'acne conglobata \u00e8 una rara forma di acne, particolarmente grave e deturpante, caratterizzata dall'evoluzione dei comedoni in ascessi che guariscono lasciando evidenti cicatrici, anche di tipo cheloideo.\nEziologia.\nL'acne conglobata pu\u00f2 rappresentare l'aggravamento di un'acne preesistente o la manifestazione di una recidiva della malattia quando essa \u00e8 quiescente da tempo.\nL'acne conglobata pu\u00f2 presentarsi in associazione ad altre due malattie infiammatorie, il pioderma gangrenoso e l'artrite asettica, nell'ambito di una sindrome genetica detta sindrome PAPA.\nLa causa della malattia \u00e8 attualmente sconosciuta; \u00e8 stata rilevata un'associazione con particolari anomalie genetiche, come quelle che riguardano i cromosomi sessuali (cariotipo XXY). Per la sindrome PAPA \u00e8 stato individuato il locus del gene responsabile sul cromosoma 15. \u00c8 stata inoltre riscontrata un'associazione tra acne conglobata e abuso di steroidi anabolizzanti di tipo androgenico.\nPresentazione clinica.\nLe sedi pi\u00f9 frequenti delle lesioni sono il torace, le spalle, la schiena e le braccia, oltre che il volto. I comedoni si presentano spesso in gruppi di 2 o 3 e possono evolvere verso la formazione di cisti o di noduli."}
{"id": "3374354", "revid": "167900", "url": "https://it.wikipedia.org/wiki?curid=3374354", "title": "Latinxua Sinwenz", "text": ""}
{"id": "3374374", "revid": "584834", "url": "https://it.wikipedia.org/wiki?curid=3374374", "title": "Sacrario Militare di Caporetto", "text": ""}
{"id": "3374375", "revid": "767487", "url": "https://it.wikipedia.org/wiki?curid=3374375", "title": "Quattro notti con Anna", "text": "Quattro notti con Anna (\"Cztery noce z Anna\") \u00e8 un film del 2008 e segna il ritorno alla regia di Jerzy Skolimowski dopo 17 anni di inattivit\u00e0; inoltre il regista torna a dirigere in Polonia a distanza di 27 anni dal suo ultimo film polacco.\nTrama.\nLeon Okrasa, che lavora nel crematorio di un ospedale di un piccolo paese polacco, ha avuto una vita difficile; orfano sin dalla nascita e afflitto da una lieve demenza mentale, anni prima era stato ingiustamente accusato di aver stuprato Anna, un'infermiera e sua dirimpettaia di cui \u00e8 da sempre segretamente innamorato e che spia dalle finestre di casa sua. Il giorno in cui l'anziana donna che lo aveva allevato muore, Leon si ritrova da solo, senza pi\u00f9 nessuno al mondo.\nDecide cos\u00ec di instaurarsi nella vita di Anna, in un modo alquanto singolare: dopo averla addormentata ogni volta con un sonnifero, Leon, per diverse notti, penetra in casa sua, spinto dal semplice desiderio di poterle stare accanto e senza commettere nulla di compromettente e malvagio. Al contrario, la terza notte, dopo la festa di compleanno trascorsa con le amiche le regala furtivamente un anello, beve alla sua salute, sistema i piatti rimasti sul tavolo e le pone addosso una coperta.\nLa quarta notte si rivela l'ultima per Leon a casa di Anna; colto in flagrante dalla polizia mentre tenta di introdurre nella casa della donna l'orologio a cuc\u00f9 che le ha sottratto e riparato, viene arrestato ed incarcerato. Dopo aver trascorso diverso tempo in prigione, Leon ritorna a casa, pronto per tornare a spiare l'amata Anna, ma una triste scoperta lo costringe a rinunciare, per sempre."}
{"id": "3374376", "revid": "584834", "url": "https://it.wikipedia.org/wiki?curid=3374376", "title": "Sacrario Militare Italiano di El Alamein", "text": ""}
{"id": "3374380", "revid": "584834", "url": "https://it.wikipedia.org/wiki?curid=3374380", "title": "Ossario del Monte Cimone", "text": ""}
{"id": "3374382", "revid": "108798408", "url": "https://it.wikipedia.org/wiki?curid=3374382", "title": "Ugo Palmerini", "text": "Dette un importante contributo allo sviluppo della commedia fiorentina in vernacolo, negli anni di maggior successo popolare del genere. Autore molto apprezzato in vita, ha lasciato un vasto repertorio di commedie interpretate da grandi attori, fra i quali il genovese Gilberto Govi.\nBiografia.\nConseguita la laurea in giurisprudenza il 27 novembre 1906 presso l'ateneo di Camerino, fu impiegato presso le Ferrovie dello Stato dove raggiunse il grado di Ispettore Principale.\nPer hobby si mise a scrivere di tutto: canzonette napoletane, poesie in vernacolo fiorentino. Tuttavia sentiva una particolare attrazione per il Teatro dialettale brillante ed \u00e8 in questo campo che si concentra il corpo principale della sua produzione. Le sue commedie furono rappresentate in tutta Italia e anche all'estero: Argentina, Spagna e Paesi Bassi.\nIl 27 ottobre 1930 fu nominato cavaliere e successivamente nel 1938 Cavaliere di Gran Croce per i suoi meriti di scrittore di commedie in vernacolo fiorentino.\nCommedie.\n\"La bon'anima\", opera in tre atti, nel 1922 vince il primo premio del concorso indetto dalla Societ\u00e0 per lo sviluppo e la promozione del teatro vernacolare, la STAF. Altre commedie (\"Quello bonanima\" e \"Il merlo bianco\") sono vincitrici di premi letterari come opere prime a Firenze e Bologna. \"La sora Maddalena\" ha tenuto il cartellone per ben 132 repliche.\nTutto il repertorio \u00e8 stato rappresentato in diversi dialetti: Genovese, Bolognese, Parmense, Massese e Veneto. La traduzione nei vari dialetti \u00e8 stata curata dallo stesso Palmerini. Tra le compagnie dialettali che hanno recitato questi lavori: la Compagnia di Ferruccio Benini, la Compagnia fiorentina Niccoli, la Compagnia Dialettale Genovese diretta da Gilberto Govi, la Compagnia Dialettale Micheluzzi, la Compagnia Durante, la Compagnia I Novi, la Compagnia fiorentina Nannini, la Compagnia Certini e in Argentina sia in televisione che in teatro da compagnie locali dirette dal regista Nino Fortuna.\nAlcune commedie sono state trasmesse in televisione nelle interpretazioni di Gilberto Govi: \"Quello bonanima\", \"Le forche caudine\", \"Articolo quinto\", \"Il dente del giudizio\"."}
{"id": "3374383", "revid": "740722", "url": "https://it.wikipedia.org/wiki?curid=3374383", "title": "Natacha R\u00e9gnier", "text": "Biografia.\nPer il film \"La vita sognata degli angeli\" (1998) ha vinto il premio per la migliore interpretazione femminile al 51\u00ba Festival di Cannes, il Premio C\u00e9sar per la migliore promessa femminile e l'European Film Awards per la miglior attrice. Nel 2013 viene candidata al Premio Magritte per la migliore attrice non protagonista e nel 2019 per la migliore attrice."}
{"id": "3374388", "revid": "1369234", "url": "https://it.wikipedia.org/wiki?curid=3374388", "title": "Hern\u00e1n Bernardello", "text": "Caratteristiche tecniche.\nGioca come centrocampista centrale.\nCarriera.\nClub.\nBernardello ha esordito con il Newell's Old Boys il 29 settembre 2006, a 19 anni, nella partita tra Newell's Old Boys e Col\u00f3n finita 1 a 1. Un anno dopo \u00e8 diventato titolare.\nNel 2009 ha lasciato l'Argentina per giocare in Spagna con l'Almer\u00eda.\nHa segnato il suo primo gol con l'Almer\u00eda il 5 febbraio 2011, contro l'Espanyol."}
{"id": "3374389", "revid": "270833", "url": "https://it.wikipedia.org/wiki?curid=3374389", "title": "Seconda battaglia della Somme (1918)", "text": ""}
{"id": "3374391", "revid": "1305772", "url": "https://it.wikipedia.org/wiki?curid=3374391", "title": "Chiesa della Beata Vergine del Carmelo", "text": ""}
{"id": "3374392", "revid": "122871", "url": "https://it.wikipedia.org/wiki?curid=3374392", "title": "MOS CIA", "text": ""}
{"id": "3374393", "revid": "122871", "url": "https://it.wikipedia.org/wiki?curid=3374393", "title": "MOS 8520", "text": ""}
{"id": "3374401", "revid": "36426", "url": "https://it.wikipedia.org/wiki?curid=3374401", "title": "Chiesa di Santa Maria Assunta (Mottola)", "text": "La Chiesa di Santa Maria Assunta (nota anche con il titolo di Cattedrale o \"Chiesa Madre\"), \u00e8 la principale chiesa di Mottola. Fino al 27 giugno 1818 \u00e8 stata cattedrale della Diocesi di Mottola.\nStoria.\nLa cattedrale sorge nel pieno centro storico di Mottola. Le ipotesi storiche sulla costruzione sono varie: la pi\u00f9 accreditata \u00e8 quella degli storici Marco Lupo e Michele Lentini che affermano che gi\u00e0 nel X secolo esisteva la cattedrale che venne poi distrutta, insieme al Palazzo Episcopale, nel 1102. Venne ricostruita, dopo la distruzione della citt\u00e0 del 1102 - perpetrata dal cancelliere Muarcaldo - e completata nel 1198. Nel 1202 la chiesa fu completata di un pulpito. Negli ultimi decenni del XV secolo, si ritiene ad opera di Mons. Roberto Biscicelli (o Piscicelli), all'epoca amministratore apostolico della Diocesi di Mottola, la cattedrale sub\u00ec lavori di ristrutturazione, di ampliamento e di abbellimento che portarono ad un nuovo orientamento liturgico, quello secondo l'asse longitudinale est-ovest.\nI lavori furono ultimati nel 1507, come dimostra l'iscrizione dell'architrave della porta maggiore: \"(H.I.F.M.R.B. A.D. MCCCCCVII Hanc Fecit Mvnificvs Robertvs Biscicellvs\", (\"Questa porta fece il munifico Roberto Biscicelli nell'anno del Signore 1507\"). Gli storici locali non sono tuttavia concordi nell'affermare con certezza che Biscicelli sia stato il promotore di tali lavori. Durante il suo episcopato, Mons. Ildefonso Ortiz Cortes fece inserire nel campanile tre campane (dalle analisi \u00e8 emerso che la torre campanaria \u00e8 antecedente alla costruzione della cattedrale ed edificata in funzione strategico difensiva), dedicate all'Immacolata, con l'incisione \"Ildephonsus Ortiz Cortes Ep.Us Motule A.D. 1777\": una a Santa Maria (1787) e ad Sant'Antonio (1789).\nNel 1818 la volta in legno, ormai fatisciente, fu abbattuta e rimessa a tufo. Nello stesso anno, con la bolla pontificia \"De utiliori\", venne dismessa dall'essere cattedrale della Diocesi di Mottola, in quanto la diocesi fu soppressa. Tra il 1880 e il 1901 si ha notizia di lavori di restauro al \"campanile monumentale\", a spese del Comune di Mottola. Nel 1890 il campanile \u00e8 diventato monumento nazionale. Nel 1932 viene abbattuto il palazzo Episcopale, che sorgeva di fronte alla chiesa. Nel 1943, come attestato dalla targa commemorativa, la cappella del SS. Sacramento fu interessata da alcuni lavori di restauro. Il 16 Novembre 1945 venne inaugurato l'altare dedicato alla Madonna Madre della Misericordia (in polacco: \"Ostra Brama\"). Nel 1958 vennero avviati i lavori per l'edificazione della casa canonica. Il 5 Luglio 1959 fu inaugurata, alla presenza delle autorit\u00e0 civili e militari, l'immagine della Vergine Odigitria, posta alle spalle della chiesa, insieme all'auditorium e alla nuova casa canonica. Nel 1965, sotto il parrocato di Don Agostino Di Bello, vennero svolti i primi lavori di consolidamento dell'edificio. La chiesa rimase chiusa per otto mesi e riaperta al culto il 5 Aprile 1966, con una cerimonia semplice e austera.\nNel 2015, sotto il parrocato dell'Arciprete Don Sario Chiarelli, iniziarono i lavori di restauro conservativo e di consolidamento strutturale dell'edificio. Durante questi lavori rividero la luce sia l'antico rosone che un affresco, di autore ignoto e raffigurante la Madonna del Rosario. \u00c8 stato rifatto anche il presbiterio, dove sono state rinvenute delle tombe a sedile, dove venivano posti sia i canonici che i vescovi. I lavori furono completati nel dicembre 2017. Il nuovo altare \u00e8 stato consacrato il 3 dicembre 2017 da S.E. Mons. Claudio Maniago, Vescovo di Castellaneta e furono poste all'interno di esso le reliquie di san Tommaso Becket. Nella stessa cerimonia furono consacrati anche la nuova sede ed il nuovo ambone.\nDescrizione.\nL'interno \u00e8 a tre navate, con sei colonne. Nella navata sinistra si trova il fonte battesimale - risalente al XII secolo e ricollocato al termine di un accurato lavoro di restauro il 30 Marzo 2013 - sormontato dal quadro realizzato dal sacerdote Nicola Musco, intorno alla prima met\u00e0 del XX secolo e raffigurante il \"Battesimo di Ges\u00f9\" e tre altari: il primo dedicato alla Madonna del Rosario, ove \u00e8 collocato l'affresco rinvenuto nell'ultimo restauro e il quadro raffigurante la Vergine di Samuele Tatulli, realizzato nel 1824. Fino al 2015, nella nicchia interna era posta la statua di San Francesco da Paola, prelevata per il restauro. Il secondo altare \u00e8 dedicato alla Madonna di Ostra Brama, venerata dai polacchi che la lasciarono nel 1945. Qui sono state ritrovate una serie di reliquie, avvolte in una pergamena datata 1884 e firmata da Mons. Gaetano Bacile, allora vescovo di Castellaneta. Nel terzo altare, dedicato a Ges\u00f9 Bambino, sono presenti due nicchie: in una \u00e8 presente la Madonna di Lourdes e nell'altra la Madonna della Divina Grazia. L'altare \u00e8 sormontato da una tela raffigurante la Madonna col Bambino tra San Vito Martire e San Francesco da Paola.\nIn fondo alla navata si trova la cappella del Santissimo Sacramento, con un altare dominato da una pittura dell'\"Ultima Cena\", ad opera del pittore napoletano Gennaro Maldarelli (quadro restaurato nel 2013). Il soffitto della cappella \u00e8 decorato da dipinti di recente realizzazione: al centro vi \u00e8 la \"Santissima Trinit\u00e0\", ai lati \"L'Agnello Pasquale\" e \"La Navicella della Chiesa\". Sull'abside si trova un dipinto raffigurante l'Assunta con San Tommaso, realizzato nel 1706 dal pittore Nicola Malinconico. Sono presenti anche tre tele, affrescate su pietra e raffiguranti San Tommaso Becket, San Paolo e Santa Lucia (quest'ultima ritornata a Mottola il 28 Novembre 2017, collocata in precedenza nella sala espositiva della Regione Puglia, a Roma). Qui \u00e8 possibile osservare le tombe a sedile, rinvenute nei lavori di restauro e un antico tabernacolo risalente al 1489, scavato all'interno del muro, ove attualmente sono collocati gli Oli Santi. Lungo la navata sinistra sono posti altri quattro altari: a San Tommaso Becket, patrono principale della citt\u00e0, la cui statua (probabilmente ad opera dell'artista napoletano Giacomo Colombo) fu acquistata dal vescovo Mastrilli nel XVI secolo, a San Giuseppe, al Sacro Cuore di Ges\u00f9 e a Sant'Antonio. Il simulacro di Sant'Antonio fu donato intorno al 1830 dalla curia vescovile alla nascente Confraternita di Sant'Antonio. Sotto la nicchia, contenente il santo di Padova \u00e8 collocata la teca di Ges\u00f9 Morto.\nL'architettura esterna \u00e8 di stile romanico. Sono presenti anche due leoni stilofori che sorreggono le due colonne situate ai lati della porta maggiore; il rosone della facciata \u00e8 quello sul lato rivolto a nord e l'antico campanile \u00e8 a torre quadra a quattro piani, con finestre bifore per ogni lato nella parte pi\u00f9 alta. La chiesa ha uno sviluppo longitudinale, con una navata centrale e due navate laterali accessibili attraverso grandi archi a tutto sesto."}
{"id": "3374403", "revid": "2130303", "url": "https://it.wikipedia.org/wiki?curid=3374403", "title": "Chiesa dell'Immacolata (Mottola)", "text": "La Chiesa dell'Immacolata, detta \"il Convento\", \u00e8 un edificio religioso di Mottola.\nStoria.\nSulla parte orientale della collina si trovava gi\u00e0 all'inizio del Duecento una cappella dedicata a Santa Maria della Vetera.\nLa leggenda vuole che intorno al 1200 San Francesco visit\u00f2 il paese di Mottola e per l'occasione, i fedeli lo ospitarono presso questa chiesa. Una volta che il Santo lasci\u00f2 il paese, i cittadini, ritornati sul posto dove aveva dormito, ritrovarono l'impronta del viso del Santo sulla pietra che era stata usata come cuscino. \nNel 1283 sul posto venne costruita la cappella maggiore di Santa Maria della Vetera, proprio di fianco al convento. La chiesa era a due navate strette e basse, con quattro altari laterali, fra cui uno dedicato a San Giorgio. Le pitture delle pareti laterali sono dell'XI secolo, mentre i resti dell'altare maggiore sono del XIII secolo. In seguito alla devastazione di Mottola da parte dei francesi il cenobio e la chiesa furono abbandonati. Nel 1686 crollarono e furono ricostruiti dai frati. Il monastero ebbe un nuovo piano superiore e il tempio sacro, dedicato a San Francesco d'Assisi, risult\u00f2 ad una sola navata e pi\u00f9 alto. Nell'angolo a sud-est rimase una torretta circolare, alta circa 10 metri, eretta a difesa della citt\u00e0. La chiesa e il convento vennero tolti ai padri conventuali nel 1809 dallo Stato. La chiesa rimase chiusa fino al 1840, quando dopo la supplica al Re del Canonico Domenico Buttiglione fu ripristinata e dedicata all'Immacolata. Nel 1854, grazia al Duca Nicola De Sangro, da Napoli arrivano le statue lignee della Vergine Immacolata, dei Santi Medici e dell'Addolorata (descritta in alcuni documenti come \"Vergine dei Sette Dolori\"). Nel 1867 presso l\u2019ex convento si trasferirono i Regi Carabinieri, le carceri, le poste ed il telegrafo, nonch\u00e9 la \"Ruota degli esposti\", ovvero il posto dove venivano abbandonati alla pubblica piet\u00e0 i bambini illegittimi o indesiderati. Dal 28 Settembre 1873 \u00e8 sede anche della Confraternita dell'Immacolata. Il convento in seguito fu utilizzato come locale pubblico. Dal 1941 al 2005, l'ex convento francescano \u00e8 stata la sede della Stazione dei Carabinieri di Mottola. Divenne sede parrocchiale nel 1960 con decreto del Vescovo di Castellaneta S.E. Mons. Nicola Riezzo ed il primo Parroco fu Don Giuseppe Cal\u00f2. Subito dopo la riforma liturgica del Concilio Vaticano II, la Chiesa sub\u00ec gli adeguamenti dettati dai Padri conciliari. Il 10 Febbraio 1975 fu chiusa perch\u00e9 pericolante e necessitava di un accurato restauro. Fu riaperta al pubblico da Mons. Ennio Appignanesi il 15 Settembre 1985. Per due anni consecutivi (2016 e 2017), ha ospitato il simulacro di Sant'Antonio a causa dei lavori di restauro che interessarono la Chiesa Madre e nel 2017 il \"Concorso Nazionale delle Marce inedite della Passione\", indetto dalla Confraternita del Rosario. \nInterno della chiesa.\nLa chiesa \u00e8 a pianta rettangolare, ad una sola navata, ed oltre all\u2019altare principale presenta sei altari laterali, di cui uno consacrato a San Francesco d'Assisi. La chiesa della Vetera, i cui resti sono conservati nei sotterranei della attuale struttura, era a pianta binavata e presentava quattro altari laterali, uno dei quali quasi sicuramente dedicato a San Giorgio. Sono ancora leggibili piccoli brandelli di affreschi appartenenti alla originaria decorazione pittorica, risalente alla fine del Duecento. La decorazione interna degli stucchi che ornano le pareti, il soffitto e gli altari \u00e8 in stile tardo barocco, con alcune pitture di particolare pregio artistico effigiate in stile neoclassico sulla volta del tempio, risalenti al XVIII secolo. Partendo dall\u2019entrata, sulla volta in alto sono presenti alcune scene bibliche: \"il sacrificio di Abramo\", con l\u2019Angelo che ferma la mano armata che sta per immolare Isacco; quindi, dopo la raffigurazione in rilievo dello \"Spirito Santo\", abbiamo un altro notevole affresco che rappresenta il sacerdozio di Melchisedek. Infine, sul soffitto dell\u2019abside \u00e8 raffigurata un maestoso affresco dell'Assunzione della Vergine."}
{"id": "3374405", "revid": "1573940", "url": "https://it.wikipedia.org/wiki?curid=3374405", "title": "Cappella dell'Annunziata (Mottola)", "text": "La cappella dell'Annunziata \u00e8 un edificio religioso di Mottola.\nLa cappella dell'Annunziata fu costruita al di sotto della Rotonda, sul lato sinistro della stessa, nel XVI secolo. \u00c8 ricordata sin dal 1651, quando si usava celebrare due messe al mese in questa chiesetta e di fare intervenire anche il Capitolo nelle solennit\u00e0. Tradizionalmente i fedeli la visitavano in occasione della festa del 25 marzo, nel giorno della Domenica delle Palme (recandosi in processione dalla Chiesa Madre per deporre vicino al Calvario antistante un fascio di rami di ulivo benedetto) e in alcune occasioni il Gioved\u00ec Santo durante il pellegrinaggio delle \"paranze\". La chiesetta \u00e8 a una sola navata, distinta in tre settori a due arcate a sesto acuto. I primi sono pi\u00f9 stretti e misurano ciascuno 3,20 m, mentre l'altro con l'altare \u00e8 largo 5,40 m. La profondit\u00e0 totale \u00e8 di 9,70 m. Sull'abside c'\u00e8 un affresco che raffigura l'Annunciazione della Vergine. All'esterno si trova un piccolo campanile a vela, dotato di una campana decorata con un angelo e con un'iscrizione.\nNel largo antistante nel 1905 fu costruito un Calvario per devozione di un fedele."}
{"id": "3374407", "revid": "125730789", "url": "https://it.wikipedia.org/wiki?curid=3374407", "title": "Radio Londra (programma televisivo)", "text": "Radio Londra \u00e8 stata una trasmissione televisiva di approfondimento giornalistico condotta da Giuliano Ferrara su Canale 5 e su Italia 1 tra il 1989 e il 1994.\nIl nome del programma deriva da Radio Londra, servizio in lingua italiana della BBC in onda dal 1938 al 1981.\nLa sigla era costituita dal celebre tema Moonlight Serenade di Glenn Miller.\nLa trasmissione inizi\u00f2 il 13 febbraio 1989 su Canale 5 e andava in onda dal luned\u00ec al sabato dalle 20:25 fino alle 20:30, in seguito la trasmissione fu spostata su Italia 1 fino a terminare il 10 maggio 1994 a causa della nomina a Ministro per i rapporti con il Parlamento del conduttore.\nQui Radio Londra.\nA partire dal 14 marzo 2011 la trasmissione, bench\u00e9 sotto nuove vesti, torna su Rai 1, dopo il Tg1, sotto il nome di \"Qui Radio Londra\"."}
{"id": "3374408", "revid": "1573940", "url": "https://it.wikipedia.org/wiki?curid=3374408", "title": "Cappella della Madonna delle Sette Lampade", "text": "La cappella della Madonna delle Sette Lampade \u00e8 un edificio religioso di Mottola.\n\u00c8 situata nella contrada di San Gregorio, nella parte orientale della citt\u00e0. L'interno misura 6 x 6,50 m. Due colonne dividono la chiesetta in due navate. Di fronte a queste si trovano le absidi con affreschi del XII secolo. A destra \u00e8 dipinta una Madonna con Bambino. Ai lati si trovano le immagini di Giovanni Evangelista e di San Pietro che stringe una chiave nella mano sinistra. Nell'abside di sinistra \u00e8 seduto un Cristo Pantocratore.\nAi lati \u00e8 possibile notare la raffigurazione di una Madonna e, alla sinistra, San Giovanni Battista. Osservando le stesse figure affiorano tracce di altri affreschi precedenti collocabili tra l'VIII e il IX secolo. Le due raffigurazioni sono state coperte da due muri nel 1837. In questo modo i due altari risultavano attaccati alle pareti e sorreggevano le pale. Su queste sono state dipinte nuove immagini. Alla destra campeggia una pittura rappresentante il busto della Vergine fra gli angeli sorreggente un Bambino tra le braccia. Sull'altra pala compare San Gregorio Magno che stringe un pastorale a croce doppia e porta una colomba sulla spalla. Sulla parete sinistra della cappella si trova un dipinto che rappresenta una figura in abiti orientali, il capo coperto da una mita rotonda aurifregiata, una croce nella mano destra e il palmo della sinistra all'infuori. \nNel secondo arco di sinistra si trova una Crocifissione con Maria piangente in piedi e la Maddalena in ginocchio che abbraccia la Croce. Sul soffitto sono scolpiti una serie di motivi: croci greche fiorate e travature. All'esterno \u00e8 presente una Croce al di sopra dell'ingresso.."}
{"id": "3374410", "revid": "1600820", "url": "https://it.wikipedia.org/wiki?curid=3374410", "title": "Chiesa della Beata Vergine del Carmelo (Mottola)", "text": "La Chiesa della Beata Vergine del Carmelo e delle Anime del Purgatorio (nota anche come \"il Purgatorio\", nel dialetto locale: \"l\u00f9 Priatorj\"), \u00e8 un edificio religioso di Mottola.\nStoria.\nLa chiesa \u00e8 intitolata alla Beata Vergine Maria del Monte Carmelo ed alle Anime del Purgatorio. Fu edificata nel 1699, a ridosso delle antiche mura medievali risalenti al XIII secolo e completata intorno al 1714. Il 19 Marzo 1701, il quaresimalista dell'Ordine Carmelitano Fra Carlo Scialpi, ottenne dalla Curia vescovile di Mottola l'istituzione in detta chiesa della Confraternita del Carmine ed Anime del Purgatorio. La chiesa fu costruita in tre periodi: nel primo, la parte che va dall'ingresso attuale alla porta della sagrestia; nel secondo (1873), fu ampliato fino alla zona della cupola; nel terzo (nel 1954, Anno Mariano), si arriv\u00f2 fino all'altare maggiore che all'epoca era il retrospetto della facciata. La chiesa \u00e8 decorata con colonne in stucco lucido, con capitelli corinzi, e stucchi alla volta dell\u2019Ottocento. Nel 1828, a seguito della visita pastorale e della successiva autorizzazione di Mons. Pietro Lepore, la Confraternita cur\u00f2 degli interventi sul pavimento e furono acquistate delle nuove suppellettili sacre. Nel 1858, Card. Bartolomeo d'Avanzo, allora Vescovo di Castellaneta, ottenne da Papa Pio IX l'autorizzazione per la custodia del SS. Sacramento sull'altare maggiore e per la benedizione con la Sacra Pisside. Nel 1873, una volta demolite le mura di fortificazione alle quali la chiesa si \u201cappoggiava\u201d, si realizz\u00f2 un ampliamento verso ovest, approfondendo l\u2019abside preesistente e raggiungendo l\u2019attuale conformazione planimetrica. Il 30 Aprile 1876, la chiesa del Purgatorio venne consacrata da Mons. Mariano Positano e nell'altare furono poste le reliquie dei martiri Clemente, Felice e Vittoria. Nel 1885 venne rifatto in ottone dorato il parato dell'altare maggiore. Nel 1934 fu acquistato dalla Confraternita un bassorilievo in cartapesta raffigurante la Vergine del Carmelo con le Anime del Purgatorio. Autore dell'opera \u00e8 il maestro cartapestaio leccese Oronzo Solombrino. Fu prima posto nell'attuale ingresso principale e dal 1954 \u00e8 posto nel vecchio ingresso della chiesa. Fu elevata a dignit\u00e0 di parrocchia da Mons. Francesco Potenza con decreto vescovile del 22 Gennaio 1939. Il primo parroco Don Alessandro Curci prese possesso canonico il 2 Febbraio successivo. Nel 1941, la statua della Madonna del Carmine fu spostata dall'altare laterale (dove ora \u00e8 collocata l'Addolorata) all'attuale posizione sopra l'altare maggiore. Un'ulteriore modifica venne fatta nel 1954, quando Don Alessandro Curci trasfer\u00ec la porta principale dalla facciata di oriente a quella di occidente, in via Mazzini. Nel 1966 la chiesa fu interessata da alcuni lavori di restauro che videro la rimozione dell'altare di tipo Tridentino (adesso collocato nella cappella del Sangue Sparso) e sostituito con l'attuale (secondo le nuove disposizioni liturgiche del Concilio Vaticano II). La chiesa \u00e8 affiancata da un campanile con due campane funzionanti dal 1973. La pi\u00f9 grande delle due \u00e8 stata realizzata dalla \"Pontificia Fonderia Marinelli\" di Agnone, in Molise. Nel 2002, la pala in cartapesta posta alle spalle della chiesa fu oggetto di un accurato restauro. Nel Novembre 2016, sotto la nicchia ove \u00e8 collocata la statua di Santa Lucia, \u00e8 stata realizzata una teca che contiene le reliquie della martire. A Dicembre 2021 la Chiesa viene chiusa temporaneamente al culto per gli interventi di restauro della facciata e dei locali annessi. \nInterno della chiesa.\nIl luogo di culto \u00e8 ad una sola navata con cinque altari. Di questi il trono risale alla stessa data dell'inversione dell'entrata. La Congrega, oltre alle due statue della Madonna del Carmine possiede quelle dell'Addolorata, di San Giuseppe, di Santa Lucia (presumibilmente ad opera di Arcangelo Testa) e di Ges\u00f9 Crocifisso. Sul vecchio coro nel XIX secolo fu collocato un grande dipinto della Madonna del Carmine con le anime del Purgatorio, di autore ignoto, risalente al '600. Nella parte superiore \u00e8 inciso un inno alla Madonna: \"Gloria Libani data est ei Decor Carmeli et Saro'n. Anno Domini 1831.\" (trad.:\"Le \u00e8 data la gloria del Libano, lo splendore del Carmelo e di Saro'n. Anno del Signore 1831.\"). Entrando in chiesa si nota il bussolone in legno realizzato dall'artigiano e Confratello del Carmine Angelo De Carlo nel 1989. Sul muro troviamo due lapidi commemorative: la prima in ricordo della consacrazione della Chiesa \"(lat.: \"D.O.M. Beatae Mariae Virgini De Monte Carmelo, hanc Sacram aedem dicatam et Altaria Marianus Positano Episcopus Castellaneten solemni ritu consecravit et pro quolibet anniversario quadraginta dies de vera indulgentia orantibus concessit. Pridie kalendas Maias anno MDCCCLXXVI, Presulatus sui anno IV\", trad.: \"Alla Beata Vergine Maria del Carmelo, questo sacro tempio dedicato e gli altari Mariano Positano, Vescovo di Castelleneta con solenne rito consacr\u00f2 ed in ciascun anniversario quaranta giorni di plenaria indulgenza a quei ivi pregano concesse. Il giorno 30 Aprile 1876, anno 4\u00b0 del suo Vescovato.\")\", la seconda in ricordo della elevazione a Parrocchia. Al di sopra \u00e8 collocata la cantoria con il vecchio organo a canne. Fra le due vetrate (una raffigurante la Madonna del Carmine e l'altra Ges\u00f9 Risorto), troviamo il quadro del '600 rappresentante la Vergine del Carmelo con le anime del Purgatorio, di autore ignoto. Successivamente, troviamo a sinistra una nicchia a fondo semicircolare, rivestita di marmi, che ospita l\u2019elegante Fonte Battesimale, in marmo di Carrara e con la base in bardiglio, sovrastato nel registro superiore da due dipinti recenti rappresentanti San Francesco d'Assisi (opera di Giuseppe Acquaro, 1990) e Santa Rita da Cascia. Nella nicchia gemella di destra troneggia una bella statua marmorea, raffigurante San Giuseppe ed il Bambino Ges\u00f9, mentre sul registro superiore troviamo un'altra recente raffigurazione di Santa Rita. A met\u00e0 chiesa si accede alla Cappella del \"Sangue Sparso\" (in onore della statua del Preziosissimo Sangue di Ges\u00f9), da qui si accede al campanile e fino agli anni '60 si saliva al vecchio pulpito. Erano presenti anche delle scale che portavano all'interno dei locali confraternali. Avanzando nella chiesa, sulla destra c'\u00e8 la cappella dove \u00e8 venerata la statua lignea del Sacro Cuore di Ges\u00f9, di fronte ad essa c'\u00e8 il grande crocifisso del '700 in cartapesta (nel 2019 ha subito un intervento di restauro che lo ha riportato al suo colore originale, ovvero nero). Poco pi\u00f9 avanti ci sono due altari uno di fronte all'altro: su quello di destra \u00e8 presente la statua lignea di scuola napoletana del '700 della Madonna Addolorata (all'interno della nicchia) e sotto di essa la teca di Ges\u00f9 Morto (la statua \u00e8 in cartapesta), l'altro \u00e8 riservato alla statua di Santa Lucia e alla teca contenente la reliquia della Santa in un piccolo ostensorio (secondo la bolla dell'allora Vescovo di Mottola, Mons. Nicola Pandolfelli che ne attesta l'autenticit\u00e0, la reliquia \u00e8 presente dal Giugno del 1759). Nella parte superiore si trova la cupola, riccamente decorata di fregi e sulle vele sono vi sono raffigurati gli Evangelisti. Sul presbiterio c'\u00e8 la grande edicola con il tabernacolo. Nel piano superiore appare l'iscrizione \"Mater Decor Carmeli\" ed un logo che richiama quello della Confraternita. Al centro dell'edicola c'\u00e8 la nicchia ove \u00e8 collocata il simulacro della Madonna del Carmine, anch'esso in legno di fattura napoletana del '700.\nAnno Giubilare in occasione del Bicentenario della Festa del Carmine.\nIl 30 Giugno, ricorrendo il terzo anniversario dell'Imposizione degli Scapolari da parte di Papa Francesco, la Confraternita ha annunciato l'inizio di un Anno Giubilare in occasione del Bicentenario della Festa, visto il parere favorevole della Curia Vescovile di Castellaneta e della Penitenzieria Apostolica. Il 14 Luglio, S.E. Mons. Claudio Maniago, dopo la Solenne Eucaristia, ha presieduto il rito dell'apertura della Porta Santa presso la Chiesa del Carmine. Il rito di chiusura, inizialmente previsto il 22 Aprile 2020, \u00e8 stato posticipato al termine dell'emergenza sanitaria da Covid-19.\n+ Galleria in aggiornamento +."}
{"id": "3374411", "revid": "307923", "url": "https://it.wikipedia.org/wiki?curid=3374411", "title": "Britos", "text": ""}
{"id": "3374413", "revid": "1600820", "url": "https://it.wikipedia.org/wiki?curid=3374413", "title": "Chiesa della Beata Vergine del Rosario (Mottola)", "text": "La Chiesa della Beata Vergine del Rosario, detta comunemente \"il Rosario\", \u00e8 un edificio religioso di Mottola.\nStoria.\nLa cappella si trova alle spalle della Chiesa Madre, sul punto pi\u00f9 alto della collina. La costruzione di questa chiesa inizi\u00f2 nel 1649. Nel 1672 il Vescovo di Mottola Mons. Ludovico Della Quadra, cur\u00f2 il suo completamento che si realizz\u00f2 nel 1700. In posizione centrale rispetto all'architrave del portale d'ingresso \u00e8 incastonata una piastrella maiolicata che rappresenta una Vergine col Bambino (nudo) emergente dalle nuvole a mezza figura. Completa la composizione, di artista sconosciuto, la sigla sottostante: \"\"SMdelR 1752\" (\"Santa Maria del Rosario 1752\")\". Nei primi anni fu utilizzata come oratorio. La Chiesa fu consacrata il 31 Dicembre 1786 da Mons. Stefano Ortiz Cortes, allora Vescovo di Mottola. La congrega s'insedi\u00f2 il 10 Febbraio 1781 sotto il titolo della Vergine Santissima del Rosario. Nel 1794, venne eretto il campanile, dal corpo turitto quadrangolare aperto sulle quattro facciate con monofore a tutto sesto e l'anno successivo fu acquistata dalla Confraternita una campana in bronzo. La pi\u00f9 grande delle campane ha un diametro di 51\u00a0cm ed \u00e8 firmata e datata: \"******Pietro Olita fece A.D. 1848\". La campana in bronzo pi\u00f9 piccola ha un diametro di 37\u00a0cm, sulle due facciate opposte reca da un lato la data \"1892\" e dall'altra la sigla \"MB\" (il probabile fonditore). La chiesa fu ampliata e tali lavori terminarono il 27 settembre 1867. Nel 1897, la Chiesa fu l'unica ad essere dotata delle sette stazioni della \"Via Matris Dolorosae\". La richiesta fu fatta da Don Luigi Semeraro ed autorizzata da Mons. Giocondo De Nittis. Ancora oggi viene svolto questo Pio Esercizio dal primo Sabato di Quaresima al Sabato della vigilia delle Palme. Nel 1902 la cappella \u00e8 sottoposta a nuovi lavori: vennero eseguiti lavori di pavimentazione e di smantellamento della superficie terrazzata. Fu aperta anche una nuova edicola votiva e fu rivestito di marmi l'Altare del Sacro Cuore di Ges\u00f9. Dal 1907, la Madonna del Rosario, a cui \u00e8 intitolata la chiesa, fu elevata al rango di Compatrona della Citt\u00e0 di Mottola. Nel 1986 vennero effettuati degli interventi di restauro sulla facciata. il 1\u00ba Aprile 1990, fu benedetto dal Vescovo di Castellaneta Mons. Martino Scarafile il nuovo portone d'ingresso, rivestito di tre pannelli di bronzo raffiguranti: \"l'Istituzione del SS. Sacramento\", la \"Nativit\u00e0\" e la \"Risurrezione\". Nel 2007, \u00e8 stato celebrato il centenario della proclamazione della Madonna del Rosario come Copatrona della Citt\u00e0 di Mottola. In tale occasione intervennero S. Em. Card. Salvatore De Giorgi e S.E. Mons. Carlo Liberati, Delegato Pontificio del Santuario di Pompei.\nInterno della cappella.\nL'interno \u00e8 in stile barocco ed illuminato da otto finestre che si aprono nello stretto ordine superiore. Sei (con vetrate policrome) sono aperte, due sono murate, opposte, sormontate da una coppia di teste di cherubini alati. Due altari (il secondo di sinistra ed il secondo di destra) sono Settecenteschi di stile Rococ\u00f2, gli altri due sono di stile Ottocentesco. L'Altare Maggiore \u00e8 un manufatto originale in pietra locale, di stile Rococ\u00f2, realizzato intorno al 1751. Nell'unica navata vi sono cinque Altari cos\u00ec dedicati:\nLa Confraternita del Rosario possiede sette Misteri della Passione di Ges\u00f9, dei quali cinque sono di Locarno mentre il Ges\u00f9 Risorto \u00e8 opera del Maccagnani.\n+ In fase di elaborazione +."}
{"id": "3374415", "revid": "1573940", "url": "https://it.wikipedia.org/wiki?curid=3374415", "title": "Cappella della Madonna di Costantinopoli", "text": "La cappella della Madonna di Costantinopoli \u00e8 un edificio religioso di Mottola risalente al XVI secolo.\nIl culto della Madonna di Costantinopoli venne introdotto dai monaci basiliani che, perseguitati dall'Imperatore d'Oriente Leone III l'Isaurico, nell'VIII secolo fuggirono verso occidente portando con loro le immagini sacre della Vergine. Successivamente il culto si diffuse in tutta la Puglia. Le prime citazioni della Cappella si hanno nelle \"relatio ad limina\" dei Vescovi mottolesi del XVII e XVIII secolo. A quell'immagine i fedeli diedero il nome di Madonna di Costantinopoli. Alla stessa, che i mottolesi hanno sempre chiamato \"la Madonna Gn\u00f2r\" cio\u00e8 la Madonna Nera per il colore del viso, \u00e8 stata dedicata la costruzione che si trova a circa un kilometro a nord-ovest della citt\u00e0, in contrada Patrella. La cappella \u00e8 di forma quadrata con il lato esterno lungo tre passi. L'altare di fronte alla porta \u00e8 solo accennato. Sulle pareti sono raffigurate tre immagini di Santi: a sinistra \u00e8 raffigurato San Rocco, a destra San Sebastiano e al centro una Madonna con Bambino."}
{"id": "3374416", "revid": "1369234", "url": "https://it.wikipedia.org/wiki?curid=3374416", "title": "Vicente Iborra", "text": "Caratteristiche tecniche.\n\u00c8 un giocatore robusto che fa dell'intensit\u00e0 della sostanza e della forza, le sue armi migliori. \u00c8 dotato di una buona personalit\u00e0, molto duttile tatticamente \u00e8 soprattutto abile nel gioco aereo. Pu\u00f2 giocare occasionalmente all'occorrenza anche come difensore centrale.\nCarriera.\nClub.\nIborra ha iniziato la sua carriera e trascorso la prima parte della sua carriera da professionista nelle file del Levante: dalla stagione 2004-2005 al 2007-2008 ha giocato nelle giovanili, per poi passare in prima squadra. Il 9 gennaio 2008 ha esordito in prima squadra in Coppa del Re contro il Getafe e il 13 gennaio ha debuttato in campionato contro il Real Madrid, con gli anni diventa uno dei giocatori pi\u00f9 rappresentativi del club valenciano.\nIl 17 agosto 2013 \u00e8 passato al Siviglia, il 20 agosto 2015 rinnova sino al giugno 2020 il suo contratto, con il club andaluso. Nell'estate 2016 complice l'addio di Jos\u00e9 Antonio Reyes, diventa ufficialmente il nuovo capitano dei \"Rojiblancos\". L'11 dicembre seguente, realizza in campionato contro il Celta Vigo una tripletta decisiva nella vittoria esterna degli andalusi.\nIl 6 luglio 2017 si trasferisce a titolo definitivo al Leicester per circa 15 milioni firmando un contratto quadriennale.\nIl 7 gennaio 2019 viene ufficializzato il suo trasferimento a titolo definitivo al Villarreal con un contratto fino al 2023.\nStatistiche.\nPresenze e reti nei club.\n\"Statistiche aggiornate al 14 aprile 2019.\""}
{"id": "3374418", "revid": "110157", "url": "https://it.wikipedia.org/wiki?curid=3374418", "title": "Cappella di San Biagio (Mottola)", "text": "La cappella di San Biagio \u00e8 un luogo di culto cattolico di Mottola, in provincia di Taranto, risalente al XII secolo.\nA sette chilometri da Mottola, in direzione di Palagianello, sorge una cappella dedicata a San Biagio vescovo. \u00c8 situata su uno spiazzo ed \u00e8 costituita da una stanzetta quadrangolare con volta a botte in muratura e priva di affreschi che, invece, un tempo dovevano esserci. \nAlla destra si apre la roccia calcarea per lasciare il posto ad un cunicolo naturale che rappresenta il vero rifugio di San Biagio Vescovo. Il \"budello\", profondo circa 15 metri, termina con una conca in cui si accumula l'acqua che trasuda dall'alto di una stalattite. \nIl culto di tale santo fu importato da monaci basiliani che, per sfuggire alle persecuzioni degli iconoclasti, si sarebbero fermati nelle gravine presenti nelle vicinanze del territorio comunale."}
{"id": "3374421", "revid": "38823941", "url": "https://it.wikipedia.org/wiki?curid=3374421", "title": "Bibbia Ebraica", "text": ""}
{"id": "3374425", "revid": "797136", "url": "https://it.wikipedia.org/wiki?curid=3374425", "title": "H\u00e9ctor Rodas", "text": "Caratteristiche tecniche.\n\u00c8 un difensore centrale"}
{"id": "3374426", "revid": "76963", "url": "https://it.wikipedia.org/wiki?curid=3374426", "title": "Jon Harmon Feldman", "text": "Ideatore delle serie televisive Tru Calling, Big Shots e No Ordinary Family, Jon Harmon Feldman \u00e8 uno dei pi\u00f9 significativi produttori e sceneggiatori di Hollywood. Tra le serie televisive da lui firmate ricordiamo, Dawson's Creek, Dirty Sexy Money, Blue Jeans, American Dreams e Roswell.\nNel 1997 esordisce alla regia con il film \"Lovelife\", prodotto per il cinema indipendente e aggiudicatosi un Audiance Award."}
{"id": "3374428", "revid": "1494169", "url": "https://it.wikipedia.org/wiki?curid=3374428", "title": "Maragliano", "text": "Maragliano \u00e8 un cognome italiano. Pu\u00f2 riferirsi a:"}
{"id": "3374430", "revid": "124123", "url": "https://it.wikipedia.org/wiki?curid=3374430", "title": "Unkoku Togan", "text": "Nato in una famiglia privilegiata, come secondo figlio di Hara Naoie, signore del castello di Nokomi nella provincia di Hizen.\nDopo aver iniziato come artista della scuola Kano, il lavoro di Togan prender\u00e0 la propria ispirazione dallo stile di Sesshu. Ha dipinto paesaggi realistici, di solito inchiostro su carta.\nHa lavorato presso il signore Mori della prefettura di Yamaguchi. In seguito, \u00e8 diventato un monaco buddista ed abate del tempio di Unkoku-uno."}
{"id": "3374437", "revid": "2138421", "url": "https://it.wikipedia.org/wiki?curid=3374437", "title": "Fran\u00e7ois de Harlay de Champvallon", "text": "Biografia.\nI primi anni.\nHarlay de Champvallon nacque a Parigi, nipote dell'omonimo Fran\u00e7ois de Harlay de Champvallon, arcivescovo di Rouen, egli venne presentato all'abbazia di Jumi\u00e8ges immediatamente dopo aver lasciato il Coll\u00e8ge de Navarre, e quando aveva appena ventisei anni succedette a suo zio nella carica di arcivescovo. Trasferito alla sede di Parigi nel 1671, venne proposto dal re di Francia al cardinalato nel 1690 col titolo di duca di Saint-Cloud. Egli fu commendatore dell'Ordine dello Spirito Santo e membro dell'Academie fran\u00e7aise.\nCarriera.\nDurante la prima parte della sua carriera politica, Champvallon fu un convinto aderente della politica di Mazzarino e di lui si dice che lo avesse aiutato a tornare dall'esilio. La sua vita privata gett\u00f2 molto scandalo nella societ\u00e0 dell'epoca, ma aveva molto fiuto per gli affari, una grande conoscenza e un comportamento eloquente e persuasivo. Egli riusc\u00ec in definitiva ad assicurarsi il favore di Luigi XIV di Francia col supporto che egli diede al gallicanesimo formulando la Dichiarazione del clero di Francia in assemblea il 19 marzo 1682, occasione nella quale Jacques B\u00e9nigne Bossuet lo accus\u00f2 di turlupinare la corte a proprio piacimento.\nEgli ebbe pessimi rapporti con Madame de Maintenon a causa dell'influenza sul re in quanto egli sovente aveva udienze private col re, accompagnato da P\u00e8re la Chaise sugli affari della chiesa di Parigi, ma la sua influenza gradualmente and\u00f2 esaurendosi. Egli richiese la revoca urgente dell'Editto di Nantes e mostr\u00f2 grande severit\u00e0 nei confronti degli ugonotti a Dieppe, del quale era signore temporale e spirituale.\nGli ultimi anni.\nHarlay de Champvallon mor\u00ec improvvisamente senza ricevere i sacramenti il 6 agosto 1695. I suoi funerali ebbero luogo a breve e l'orazione funebre venne tenuta da P\u00e8re Gaillard, mentre Madame de S\u00e9vign\u00e9 fece per l'occasione un severo commento sulla sua vita.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374444", "revid": "765341", "url": "https://it.wikipedia.org/wiki?curid=3374444", "title": "Lucio Emilio Mamercino Privernate", "text": "Biografia.\nLucio Emilio apparteneva alla \"gens\" Aemilia, una delle pi\u00f9 antiche \"gens\" patrizie dell'antica Roma. Ricopr\u00ec numerosi incarichi importanti, tra cui due volte il consolato (nel 341 e nel 329 a.C.).\nNell'anno 342 a.C. fu \"magister equitum\" durante la dittatura di Marco Valerio Corvo.\nL'anno seguente fu nominato console insieme a Gaio Plauzio Venoce Ipseo, eletto per la seconda volta. Durante questo consolato, mentre Gaio Plauzio combatteva vittoriosamente i Privernati e i Volsci, Lucio Emilio si rec\u00f2 nel Sannio e, mentre ne devastava il territorio, ricevette gli ambasciatori sanniti che chiedevano la pace. Dopo l'accettazione della pace da parte del Senato romano lasci\u00f2 il Sannio, ottenendo per le sue truppe un anno di stipendio e razioni di viveri per tre mesi. Fu tuttavia costretto, come racconta Livio, a dimettersi prima del termine del suo mandato a causa delle imminenti elezioni per la guerra contro i Latini.\nNell'anno 335 a.C., i consoli Marco Atilio Regolo Caleno e Marco Valerio Corvo, dovendo partire per la guerra lo nominarono dittatore (\"dictator comitiorum habendorum causa\") per assicurare lo svolgimento dei comizi centuriati e l'elezione dei consoli per l'anno successivo.\nFu eletto console per la seconda volta nel 329 a.C., collega di Gaio Plauzio Deciano , e si prepar\u00f2 a combattere contro i Galli, che si diceva marciassero verso sud, bandendo una leva; quando la notizia si rivel\u00f2 infondata, riun\u00ec le sue forze a quelle di Deciano, assediando la citt\u00e0 di Privernum. La caduta della citt\u00e0 fu considerata un avvenimento di tale importanza che ambedue i consoli ottennero il trionfo e Lucio Emilio fu soprannominato \"Privernate\".\nNel 326 a.C. venne nominato interrex e nel 316 a.C. nuovamente dittatore (\"dictator rei gerundae causa\"), per condurre le operazioni militari contro i Sanniti. I romani, condotti da Lucio Emilio ottennero una vittoria contro i Sanniti sotto la citt\u00e0 di Saticula."}
{"id": "3374445", "revid": "767487", "url": "https://it.wikipedia.org/wiki?curid=3374445", "title": "Julius Albert Krug", "text": "Fu Segretario degli Interni degli Stati Uniti d'America, a capo del Dipartimento dell'Interno degli Stati Uniti d'America, durante la presidenza di Harry S. Truman dal 1946 al 1949."}
{"id": "3374447", "revid": "93556", "url": "https://it.wikipedia.org/wiki?curid=3374447", "title": "Adriana Mulassano", "text": "Biografia.\nDopo aver frequentato il Liceo Linguistico Alessandro Manzoni di Milano, si trasferisce a New York, dove incontra il suo maestro, Richard Avedon.\nRientrata in Europa, dopo una breve esperienza a Parigi, nella redazione di ELLE, diventa nel 1961 redattore di Amica, ruolo che abbandoner\u00e0 nel 1964 per iniziare la collaborazione con il Corriere della Sera, dove resta fino al 1990 con il duplice ruolo di inviata speciale per la moda e redattore della Terza Pagina. Dal '92 al 2000 lavora presso l'ufficio stampa della Giorgio Armani s.p.a. Poi, stabilitasi a Roma, insegna per cinque anni all'Accademia di Costume e di Moda e dal 2009 \u00e8 docente di giornalismo di moda presso il corso triennale di Fashion Communication all'Istituto Europeo del Design.\nTratto distintivo dello stile di Adriana Mulassano \u00e8 una conoscenza della moda soprattutto in ambito storico e sociologico, che le fa guadagnare la considerazione degli stilisti e creatori di moda di cui recensiva le sfilate per il Corriere della Sera.\nNel 1979 pubblica il libro \"\"I Mass Moda\" - Fatti e personaggi dell'Italian look\" illustrato dai ritratti di Alfa Castaldi e con la prefazione di Anna Piaggi.\nCollabora, alla sceneggiatura e alla redazione del booklet per il DVD, al docufilm \"La moda proibita: Roberto Capucci e il futuro dell'Alta Moda\" di Ottavio Rosati."}
{"id": "3374449", "revid": "253269", "url": "https://it.wikipedia.org/wiki?curid=3374449", "title": "Viviane Romance", "text": "Biografia.\nInizi\u00f2 la sua carriera come ballerina di fila al Moulin Rouge di Parigi, e nel 1930 venne eletta Miss Parigi, ma perse il titolo quando si scopr\u00ec che era gi\u00e0 madre di un bambino.\nInizi\u00f2 la carriera cinematografica all'inizio degli anni trenta, comparendo in ruoli di sfondo in film quali \"La cagna\" (1931) di Jean Renoir e \"Santarellina\" (1931) di Marc All\u00e9gret. La definitiva affermazione giunse con il ruolo della donna affascinante ma infedele nel drammatico \"La bella brigata\" (1936) di Julien Duvivier.\nAttrice impetuosa e sensuale, port\u00f2 sullo schermo personaggi di donne dai facili amori e dalle passioni tumultuose. Tra gli altri suoi ruoli di rilievo, quello dell'affascinante cantante di nightclub in \"Mademoiselle Docteur\" (1936), dell'amante romantica in \"Allarme a Gibilterra\" (1938), della passionale eroina in \"Carmen\" (1942) di Christian-Jaque, della complice di un omicidio in \"Panico\" (1946).\nDopo la seconda guerra mondiale dirad\u00f2 progressivamente le sue apparizioni cinematografiche per dedicarsi alla produzione, insieme con il secondo marito, il produttore Cl\u00e9ment Duhour, ma senza molto successo.\nDopo una lunga assenza dagli schermi, torn\u00f2 a recitare nel film \"Sterminate \"Gruppo Zero\"\" (1973) di Claude Chabrol."}
{"id": "3374456", "revid": "322321", "url": "https://it.wikipedia.org/wiki?curid=3374456", "title": "Hardouin de P\u00e9r\u00e9fixe de Beaumont", "text": "Biografia.\nNato in una famiglia di origine napoletana e figlio del maestro di palazzo del cardinale Richelieu, Hardouin de P\u00e9r\u00e9fixe de Beaumont studi\u00f2 presso l'Universit\u00e0 di Poitiers, ricevendo poi il dottorato alla Sorbona di Parigi. Nel 1644 divenne precettore privato di Luigi XIV di Francia e suo confessore. Nominato abate commendatario di Saint-Michel-en-l'Herm, nel 1649 venne nominato vescovo di Rodez ed eletto all'Acad\u00e9mie fran\u00e7aise nel 1654. Nel 1662 Luigi XIV lo nomin\u00f2 arcivescovo di Parigi nonch\u00e9 Commendatore dell'Ordine dello Spirito Santo.\nAttivamente impegnato nella lotta contro il giansenismo, Hardouin de P\u00e9r\u00e9fixe pubblic\u00f2 un testo nel 1664 col quale si augurava di riuscire a far firmare una petizione comune contro i gianseniti. Egli si rec\u00f2 pi\u00f9 volte a Port Royal per imprigionare i recalcitranti e convertire quanti fossero ben disposti.\nLa sua intransigenza, ad ogni modo, si spinse ben oltre: fu lui a vietare \"Il Tartufo\" di Moli\u00e8re il giorno dopo la sua prima esibizione pubblica al Th\u00e9\u00e2tre du Palais-Royal nel 1667. Dopo aver scritto per il giovane Delfino un compendio di latino nel 1647, scrisse una biografia di Enrico IV di Francia che venne pubblicata nel 1661, con un grande successo, molte edizioni stampate ed in differenti lingue. Il libro fu anche molto lodato da Voltaire che descriver\u00e0 quest'opera come un grande testo, sebbene avesse il limite di essere composto da un uomo troppo asservito alla vita di corte ed alla celebrazione del personaggio di Enrico IV come antenato di Luigi XIV.\nMor\u00ec a Parigi il 1\u00ba gennaio 1671 e la sua salma venne esposta e poi sepolta nella cattedrale cittadina di Notre-Dame.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374462", "revid": "287204", "url": "https://it.wikipedia.org/wiki?curid=3374462", "title": "Anton Kovalyov", "text": "Si trasfer\u00ec con la famiglia in Argentina all'et\u00e0 di 9 anni ed entr\u00f2 nella classifica FIDE a 12 anni, con un Elo di 2236 punti. In soli tre anni super\u00f2 la soglia dei 2500 punti Elo, ottenendo il titolo di Maestro Internazionale. Nel 2008 ottenne all'et\u00e0 di 16 anni il titolo di Grande maestro.\nNel 2010 si \u00e8 trasferito in Canada, paese per cui difende i colori nelle competizioni a squadre .\nHa raggiunto il pi\u00f9 alto rating FIDE nel febbraio 2014, con 2644 punti Elo .\nTra i principali risultati:"}
{"id": "3374468", "revid": "92723", "url": "https://it.wikipedia.org/wiki?curid=3374468", "title": "Daniele Giorgini", "text": "Biografia.\nComincia fin da piccolo ad impugnare la racchetta nei campi da tennis della cittadina marchigiana per merito del padre Fausto Giorgini, sportivo professionista.\nAll'et\u00e0 di 14 anni, lascia il paese natale e raggiunge la localit\u00e0 di Cividino ed entra a far parte di un gruppo di esordienti tennisti. \nIn seguito si trasferisce a Roma dove coglie la possibilit\u00e0 di allenarsi con tennisti del calibro di Potito Starace.\nNel 2006 cambia nuovamente citt\u00e0 e si sposta a Firenze alla corte di Fabrizio Fanucci, allenatore di Filippo Volandri.\nLa sua carriera agonistica \u00e8 stata caratterizzata da vari infortuni, in particolare l'ultimo lo ha costretto ad un'operazione chirurgica che lo ha tenuto lontano dai campi per ben un'intera stagione. \nTennista di elevata prestanza fisica, ha raggiunto la massima prestazione nei campionati a squadra vincendo 2 scudetti con la squadra Capri Sports Academy.\nHa raggiunto il suo best ranking in singolare il 2 agosto 2010 con la 242\u00aa posizione; mentre nel doppio, il 22 novembre 2004, il 143\u00ba del ranking ATP.\nIn carriera in singolare, \u00e8 riuscito a conquistare dodici tornei del circuito futures. In doppio, invece, ha conquistato cinque titoli del circuito challenger e diciannove titoli del circuito futures."}
{"id": "3374469", "revid": "1543377", "url": "https://it.wikipedia.org/wiki?curid=3374469", "title": "Ilyushin Il-10", "text": "L'Ilyushin Il-10 (in caratteri cirillici \"\u0418\u043b-10\", nome in codice NATO \"Beast\") fu aereo da attacco al suolo progettato dall'OKB 39 diretto da Sergej Vladimirovi\u010d Il'ju\u0161in e sviluppato in Unione Sovietica sul finire della seconda guerra mondiale. Venne costruito anche su licenza dall'azienda cecoslovacca Avia che lo denomin\u00f2 Avia B-33.\nPartecip\u00f2 alle fasi finali del secondo conflitto mondiale e alla guerra di Corea e, fino alla met\u00e0 degli anni cinquanta, rappresent\u00f2 l'ossatura dei reparti dell'aviazione d'assalto dei paesi del Patto di Varsavia.\nStoria del progetto.\nAll'inizio della campagna di Russia, l'aeronautica militare dell'Unione Sovietica (VVS) utilizz\u00f2 con successo per missioni di attacco al suolo l'Il-2 \u0160turmovik, spinto dal propulsore a V Mikulin AM-38.\nCon il prosieguo del conflitto e visti i progressi tecnologici che si susseguirono in breve tempo, i sovietici iniziarono la progettazione di un nuovo aereo che sostituisse l'Il-2. Obiettivo principale era incrementare velocit\u00e0 e manovrabilit\u00e0 alle basse altitudini, cos\u00ec da eludere con pi\u00f9 facilit\u00e0 i colpi di piccolo calibro delle armi contraerei, che rappresentavano la minaccia principale per quel tipo di velivolo.\nIl progetto pi\u00f9 promettente fu quello del Sukhoi Su-6, un aereo d'assalto moderno, leggero e maneggevole, sviluppato dalla Sukhoi OKB diretta da Pavel Sukhoi a partire dal 1942. Contemporaneamente, Sergei Ilyushin svilupp\u00f2 un mezzo pi\u00f9 pesante, il VSh o IL-8 M-71, derivato dall'Il-2. Entrambi i progetti all'inizio adottavano come propulsore il prototipo del motore radiale M-71, che per\u00f2 non entr\u00f2 in produzione.\nNel 1943, Ilyushin inizi\u00f2 a lavorare ad un nuovo velivolo, l'Il-1, che doveva essere un caccia intercettore monoposto pesantemente corazzato, pensato principalmente per abbattere i bombardieri. L'Il-1 aveva un design molto simile all'Il-2, era per\u00f2 pi\u00f9 moderno, compatto, e spinto da un nuovo motore Mikulin AM-42. I comandi sovietici per\u00f2 non furono convinti dal progetto a causa della bassa velocit\u00e0 del caccia, che non gli consentiva di intercettare i pi\u00f9 moderni bombardieri; cos\u00ec Ilyushin nel 1944 decise di trasformare il caccia monoposto Il-1 in un velivolo di attacco al suolo a due posti, con la denominazione di Il-10.\nA quel tempo Ilyushin aveva completato anche un prototipo di un altro velivolo da impiegare nel medesimo ruolo, pi\u00f9 pesante, che utilizzava lo stesso motore dell'Il-10, e pi\u00f9 strettamente derivato dall'Il-2, l'Il-8. Era in grado di trasportare un carico utile pi\u00f9 elevato (1\u00a0000\u00a0kg), ma aveva prestazioni inferiori rispetto all'Il-10. Entrambi i modelli effettuarono il primo volo nell'aprile del 1944 e l'Il-10 si dimostr\u00f2 molto superiore rispetto all'Il-8, soprattutto dal punto di vista della manovrabilit\u00e0 e super\u00f2 cos\u00ec con successo le prove comparative ai primi di giugno del 1944.\nIl terzo concorrente era una nuova versione del Sukhoi Su-6, anch'esso equipaggiato con il motore AM-42. Dopo i test comparativi l'Il-10 risult\u00f2 il vincitore e venne scelto come nuovo velivolo di attacco al suolo dell'aviazione sovietica, ma nonostante le prestazioni generali ed il carico utile inferiore, tra i comandi c'era chi riteneva il Su-6 un aereo migliore, visto il suo armamento (mitragliatrici e cannoni) pi\u00f9 potente. In particolare il prototipo del Su-6 fu testato con carico utile massimo, che comport\u00f2 prestazioni peggiori, a differenza dell'Il-10 che vol\u00f2 con carico utile normale.\nIl 23 agosto 1944 il Comitato di Difesa dello Stato (GKO) ordin\u00f2 l'inizio della produzione in serie dell'Il-10, che fu avviata nelle fabbriche No.1 e No.18 di Kujby\u0161ev. I primi 99 esemplari furono completati tra il 27 settembre 1944 e la fine dello stesso anno e presentavano diversi problemi, i pi\u00f9 gravi dei quali comportarono guasti e incendi al motore. Questi difetti furono risolti comunque ad inizio 1945 e a partire dall'aprile di quell'anno i velivoli prodotti poterono trasportare quattro razzi aria-terra da 82mm non guidati e 150 bombe PTAB a carica cava. La produzione dell'Il-10 termin\u00f2 nel 1949, con 4\u00a0600 aeromobili costruiti; negli ultimi due anni la produzione si concentr\u00f2 nello stabilimento No.64.\nTra il 1945 ed il 1947 furono prodotti 280 esemplari della versione da addestramento denominata UIl-2 o Il-10U. Dal punto di vista costruttivo e prestazionale era simile alla versione standard da combattimento, ma si differenziava da quella per l'abitacolo del mitragliere posteriore completamente ridisegnato per accogliere l'istruttore ed i doppi comandi, per l'armamento ridotto a due cannoni, due razzi ed un carico standard di bombe.\nDal 1951 l'azienda cecoslovacca Avia produsse su licenza l'Il-10 e diede al velivolo la denominazione B-33. Il primo esemplare vol\u00f2 il 23 dicembre 1951. All'inizio i propulsori venivano costruiti ed importati direttamente dall'Unione Sovietica, ma dal 1952 anche questi furono prodotti in Cecoslovacchia con la designazione M-42. Al pari della versione da combattimento l'Avia produsse anche quella da addestramento, che chiam\u00f2 CB-33. In totale furono costruiti 1\u00a0200 velivoli fino al 1956.\nNel 1951, grazie alla esperienza acquisita durante la guerra di Corea, i comandi sovietici maturarono l'idea che un aereo da attacco al suolo ad elica potesse essere ancora proficuamente utilizzato, e decisero di rinnovare l'Il-10 in produzione con una nuova versione migliorata, denominata Il-10M e che effettu\u00f2 il primo volo il 2 luglio 1951. Il velivolo si differenziava dalla precedente versione per le dimensioni, infatti era un po' pi\u00f9 lungo, con un'apertura alare pi\u00f9 ampia, e superfici di controllo pi\u00f9 grandi, ed era dotato di una aletta addizionale sotto la coda. Le modifiche riguardarono anche l'armamento che venne incrementato installando 4 cannoni NR-23 nelle ali, pi\u00f9 moderni e potenti rispetto ai precedenti; vennero aggiornati gli strumenti di navigazione, dando al velivolo parziale capacit\u00e0 ognitempo, mentre il carico utile rimase invariato. La velocit\u00e0 era leggermente inferiore, ma la gestione e manutenzione del velivolo erano migliorate. Tra il 1953 e il 1954, 146 Il-10M furono prodotti, tutti eccetto 10 nello stabilimento No.168 a Rostov sul Don.\nIn totale, furono prodotti 6\u00a0166 Il-10 di tutte le varianti, compresi quelli costruiti su licenza.\nL'Il-10 fu testato anche con i pi\u00f9 potenti motori AM-43 e AM-45, con risultati per\u00f2 deludenti.\nSulla base dell'Il-10, Ilyushin progett\u00f2 un nuovo aereo da attacco al suolo e supporto aereo ravvicinato, l'Il-16, dalle prestazioni migliori e armamento simile. Il primo velivolo vol\u00f2 il 10 giugno 1945 e in poco tempo entr\u00f2 in produzione, ma il progetto venne annullato a causa dell'inaffidabilit\u00e0 del motore AM-43 nel 1946.\nTecnica.\nStruttura.\nL'Il-10 era un velivolo biposto (pilota pi\u00f9 mitragliere marconista), monoplano, monomotore ad ala bassa, con carrello retrattile, interamente costruito in metallo con una copertura esterna in alluminio. L'aeromobile era pesantemente corazzato, tanto da risultare quasi impenetrabile alle armi da 20 mm. La parte anteriore della fusoliera e la cabina di pilotaggio erano un unico guscio blindato, con piastre di spessore variabile tra i 4 e gli 8\u00a0mm; la parte inferiore del motore era la zona pi\u00f9 protetta, mentre non vi era alcuna corazzatura sopra di esso. Il velivolo era dotato di un parabrezza blindato spesso 64\u00a0mm. A completamento della protezione per l'equipaggio, venne corazzato il tetto sopra il pilota, le cornici ai lati finestrino della cabina di pilotaggio, la parete che divideva i posti equipaggio, e fu installata una lastra corazzata nella parte posteriore dietro la cabina, a protezione del mitragliere. Il peso totale della corazzatura era di 994 kg. All'interno dell'ala vi era una sezione centrale con due vani bombe.\nL'aereo era dotato di una radio e di una fotocamera AFA-1M installata nella parte posteriore della fusoliera.\nArmamento.\nInizialmente l'armamento dell'Il-10 installato nelle ali consisteva in due cannoni VYa-23 calibro 23 millimetri con 220 colpi per ciascuna arma e 2 mitragliatrici ShKAS calibro 7,62 millimetri con 750 colpi ciascuna, mentre in postazione difensiva per il mitragliere posteriore vi era una mitragliatrice UBT calibro 12,7 millimetri, con 150 colpi e un angolo di tiro orizzontale di 100\u00b0. Dal 1947 gli aerei furono armati con quattro cannoni NS-23 calibro 23 mm nelle ali (150 colpi ciascuno) e un cannone da 20\u00a0mm B-20T per il mitragliere posteriore (150 colpi). L'Il-10M era armato con i pi\u00f9 moderni cannoni da 23 millimetri NR-23 nelle ali (4 armi con 150 colpi ciascuna) e cannone da 20\u00a0mm B-20 (150 colpi) per il mitragliere posteriore. L'Avia B-33 era armato con quattro cannoni NS-23RM da 23 millimetri nelle ali e cannone da 20\u00a0mm B-20ET per il mitragliere posteriore.\nIl carico di bombe standard era di 400 kg, mentre quello massimo arrivava a 600\u00a0kg. L'armamento di caduta consisteva in genere in 182, al massimo 200 bombe a frammentazione AO-2 da 2-2,5\u00a0kg, o 144 bombe anticarro HEAT PTAB 1,5-2,5\u00a0kg, collocate in pile nel vano bombe, oppure quattro bombe da 50 o 100\u00a0kg che potevano essere collocate alternativamente sotto le ali o nel vano bombe, o ancora due bombe da 200\u2013250\u00a0kg fissate sotto le ali. Oltre questi ordigni di caduta potevano essere installati sotto le ali quattro razzi non guidati RS-82 o RS-132. L'Avia B-33 poteva essere armato anche con altri tipi di razzo, mentre gli ultimi modelli sovietici potevano essere equipaggiati con dei tubi lanciarazzi ORO-82 o ORO-132. Nella sezione di coda poteva essere installato un lanciatore DAG-10 armato con 10 granate antipersona anti-aerei AG-2 (dopo essere state lanciate, cadevano con il paracadute e poi scoppiavano, ma furono poco utilizzate nella pratica).\nMotore.\nIl motore dell'Il-10 era un Mikulin AM-42 con 12 cilindri in linea a V, raffreddato a liquido, la cui potenza raggiungeva i 1\u00a0750\u00a0hp in continuo e i 2\u00a0000\u00a0hp al decollo. L'elica a tre pale era una AV-5L-24 di 3,6\u00a0m di diametro. Il velivolo era dotato di due serbatoi di carburante collocati all'interno della fusoliera, entrambi in prossimit\u00e0 della cabina di pilotaggio, uno, il pi\u00f9 capiente di 440 litri era di fronte a questa, pi\u00f9 in altro rispetto al motore, mentre l'altro di 290 litri era posizionato proprio sotto di essa.\nImpiego operativo.\nNell'ottobre del 1944 l'Il-10 entr\u00f2 in servizio ufficialmente nella Voenno-vozdu\u0161nye sily (V-VS), equipaggiando una prima unit\u00e0 di addestramento e nel gennaio del 1945 con la prima formazione da combattimento, il 78\u00ba Reggimento Aviazione d'Assalto. Questo per\u00f2 non pot\u00e9 prendere parte ad alcuna operazione bellica, poich\u00e9 l'addestramento dei piloti non fu completato in tempo. Tuttavia, altre tre unit\u00e0 di Il-10 riuscirono a partecipare alle fasi finali della seconda guerra mondiale in Europa. Erano il 571\u00ba Reggimento Aviazione d'Assalto (dal 15 aprile 1945), il 108\u00ba Reggimento Aviazione d'Assalto (dal 16 aprile 1945) e il 118\u00ba Reggimento Aviazione d'Assalto (l'8 maggio 1945). Circa una decina di aerei furono abbattuti dalla contraerei o precipitarono a seguito di guasti al motore, ma nel complesso l'Il-10 si dimostr\u00f2 un progetto di successo. Al 10 maggio 1945, il giorno dopo la fine ufficiale della guerra sovietica in Europa, celebrata con la Giornata della Vittoria, vi erano in servizio 120 velivoli, di questi 26 danneggiati.\nDopo la fine del conflitto con la Germania, l'Unione Sovietica entr\u00f2 in guerra contro il Giappone il 9 agosto 1945 invadendo la Manciuria. Una unit\u00e0 equipaggiata con l'Il-10, il 26\u00ba Reggimento d'Assalto dell'Aviazione della Marina del Pacifico, fu utilizzata in combattimento nella penisola coreana, attaccando navi e trasporti ferroviari giapponesi a Ras\u014fn, nel nord del paese.\nDopo la guerra, fino alla met\u00e0 degli anni cinquanta, l'Il-10 fu il velivolo base di attacco al suolo dell'aviazione militare sovietica, e fu l'ultimo aereo specializzato in quel ruolo entrato in produzione in URSS, visto che il programma di sviluppo dell'Il-40 fu cancellato dai comandi sovietici. Essi infatti decisero di concentrare lo sviluppo su nuovi aerei multiruolo, pi\u00f9 adatti ai nuovi scenari di guerra. Allo stesso modo insieme alla sua variante su licenza, l'Avia B-33, l'Il-10 ricopr\u00ec un ruolo fondamentale anche nelle aviazioni militari delle nazioni del Patto di Varsavia. Dal 1949 al 1959, le Forze aeree polacche utilizzarono 120 Il-10 (di cui 24 Il-10U) e 28 B-33, questi ultimi modificati per trasportare due serbatoi di carburante supplemenatri sotto le ali, da 400 litri ciascuno. Dal 1950 al 1960, la Cecoslovacchia us\u00f2 86 Il-10, di cui sei Il-10U, e circa 600 B-33. Dal 1949 al 1956, la Magyar l\u00e9gier\u0151 us\u00f2 159 tra Il-10 e B-33. Dal 1953 al 1960, la For\u021bele Aeriene Rom\u00e2ne us\u00f2 30 Il-10 e 150 B-33. Anche la Bulgaria utilizz\u00f2 questi aeromobili, anche se non se ne conosce il numero preciso.\nSul finire degli anni quaranta, 93 Il-10 e Il-10U furono utilizzati dalla aviazione militare della Corea del Nord ed impiegati nel 57\u00ba Reggimento Aviazione d'Assalto durante le prime fasi della guerra di Corea. All'inizio i risultati furono buoni, vista la debole difesa antiaerea del forze armate sud coreane, ma in seguito subirono pesanti perdite negli scontri contro i caccia dell'USAF oppure finirono distrutti nei bombardamenti dei campi d'aviazione. Dopo diverse settimane di combattimenti rimasero utilizzabili circa 20 Il-10.\nDal 1950 l'Il-10 fu utilizzato dalle forze aeree della Repubblica popolare cinese in due reggimenti di una divisione aerea d'assalto. Fu impiegato in combattimento nel corso del conflitto con Taiwan, nel gennaio 1955. I velivoli rimasero in servizio fino al 1972.\nVersioni.\nIl-10U o UIl-2\nEsemplari attualmente esistenti.\nAd oggi sono conservati almeno 6 esemplari in 4 diversi musei nel mondo:"}
{"id": "3374470", "revid": "124737796", "url": "https://it.wikipedia.org/wiki?curid=3374470", "title": "Basilica santuario di Maria Santissima Annunziata", "text": "La basilica santuario di Maria Santissima Annunziata \u00e8 un luogo di culto cattolico di Trapani. La basilica \u00e8 dedicata alla Beata Vergine Maria del Monte Carmelo. Il santuario comprende la Cappella della Madonna di Trapani.\nStoria.\nEpoca svevo - aragonese.\nI carmelitani scacciati da Gerusalemme e condotti in Sicilia nel 1194 si insediano nell'area dell'attuale recinto conventuale, primo abate Palmerio.\nLa prima chiesetta, quella di Santa Maria del parto, \u00e8 assegnata ai carmelitani, data il 1240. \nIl 20 novembre 1270 la chiesa ospit\u00f2 per alcuni giorni le spoglie mortali di Luigi IX di Francia morto a Tunisi durante l'ottava crociata assieme al cardinale Rodolfo (Raoul Grosparmi) vescovo di Albano, fervente sostenitore della campagna contro gli infedeli. Filippo III di Francia dispose il temporaneo trasferimento dei resti del padre presso la \"Cappella di San Luigi dei Francesi\" della cattedrale di Santa Maria Nuova di Monreale, infine nella basilica cattedrale di Saint Denis.\nIl completamento del primitivo tempio e attestato da una lapide recante la data 1332.\nEpoca spagnola.\nRisale al 1537 il completamento della \"Cappella della Madonna di Trapani\" per opera dei Gagini. Essa custodisce la preziosa statua in marmo pario della \"Madonna di Trapani\", raffigurante la Vergine con bambino, opera attribuita a Nino Pisano, sbarcata a Trapani dopo il 1300, e venerata in tutto il Mediterraneo.\nAmpliata nel Settecento nelle forme attuali su progetto dell'architetto trapanese Giovanni Biagio Amico.\nEpoca contemporanea.\nPapa Pio XII il 25 marzo 1950, elev\u00f2 il santuario al titolo e dignit\u00e0 di Basilica pontificia minore\n\u00c8 il santuario mariano pi\u00f9 famoso della Sicilia occidentale. Affidata all'ordine carmelitano, la basilica appartiene al Fondo Edifici di Culto.\nFacciata.\nRosone e portale gotico.\nCampanile sul lato meridionale del prospetto, opera di Simone Pisano.\nInterno.\nLa navata, con sedici colonne e con stucchi argentati, fu trasformata nel 1742, su progetto dell'architetto trapanese Giovanni Biagio Amico, in stile barocco-rinascimentale. Un rosone a raggiera sovrasta il portale principale.\nOpere documentate.\nNella navata le tele raffiguranti la \"Nascita di Maria\", \"Presentazione di Maria al Tempio\", \"Visitazione\", \"Presentazione di Ges\u00f9 al Tempio\", \"Transito di Maria\", \"Assunzione di Maria\" opere del gesuita Giuseppe Felici.\nConvento.\nAnnesso alla chiesa vi \u00e8 il convento generalizio dei padri carmelitani, che era il pi\u00f9 grande dell'Ordine in Italia, con il chiostro.\n\"H\u00c6C FVIT ALBERTI DREPANENSI C\u00c6LVLA SANCTI SISTE GRADVM - ATQVE PIAS PECTORE FVNDITE PRECES\".\nGran parte dei locali del convento ospitano il Museo regionale Agostino Pepoli che custodisce anche il \"tesoro della Madonna\".\nDavanti alla basilica vi \u00e8 il giardino della villa Pepoli, ora villa comunale.\nReliquie.\nSotto l'altare della basilica giacciono le spoglie (alcune reliquie) di san Clemente, martire romano.\nNella chiesa vi \u00e8 una cappella eretta nel 1586 dove si trova la statua reliquario argenteo del trapanese sant'Alberto degli Abbati, opera dell'argentiere Vincenzo Bonaiuto, e che custodisce ancora le sue reliquie, tra cui il teschio intero del santo\nAl fianco vi \u00e8 la celletta dove abitava sant'Alberto, e dove sono le reliquie del beato Luigi Rabat\u00e0.\nLa Madonna di Trapani.\nL'ingresso laterale della basilica conduce alla cappella della Madonna.\nLa Madonna di Trapani fu coronata nel Capitolo Vaticano nel 1734. Una seconda coronazione fu effettuata per volere di Pio XII nel 1935.\nLa festa della \"Madonna di Trapani\" \u00e8, assieme alla processione dei Misteri della settimana santa, l'evento religioso pi\u00f9 importante del capoluogo.\nLa \"Madonna di Trapani\" \u00e8 venerata sia in Italia che all'estero. Qui ricordiamo: Messina, Tonnarella, Palagonia, Palermo, Genova, Tunisi."}
{"id": "3374479", "revid": "305524", "url": "https://it.wikipedia.org/wiki?curid=3374479", "title": "Il-10", "text": ""}
{"id": "3374481", "revid": "305524", "url": "https://it.wikipedia.org/wiki?curid=3374481", "title": "Avia B-33", "text": ""}
{"id": "3374482", "revid": "305524", "url": "https://it.wikipedia.org/wiki?curid=3374482", "title": "B-33", "text": ""}
{"id": "3374483", "revid": "1543377", "url": "https://it.wikipedia.org/wiki?curid=3374483", "title": "Calcio ai Giochi della XXVII Olimpiade - Convocazioni al torneo maschile", "text": "Questa pagina \u00e8 un elenco di tutti i calciatori convocati ai giochi olimpici estivi 2000 di calcio.\n\"Nota bene: con (+) sono indicati i calciatori fuoriquota.\"\nGruppo A.\nAllenatore: Raul Blanco\nAllenatore: Ram\u00f3n Maradiaga\nAllenatore: Marco Tardelli\nAllenatore: Jo Bonfr\u00e8re\nGruppo B.\nAllenatore: Nelson Acosta\nAllenatore: Huh Jung-Moo\nAllenatore: Said El Khider\nAllenatore: I\u00f1aki S\u00e1ez\nGruppo C.\nAllenatore: Jean-Paul Akono\nAllenatore: Radojko Avramovi\u0107\nAllenatore: Karel Br\u00fcckner\nAllenatore: Clive Charles\nGruppo D.\nAllenatore: Vanderlei Luxemburgo\nAllenatore: Philippe Troussier\nAllenatore: Du\u0161an Radolsk\u00fd\nAllenatore: Ephraim Mashaba"}
{"id": "3374484", "revid": "121956751", "url": "https://it.wikipedia.org/wiki?curid=3374484", "title": "Giro delle Fiandre 2004", "text": "Il Giro delle Fiandre 2004, ottantottesima edizione della corsa e valido come secondo evento della Coppa del mondo di ciclismo su strada 2004, fu disputato il 4 aprile 2004, per un percorso totale di 257\u00a0km. Fu vinto dal tedesco Steffen Wesemann, al traguardo con il tempo di 6h39'00\" alla media di 38.647\u00a0km/h.\nPartenza a Bruges con 193 corridori di cui 125 portarono a termine il percorso.\nResoconto degli eventi.\nA pochi chilometri dall'arrivo mentre il gruppetto di testa con i capitani si controllavano a vicenda, scatt\u00f2 in sordina Steffen Wesemann e Dave Bruylandts che portarono a rimorchio con loro Leif Hoste abbastanza provato per le fughe precedenti. Questi presero un piccolo vantaggio, ma sufficiente a portarli alla volata finale regolata dal tedesco."}
{"id": "3374492", "revid": "1705737", "url": "https://it.wikipedia.org/wiki?curid=3374492", "title": "Guerra croato-musulmana in Bosnia ed Erzegovina", "text": "La guerra croato-musulmana in Bosnia ed Erzegovina fu un conflitto armato durante la guerra in Bosnia ed Erzegovina, svoltosi tra il 18 ottobre 1992 e il 23 febbraio 1994.\nVide contrapposte le forze bosniaco-musulmane dell'Armata della Repubblica di Bosnia ed Erzegovina (ARBiH) e le forze bosniaco-croate del Consiglio di difesa croato (HVO) assistite dall'esercito regolare di Croazia (HV).\nA causa del coinvolgimento dell'esercito della Repubblica di Croazia, il conflitto \u00e8 stato definito dal Tribunale penale internazionale dell'Aia come un conflitto internazionale.\nLa situazione prima del conflitto.\nTra i croati in Bosnia, vi erano due fazioni. Quella maggiore era rappresentata dall'idea di Franjo Tu\u0111man favorevole alla divisione etnica della Bosnia ed Erzegovina, mentre la fazione pi\u00f9 piccola era propensa all'unit\u00e0 territoriale della Repubblica di Bosnia ed Erzegovina.\nLa prima frazione ebbe un punto di appoggio in Erzegovina, mentre la seconda era radicata nella Bosnia ed era guidata da Blaz Kraljevic sostenendo l'alleanza tra musulmani e croati. Dei due rappresentanti croati alla Presidenza della Bosnia ed Erzegovina, uno, Franjo Boras, faceva parte della prima fazione \"separatista\" e l'altro, Stjepan Kljujic, apparteneva alla fazione \"unionista\". Franjo Tu\u0111man fin dall'inizio protesse e appoggi\u00f2 la fazione separatista.\nI croati erano molto sospettosi circa il ruolo dei musulmani nella Guerra in Croazia accusandoli di essere rimasti a fianco dell'Armata Popolare Jugoslava. Tu\u0111man chiese il riconoscimento della Croazia nei suoi confini attuali cercando contemporaneamente di dividere la Bosnia ed Erzegovina.\nIl Consiglio di difesa croato (HVO) aveva ricevuto armi e altri materiali di consumo da Zagabria attraverso la Comunit\u00e0 Democratica Croata di Bosnia ed Erzegovina (HDZ BiH).\nIntanto Mate Boban, sotto il patrocinio di Tu\u0111man era diventato il leader \"de facto\" dei croati in Bosnia emarginando Kljujic e Boras. Il 13 e il 20 giugno 1991 Franjo Tu\u0111man tenne una riunione con i rappresentanti della HDZ BiH e dei comitati locali. Nel novembre venne approvato un documento firmato dai principali capi bosniaco-croati in cui si affermava la volont\u00e0 del popolo croato della Bosnia a uno Stato indipendente. Boban prima cre\u00f2 lo Stato croato sotto il nome della \"Comunit\u00e0 Croata dell'Erzeg-Bosnia\" rinominato il 28 agosto 1993 come Repubblica Croata dell'Erzeg-Bosnia.\nIl 17 giugno 1992 le forze croate sconfissero l'esercito serbo-bosniaco nella zona di Mostar occupando la riva orientale della Narenta. Mate Boban intanto introdusse il sistema croato per l'amministrazione, il sistema scolastico croato e la lingua \"croata\" divenne ufficiale. Su esplicito ordine di Boban e Tu\u0111man la polizia croata svolgeva regolari repressioni(ad esempio le vessazioni e la successiva chiusura di Radio Bosnia, un'emittente musulmana in territorio croato). La polizia decise di istituire barricate in tutta la citt\u00e0 di Mostar, impedendo ai musulmani di circolare liberamente (giacch\u00e9 i serbi erano gi\u00e0 stati cacciati dalla citt\u00e0).\nBoban non deline\u00f2 mai ufficialmente i confini della Repubblica Croata dell'Erzeg-Bosnia. Mentre il suo vice nella Bosnia centrale, il criminale di guerra Dario Kordic era esplicitamente convinto che la Bosnia intera appartenesse alla Croazia. Egli stabil\u00ec il quartier generale a Novi Travnik e dichiar\u00f2 le citt\u00e0 della Bosnia centrale, Travnik e Vitez e le citt\u00e0 nel nord-Erzegovina Jablanica e Konjic parte dell'Erzeg-Bosnia. In tre dei quattro comuni i musulmani erano maggioranza. Kordic pertanto non esit\u00f2 spesso a dichiarare che \"\"I musulmani non sono un popolo distinto. Essi sono croati di fede islamica\". L'Armata della Repubblica di Bosnia ed Erzegovina (ARBiH) fino all'agosto 1992 complet\u00f2 la mobilitazione di 168.500 uomini non contando le forze del HVO e del Ministero dell'Interno della Repubblica di Bosnia ed Erzegovina. I problemi maggiori furono i rapporti coll'HVO che vietava l'esistenza di una qualsiasi unit\u00e0 non-croata nella zona dell'Erzeg-Bosnia, cosa che non accadeva nelle zone musulmane dove le unit\u00e0 HVO circolavano liberamente. Secondo gli ufficiali dell'ARBiH, l'HVO a partire dall'inizio della guerra fermava i convogli di armi e logistica musulmani. Il problema principale era la creazione di un comando unificato in funzione anti-serba che venne creato solo alla fine del 1994.\nIl comandante delle \"Forze di Difesa Croate\" (HOS) in Bosnia il colonnello Blaz Kraljevic posto sotto il comando della Presidenza della Repubblica della Bosnia ed Erzegovina (guidata da Alija Izetbegovic) il 9 maggio 1992 emise un proclama contro la divisione della Bosnia ed Erzegovina in netto contrasto con i vertici bosniaco-croati. Il 20 giugno 1992 l'HVO attacc\u00f2 le postazioni musulmane di Gornji Vakuf e Novi Travnik. Per ripicca le unit\u00e0 HOS senza il consenso dell'HVO attaccarono le forze serbe a Trebinje subendo una sconfitta catastrofica.\nMate Boban chiam\u00f2 Kraljevic per un incontro a Mostar, il 9 agosto 1992 per discutere sul corso della guerra. Ma mentre questi tornava dalla riunione, insieme a otto comandanti dell'HOS su ordine di Boban vennero adescati in una trappola e fucilati da parte di una divisione HVO. A questo punto, liquidata la leadership HOS, Boban senza pi\u00f9 intralci inizi\u00f2 l'offensiva contro i musulmani.\nIl primo nuovo scontro tra musulmani e croati si ebbe il 23 ottobre 1992, quando le forze HVO entrarono a Prozor sotto il controllo dell'ARBiH e sterminarono i civili musulmani della citt\u00e0 e dei villaggi circostanti (Scipe, Kute e Varvara). I rifugiati da Prozor arrivarono a Gornji Vakuf. L'HVO pertanto attacc\u00f2 nuovamente Gornji Vakuf, cittadina di grande importanza strategico-militare.\nMa con un colpo di scena pochi giorni dopo il 29 ottobre 1992, le forze serbe occuparono Jajce approfittando dello scontro tra croati e musulmani nella zona. I serbi giunsero a Jajce, mentre 40.000 cittadini croati e musulmani da Jajce fuggirono in direzione di Travnik.\nNel mese di dicembre 1992 giunse un grande afflusso di membri dell'HVO e dell'HV a Gornji Vakuf, per lo pi\u00f9 dall'Erzegovina occidentale, con il pretesto di preparare il campo di battaglia a e Bugojno. Il 13 gennaio 1993 il colonnello HVO Zeljko \u0160iljeg impose un ultimatum all'ARBiH a Gornji Vakuf per disarmarsi e mettersi sotto il controllo dell'HVO, citando la \"Decisione dell'HVO sull'organizzazione delle province\". L'ARBiH non accett\u00f2 l'ultimatum. A met\u00e0 gennaio 1993 le unit\u00e0 croate si spostarono in un attacco aperto Gornji Vakuf e iniziando la pulizia etnica della citt\u00e0 dai musulmani. In precedenza, lo stesso scenario si era effettuato nei villaggi di Bistrica, Uzri\u010dje, \u017ddrimci, Hrasnica e Du\u0161a. Dopo questi eventi Gornji Vakuf si trov\u00f2 in uno stato d'assedio fino al marzo 1993 esposto a bombardamenti costanti. Nel mese di marzo infine firm\u00f2 un armistizio.\nL'intensificazione della guerra.\nAlla fine di aprile del 1993, il conflitto tra musulmani e croati si trasform\u00f2 in una guerra a tutto campo di carattere internazionale. La notizia della imminente sconfitta musulmana a Srebrenica si diffuse in Bosnia centrale a cui si aggiunse l'arrivo decine di migliaia di profughi musulmani in pochi giorni, caus\u00f2 non poca inquietudine tra i croati.\nA Kiseljak e Vitez, due tasche abitate dai croati a nord e ad ovest di Sarajevo, la polizia croata, in collaborazione con l'HVO lanci\u00f2 un'azione preventiva, entrando nel villaggio musulmano di Ahmi\u0107i, che circondato da villaggi con popolazione croata venne attaccato e 117 civili musulmani vennero bruciati vivi in una casa del villaggio, comprese donne, bambini e anziani questo fu il pi\u00f9 grande crimine di guerra nel conflitto croato-musulmano. Segu\u00ec un'ondata di sgomberi forzati, uccisioni e stupri.\nI musulmani in fuga da Vitez e si diressero verso Travnik e Zenica, sostenendo che i soldati croati gli diedero tre ore per lasciare la citt\u00e0 o essere uccisi. Lungo la strada sono stati trovati corpi di due medici musulmani, che vennero fucilati nel percorso da Zenica a Vitez.\nIntanto a Travnik l'HVO chiese che l'esercito musulmano si disarmasse, chiamando in causa il piano Vance-Owen, secondo cui Travnik feceva parte della provincia croata.\nSul territorio di confine nei pressi della battaglia si trovava Vare\u0161 che prima della guerra era abitata da musulmani e croati in egual numero oltre a una consistente minoranza serba vittima per\u00f2 della pulizia etnica nel 1992. I musulmani e i croati erano riusciti a resistere al conflitto vivendo in pace fino all'estate del 1993 quando fra i croati iniziarono a dividersi. I leader locali erano favorevoli a un ulteriore cooperazione con i musulmani ma la situazione peggior\u00f2 con l'arrivo di unit\u00e0 HVO da Kiseljak nell'ottobre 1993. Il sindaco croato e il capo della polizia locale furono arrestati dopo poco tempo e poi rimossi dagli incarichi, perch\u00e9 contrari all'islamofobia dell'HVO.\nL'HVO si mise subito all'opera, gli adulti maschi musulmani vennero deportati e le case musulmane incendiate, 19 bambine vennero violentate dai soldati croati. Ma ci\u00f2 caus\u00f2 un errore strategico per i croati che non provarono neanche a difendere Vares per cui nello stesso momento in cui guadagnarono il controllo della citt\u00e0 iniziarono i preparativi per l'evacuazione della popolazione croata verso l'Erzegovina. Ci furono due vie per l'evacuazione una via attraverso il territorio serbo e una via attraverso il territorio musulmano.\nL'evacuazione attraverso il territorio serbo non era un problema perch\u00e9 l'HVO di Kiseljak collaborava coi serbi in funzione anti-musulmana; al contrario il villaggio musulmano di Stupni a soli 2 chilometri da Vares costituiva un rischio enorme. Contemporaneamente, Franjo Tu\u0111man il 22 ottobre 1993 convoc\u00f2 una riunione presso il palazzo presidenziale, in presenza di Janko Bobetko, Imre Agotic, Josip Lucic e Gojko Susak, in cui il confine dell'Erzeg-Bosnia era nella linea di Novi Travnik - Vitez - Busova\u010da per risolvere il problema dell'assedio di Mostar e Gornji Vakuf.\nNella notte del 23 ottobre 1993, dopo una giornata di incessanti bombardamenti del villaggio di Stupni, i membri delle unit\u00e0 croate vi entrarono massacrandone la popolazione. Le atrocit\u00e0 contro i civili e la propriet\u00e0 andarono avanti per giorni, fino alle prime ore del 3 novembre 1993 quando il capo croato ordin\u00f2 alla popolazione croata di preparare per l'alba la fuga invitandola attraverso gli altoparlanti \"le armate musulmane si stanno avvicinando alla citt\u00e0 da nord, ovest e sud\"\". Oltre 10.000 persone sono fuggite in una notte.\nLa fine della guerra.\nMentre i musulmani riconquistavano pezzo per pezzo i territori perduti e la guerra continuava a infuriare, il governo statunitense cominci\u00f2 a esercitare pressioni su Zagabria. Clinton nomin\u00f2 un inviato Charles Redman, che aveva il compito di convincere Tu\u0111man a dimenticare le pretese sulla Bosnia.\nGli Stati Uniti minacciarono che se ci\u00f2 non fosse successo la Croazia avrebbe perso il supporto per la riconquista del territorio della autoproclamata Repubblica Serba di Krajina. L'iniziativa sulla cessazione del conflitto fu sostenuta dalla Germania che pure in precedenza aveva appoggiato la Croazia. Venne fissato un ultimatum per il 3 febbraio 1994 altrimenti sarebbero scattate le sanzioni internazionali per la Croazia. Quindi nei giorni successivi le delegazioni musulmane e croata si accordarono negli Stati Uniti d'America, a Washington, per la firma degli accordi di pace."}
{"id": "3374494", "revid": "1343317", "url": "https://it.wikipedia.org/wiki?curid=3374494", "title": "Maya (botanica)", "text": "Maya \u00e8 una cultivar di mango originaria dello stato d'Israele.\nSia questa cultivar che la cultivar \"Nimrod\" sono semenzali provenienti dalla stessa pianta madre."}
{"id": "3374497", "revid": "1431409", "url": "https://it.wikipedia.org/wiki?curid=3374497", "title": "Rub\u00e9n P\u00e9rez del M\u00e1rmol", "text": "Caratteristiche.\nCentrocampista centrale destro di piede e dotato di notevole tecnica e visione di gioco, \u00e8 sempre stato impiegato come mediano davanti alla difesa, potendo inoltre essere utilizzato come regista.\nCarriera.\nClub.\nInizi.\nDopo aver mosso i primi passi presso il settore giovanile della squadra della sua citt\u00e0 di nascita, l'\u00c9cija Balompi\u00e9, nel 2004 entra a far parte della cantera dell'Atl\u00e9tico Madrid, con la quale disputa da titolare due anni di campionati giovanili. Il 15 maggio 2010 debutta ufficialmente in Primera Divisi\u00f3n in occasione della sconfitta interna per 0-3 contro il Getafe, subentrando al 79' al suo compagno nelle giovanili Borja Gonz\u00e1lez.\nPrestiti al Deportivo e al Getafe.\nNella stagione successiva passa in prestito biennale al Deportivo La Coru\u00f1a nell'ambito dell'operazione che porta Filipe Lu\u00eds tra le file dei \"Colchoneros\".. Il 12 settembre successivo fa quindi il suo esordio con la nuova maglia, giocando 80 minuti nello 0-0 esterno con il Siviglia. Promosso titolare dall'allenatore Miguel \u00c1ngel Lotina, termina la stagione con 32 presenze e due assist, venendo premiato come giovane rivelazione dell'anno della Liga Spagnola insieme al francese Antoine Griezmann della Real Sociedad e Iker Muniain dell'Athletic Bilbao.\nNella Stagione 2011-2012 il giocatore sembra essere confermato, ma l'ultimo giorno di calciomercato, il 31 agosto 2011 Deportivo La Coru\u00f1a e Atl\u00e9tico Madrid si accordano per la cessione del giocatore, a titolo temporaneo per un anno, al Getafe. Il giocatore, tuttavia, non trova lo spazio concessogli l'anno precedente, non \u00e8 mai titolare e a fine anno colleziona in tutto 9 presenze senza reti.\nPrestiti al Betis e all'Elche.\nNella Stagione 2012-2013 torna in Andalusia, prelevato in prestito dal Betis. Dopo aver fatto il suo debutto con la maglia biancoverde il 19 agosto 2012 nel 3-5 finale contro l'Athletic Bilbao, viene impiegato con notevole regolarit\u00e0 per tutta la durata del campionato, diventando un punto di riferimento importante del centrocampo della squadra allenata da Pepe Mel. Il 5 maggio 2013 mette a segno il suo primo gol in carriera nella sconfitta esterna per 2-4 contro il Barcellona. Disputa in tutto 25 partite, con una rete.\nL'anno successivo l'Atl\u00e9tico Madrid lo cede, ancora in prestito, all'Elche del tecnico Fran Escrib\u00e1, vincitore in precedenza della Segunda Divisi\u00f3n 2012-2013 e neopromosso nella Liga. Per tutto l'anno \u00e8 titolare inamovibile e contribuisce al conseguimento della salvezza della squadra, giunta con 40 punti al sedicesimo posto finale.\nIl prestito al Torino e Granada.\nIl 3 luglio 2014 si trasferisce in prestito, con diritto di riscatto, al . Debutta con la maglia granata subentrando a Omar El Kaddouri nei preliminari d'Europa League contro il Brommapojkarna, partita vinta 3-0 dal Toro. Il 24 settembre fa il suo esordio anche in Serie A, nella vittoria esterna per 2-1 contro il Cagliari. Il 22 gennaio 2015, dopo essere rientrato all' a seguito della rescissione del prestito con il (in cui ha trovato poco spazio), viene ceduto nuovamente in prestito, questa volta al Granada, che lo acquista a titolo definitivo l'8 agosto 2015.\nLegan\u00e9s e Panath\u012bna\u00efkos.\nIl 9 agosto 2016 viene ceduto in prestito al . Il 29 giugno 2017 il prestito viene rinnovato per un'altra stagione.\nIl 5 luglio 2018 rescinde il proprio contratto con il , e il giorno dopo viene acquistato a titolo definitivo dai madrileni.\nIl 13 luglio 2021 annuncia la sua separazione dal Legan\u00e9s, per poi accasarsi al il giorno successivo.\nNazionale.\nDebutta nella Nazionale Under-21 il 2 settembre 2010 partendo dal primo minuto nel match contro i pari et\u00e0 dell'Olanda, valido per le qualificazioni all'Europeo 2011. Nel 2011 trionfa con la sua Nazionale nell'Campionato Europeo di categoria in Danimarca.\nStatistiche.\nPresenze e reti nei club.\n\"Statistiche aggiornate al 13 settembre 2019.\""}
{"id": "3374501", "revid": "1543377", "url": "https://it.wikipedia.org/wiki?curid=3374501", "title": "Paolo Conte al cinema", "text": "Paolo Conte al cinema \u00e8 un album raccolta pubblicato nel 1990 dalla Mercury che contiene brani composti dal cantautore Paolo Conte ed apparsi in pellicole cinematografiche o spettacoli teatrali."}
{"id": "3374503", "revid": "73843", "url": "https://it.wikipedia.org/wiki?curid=3374503", "title": "Sergio Salvatore", "text": "Biografia.\nFiglio d'arte (il padre, Luciano, \u00e8 pianista e insegnante di musica, la madre cantate), vive da sempre negli Stati Uniti. Dotato di un talento precoce, inizia a suonare in pubblico all'et\u00e0 di 4 anni e registra il primo disco all'et\u00e0 di 11 anni, nel 1992.\nIl video di una sua performance giunto nelle mani di un direttore A&amp;R della GRP porta in breve tempo alla registrazione del suo primo disco, Sergio Salvatore, contenente 7 brani originali.\nIl disco successivo, Tune UP, del 1994 comprende brani di Miles Davis, Charlie Parker, Wayne Shorter, and Chick Corea. Ad esso segue una serie di apparizioni su palchi di rilievo degli Stati Uniti e internazionali.\nNel 1996 registra il terzo CD, Always a Beginning, che \u00e8 un trio completamente acustico con John Patitucci e Peter Erskine.\nIn seguito entra a far parte della N-Coded Music e nel 1997 registra Point of Presence, lavoro di stampo decisamente moderno, insieme ad un gruppo di artisti di pi\u00f9 lungo corso quali Steve Gadd, Michael Brecker e John Patitucci.\nPer diversi anni a seguire non si hanno ulteriori dischi a causa dell'impegno nel conseguimento della laurea in informatica, conseguita al Worcester Polytechnic Institute di Worcester nel Massachusetts.\nDark Sand, del 2009 \u00e8 una collaborazione con il vibrafonista greco Christos Rafalides. Il disco \u00e8 stato registrato, prodotto e mixato da Sergio Salvatore stesso.\nSuccessivamente Sergio Salvatore ha formato un quintetto con Sam Sadigursky, Mike Pope, Benny Koonyevsky e il padre Luciano con cui ha suonato negli Stati Uniti. Il gruppo dovrebbe registrare a breve un disco."}
{"id": "3374507", "revid": "287204", "url": "https://it.wikipedia.org/wiki?curid=3374507", "title": "Javi Martinez", "text": ""}
{"id": "3374509", "revid": "1343317", "url": "https://it.wikipedia.org/wiki?curid=3374509", "title": "Van Dyke (botanica)", "text": "Van Dyke \u00e8 una cultivar di mango originaria della Florida.\nStoria.\nL'albero originale probabilmente crebbe da un seme piantato negli anni '30 del Novecento sul terreno della signora Madeline Van Dyke a Miami. Per decenni la variet\u00e0 che ha originato \"Van Dyke\" \u00e8 stata ignota, sebbene nel 2005 un'analisi del pedigree abbia indicato che la Haden sia stata probabilmente la progenitrice. L'albero cominci\u00f2 a fruttificare negli anni '40 e fu ritenuto abbastanza valido commercialmente da venir propagato durante gli anni '50. Entro il 1955 il vivaio dei \"Flagg Brothers\" ne aveva vendute diverse centinaia di alberi. Quello stesso anno Van Dyke fu presentato al Florida Mango Forum per essere valutato.\nA Van Dyke fu riconosciuta una qualit\u00e0 del frutto ottima e una colorazione del frutto di tipo superiore; alcune limitate piantagioni commerciali cominciarono ad apparire negli anni '60 e aumentarono nei due decenni seguenti. Il suo potenziale commerciale in Florida fu considerato limitato in seguito, a causa delle dimensioni relativamente piccole del frutto, e la sua suscettibilit\u00e0 a marciumi interni, ma Van Dyke in seguito fu introdotto in Brasile e in Africa orientale ed ebbe successo commerciale, venendo esportato in Europa.\nOggi Van Dyke in Florida \u00e8 ancora venduto come pianta da vivaio per la coltivazione casalinga, ed \u00e8 coltivato su piccola scala commerciale. Alberi di Van Dyke sono piantati nella collezione del deposito di germoplasma dell'USDA a Miami, Florida, nell\"'University of Florida's Tropical Research and Education Center\" a Homestead, e al Miami-Dade Fruit and Spice Park, anch'esso a Homestead.\nDescrizione.\nIl frutto ha una forma ovale con una base arrotondata e un apice smussato. La maggior parte dei frutti contengono anche un piccolo becco laterale. Essi pesano in media meno di mezzo chilo a maturit\u00e0, con l'epidermide di un chiaro e uniforme giallo unito a un deciso e luminoso colore rosso. La polpa \u00e8 gialla con pochissima fibra, ed ha un aroma e un sapore ricchi e dolci. Contiene un seme monoembrionico. Il frutto in Florida, generalmente, matura tra giugno e luglio \u00e8 la produttivit\u00e0 \u00e8 considerata buona. Van Dyke \u00e8 moderatamente resistente alle infezioni fungine.\nGli alberi di Van Dyke sono vigorosi con chiome aperte e larghe."}
{"id": "3374514", "revid": "104458", "url": "https://it.wikipedia.org/wiki?curid=3374514", "title": "Europei di biathlon 2011", "text": ""}
{"id": "3374515", "revid": "33751", "url": "https://it.wikipedia.org/wiki?curid=3374515", "title": "Druga crnogorska fudbalska liga", "text": "La Druga crnogorska fudbalska liga (\"seconda lega calcistica montenegrina\"), conosciuta anche come 2.CFL, \u00e8 la seconda divisione del campionato montenegrino di calcio.\nNasce nel 2006 dopo l'indipendenza del Montenegro ed \u00e8 organizzata dalla Federazione calcistica del Montenegro. Prima di allora le squadre montenegrine erano inserite nel campionato jugoslavo di calcio.\nFormula.\nFino alla stagione 2017-2018 le partecipanti erano 12; queste disputavano un girone andata-ritorno, al termine delle 22 giornate ne disputavano ancora 11 secondo uno schema prefissato (qui sotto riportato) per un totale di 33 giornate.\nDalla stagione 2018-2019 le 10 squadre disputano un doppio girone andata-ritorno per un totale di 36 giornate.\nLa vincitrice viene promossa in Prva crnogorska fudbalska liga, mentre seconda e terza classificata giocano gli spareggi promozione-retrocessione (detti anche Bara\u017e, sono \"Bara\u017e za popunu\" per chi punta alla promozione o \"Bara\u017e za opstanak\" per chi punta alla salvezza) contro penultima e terzultima della divisione superiore.\nLe ultime due classificate retrocedono direttamente in Tre\u0107a crnogorska liga.\nCoppa.\nTutte le squadre della 2.CFL entrano nel tabellone principale della coppa del Montenegro. Il \u00e8 stata finora l'unica compagine della \"cadetteria\" a conquistare il trofeo (nel 2012). Nel 2018 l' \u00e8 stato finalista sconfitto."}
{"id": "3374519", "revid": "1343317", "url": "https://it.wikipedia.org/wiki?curid=3374519", "title": "Kent (botanica)", "text": "Kent \u00e8 una cultivar di mango originaria della Florida.\nStoria.\nL'albero originale, un semenzale della cultivar Brooks, fu piantato nel 1932 sul terreno di Leith D. Kent a Coconut Grove, in Florida. L'albero fruttific\u00f2 per la prima volta nel 1938. Nel 1945 fu riconosciuto, gli fu attribuito un nome, e fu descritto.&lt;br&gt; Kent rapidamente guadagn\u00f2 popolarit\u00e0 in Florida per il suo gusto eccellente e la sua assenza di fibre. L'albero comunque era suscettibile all'antracnosi, e la scarsa conservabilit\u00e0 del frutto limitarono il suo successo commerciale in Florida.\nDescrizione.\nL'albero \u00e8 vigoroso, con una crescita compatta e un portamento verticaleggiante. Pu\u00f2 divenire abbastanza alto (oltre i 10 metri) se gli viene permesso di crescere. Generalmente produce grossi raccolti.\nIl frutto tipicamente pesa dai 500 ai 750 grammi, ha forma ovale, ed ha un sapore ricco e dolce. Generalmente diviene di colore verde-giallo con alcuni toni rossi quando matura. Il seme \u00e8 monoembrionico. Matura da luglio ad agosto, qualche volta fino a settembre."}
{"id": "3374523", "revid": "63727", "url": "https://it.wikipedia.org/wiki?curid=3374523", "title": "BMW E63", "text": ""}
{"id": "3374524", "revid": "110701020", "url": "https://it.wikipedia.org/wiki?curid=3374524", "title": "BMW F12 e F13", "text": "Le sigle BMW F12 ed F13 identificano i due modelli costituenti la terza generazione della Serie 6, un'autovettura di fascia alta prodotta dal 2011 al 2018 dalla casa automobilistica tedesca BMW. La sigla \"F12\" indica la versione cabriolet, mentre \"F13\" \u00e8 la sigla utilizzata per la versione coup\u00e9.\nProfilo e storia.\nGenesi del modello.\nLe prime immagini relative alla nuova Serie 6 in veste pressoch\u00e9 definitiva vennero diffuse dalla stampa specializzata all'inizio del 2010. Le immagini gi\u00e0 evidenziavano due aspetti fondamentali: da una parte il nuovo corso stilistico introdotto da Adrian van Hooydonk, da poco divenuto chief designer presso il Centro Stile BMW, corso stilistico che in realt\u00e0 riprende molto dal suo predecessore, Chris Bangle, ma lo reinterpreta in chiave meno estrema e pi\u00f9 ammorbidita; il secondo aspetto stava nella reimpostazione dei volumi della carrozzeria, che prospettava stavolta un ritorno alla configurazione a tre volumi, non pi\u00f9 utilizzata su una coup\u00e9 BMW alto di gamma fin dal lontano 1989, quando venne pensionata la Serie 6 di allora, la E24.Al Salone dell'automobile di Parigi di quell'anno, finalmente venne svelata la Serie 6 Concept, un prototipo ormai praticamente definitivo e che delineava in tutto e per tutto quella che sarebbe stata la nuova generazione della sportiva tedesca. La \"Concept\" di Parigi era di fatto una coup\u00e9 a tre volumi, proprio come nei disegni diffusi in precedenza. La sua linea molto elegante ha suscitato grandissima ammirazione, tanto che la \"Serie 6 Concept\" \u00e8 stata una delle vetture di maggior successo alla rassegna parigina.\nDebutto.\nNonostante il successo ottenuto dalla coup\u00e9 esposta a Parigi, \u00e8 stata grande la sorpresa quando la Casa bavarese ha dichiarato, poco dopo la chiusura del Salone, che la nuova Serie 6 avrebbe esordito in configurazione cabriolet e solo successivamente come coup\u00e9. Una strategia insolita, in base alla quale la precedente BMW E64 \u00e8 stata tolta dal commercio prima della coup\u00e9 E63.Per questo motivo, all'inizio del 2011, al Salone di Detroit, \u00e8 stata ufficialmente presentata al pubblico la nuova Serie 6 Cabriolet, indicata dalla sigla \"F12\". Contemporaneamente \u00e8 stata anche tolta dal listino la E64, mentre la coup\u00e9 E63 continua ad essere commercializzata pur non essendo pi\u00f9 prodotta dalla BMW gi\u00e0 dal mese di luglio dell'anno precedente.\nDesign ed interni.\nLa nuova cabriolet alto di gamma della Casa bavarese appare immediatamente pi\u00f9 elegante della precedente, ma anche pi\u00f9 aggressiva ed imponente. La maggior dose di eleganza traspare dalle linee disegnate dall'\u00e9quipe guidata dal capo designer BMW Adrian Van Hooydonk, ed in particolare da Nader Faghihzadeh per quanto riguarda le linee esterne e Christian Bauer per gli interni. Si tratta di linee meno estreme rispetto a quelle della precedente Serie 6, pi\u00f9 morbide e per certi versi anche pi\u00f9 sobrie, pensate per mettere d'accordo una maggior fetta di potenziale clientela. L'imponenza e l'aggressivit\u00e0 risultano inoltre superiori grazie alle dimensioni ed all'impostazione del corpo vettura. Pi\u00f9 lunga di pochi cm, la Serie 6 F13 \u00e8 anche pi\u00f9 larga, il che tende a conferire un aspetto pi\u00f9 imponente senza per questo risultare appesantito. Il lungo cofano motore e l'abitacolo abbastanza arretrato danno quel tocco di sportivit\u00e0 necessario alla giusta grinta che questa vettura, nelle idee dei designer BMW, deve comunicare anche da ferma.Il frontale \u00e8 in pratica quasi lo stesso della concept esposta pochi mesi prima a Parigi: immutata \u00e8 la calandra a doppio rene, cos\u00ec come il disegno dei gruppi ottici anteriori. Anche il paraurti anteriore \u00e8 pressoch\u00e9 lo stesso, comprese le luci diurne a led, e lo stesso dicasi per il cofano motore solcato da due nervature diagonali che partono dagli angoli inferiori alla base del parabrezza per terminare in corrispondenza del logo della Casa, posto appena sopra il \"doppio rene\". La fiancata propone nella parte inferiore un efficace gioco di superfici convesse e concave che coinvolge anche il parafango anteriore ed il suo disegno bombato. Sempre nel parafango anteriore, ma pi\u00f9 in alto, una branchia laterale fa da origine ad una profonda nervatura che solca l'intera fiancata, passando per la maniglia della porta e terminando all'estremit\u00e0 posteriore, \"tuffandosi\" nelle plastiche dei gruppi ottici posteriori, che in quel punto sconfinano nella fiancata. Tali gruppi ottici, dal disegno ad L, sono una delle caratteristiche stilistiche della coda, dotata tra l'altro di un portellone del bagagliaio dal disegno concavo, e di un paraurti da cui fanno capolino due grossi terminali di scarico a sezione quadrangolare.\nNella parte superiore, la capote in tela (alla BMW si \u00e8 deciso di mantenere questa soluzione dal sapore classico) assume un andamento a parabola quando la vettura \u00e8 in configurazione chiusa. In tale configurazione \u00e8 possibile notare la particolare conformazione \"a pinne\" della base dell'intelaiatura della capote stessa.L'abitacolo, come da tradizione BMW, miscela armoniosamente eleganza e sportivit\u00e0, grazie al cruscotto con tecnologia black panel, dotato di strumentazione a quattro quadranti circolari che appare non appena si accende il quadro. L'ampia consolle centrale \u00e8 dotata del grande schermo a dominare il tutto, mentre il disegno ad onda della plancia, che parte dalla zona del passeggero per terminare assottigliandosi a ridosso del tunnel \u00e8 un altro degli elementi rimasti intatti rispetto alla concept di Parigi. Sopra la parte sottile del prolungamento della plancia, situata lungo il tunnel centrale, trova posto l'immancabile i-Drive per la gestione del computer di bordo, dell'impianto hi-fi e del navigatore satellitare. I sedili anteriori avvolgenti sono anch'essi un efficace mix di eleganza e sportivit\u00e0, e cos\u00ec anche quelli posteriori.\nMeccanica e motori.\nLa meccanica della Serie 6 Cabrio F12 \u00e8 derivata da quella della Serie 5 F10, presentata l'anno prima. Ritroviamo quindi avantreno e retrotreno in lega di alluminio, anche se maggiormente improntato ad una guida sportiva. L'avantreno \u00e8 a doppio snodo con braccio a terra longitudinale e sistema anti-beccheggio, mentre il retrotreno \u00e8 del tipo multilink Integral V, con braccio oscillante pi\u00f9 tre bracci. Tale schema \u00e8 dotato di supporti elastocinematici per l'ottimale assorbimento delle forze agenti sul retrotreno stesso, il quale \u00e8 stato studiato per garantire un elevato isolamento acustico. Disponibile inoltre a richiesta anche il sistema Integral Active Steering, che garantisce un effetto autodirezionale al retrotreno, in modo da incrementare la precisione di guida.L'impianto frenante prevede freni a disco autoventilanti sulle quattro ruote, tutti dotati di pistoncino singolo e pinza flottante.Non mancano i sistemi elettronici di stabilit\u00e0 di guida: oltre agli ormai immancabili ABS ed ESP (all'inizio degli anni '10 del XXI secolo sono ormai presenti anche su molte vetture di segmento A), sono presenti anche il Dynamic Traction Control, il CBC e l'assistente elettronico alla frenata d'emergenza.Lo sterzo si avvale del dispositivo Electronic Power Steering, un servocomando elettromeccanico che consente di impostare lo sterzo in chiave pi\u00f9 o meno sportivo e che varia la sua incidenza a seconda della velocit\u00e0 di marcia.La gamma motori prevista al debutto comprende due motorizzazioni a benzina:\nLe due motorizzazioni, che spingono rispettivamente i modelli 640i e 650i, sono entrambe abbinate ad un cambio automatico ad 8 rapporti a controllo elettronico, e con sistema Start&amp;Stop integrato.\nAllestimenti e dotazioni.\nAl suo debutto, la cabriolet F13 \u00e8 prevista in due livelli di allestimento, denominati \"base\" e \"Futura\". Gi\u00e0 nella \"640i\" in allestimento base, ossia la variante meno costosa, la dotazione \u00e8 assai ricca, e comprende: ABS, ESP, DTC, doppio airbag frontale, airbag laterali, airbag per la testa, antifurto, climatizzatore automatico, vetri elettrici, capote elettrica, cruise control con funzione freno, cerchi in lega, interni in pelle, fendinebbia, pneumatici run flat, poggiatesta anteriori attivi, sedile guida regolabile in altezza, sedili regolabili elettricamente, retrovisori elettrici riscaldabili, volante regolabile e radio con lettore CD.Tra gli optional disponibili per l'allestimento \"base\" e di serie per il \"Futura\" vi sono: l'Active Steering, l'Integral Active Steering, l'Adaptive Light Control, il navigatore satellitare, l'interfaccia Bluetooth, i retrovisori fotocromatici e ripiegabili elettricamente ed i sensori di parcheggio. La lista optional comune a tutta la gamma, invece, comprende: Adaptive Drive, l'avvisatore di cambio corsia (Lane Departure Warning), i cerchi in lega da 19 pollici, il frangivento, il Night Vision, il Park Assistant, il riscaldamento con telecomando, i sedili anteriori riscaldabili, i sedili anteriori ad aerazione attiva, i sensori pressione pneumatici e la telecamera posteriore.\nEvoluzione.\nLa produzione della nuova cabriolet alto di gamma della Casa bavarese \u00e8 stata avviata nel marzo del 2011, con le motorizzazioni e gli allestimenti descritti poco sopra. Per i primi mesi, come gi\u00e0 detto, venne commercializzata la sola versione convertibile, ma dalla fine di agosto entra in listino anche la coup\u00e9 (sigla di progetto F13), anch'essa dotata di una linea assai filante ed elegante, ed anch'essa proposta nella stessa gamma di motori ed allestimenti prevista per la cabriolet. La versione chiusa rispecchia fedelmente la concept presentata l'anno prima a Parigi e qualche mese prima del debutto al Salone di Shanghai nel mese di maggio. Presentata ufficialmente al Salone di Francoforte del 2011, la nuova Serie 6 Coup\u00e9 \u00e8 caratterizzata da una linea assai elegante ed imponente, e propone le stesse motorizzazioni della cabriolet.\nMa sempre al Salone di Francoforte, la casa di Monaco ha svelato anche quella che nelle sue intenzioni sar\u00e0 la nuova motorizzazione con cui verr\u00e0 proposta la gamma F12-F13, vale a dire la 640d, per l'occasione svelata con carrozzeria chiusa, la quale monta il 3 litri biturbo diesel da 313 CV. Non solo, ma sempre allo stand BMW di Francoforte \u00e8 stata introdotta quella che invece rappresenta una primizia assoluta per una Serie 6, vale a dire la versione con trazione integrale xDrive, abbinata unicamente alla motorizzazione di punta. La 650 xDrive e la \"640d\" entrano in listino due mesi dopo la presentazione.Al Salone di Ginevra del 2012 \u00e8 stata presentata la pi\u00f9 sportiva delle Serie 6, ossia la M6; contemporaneamente comincia la produzione della 640d xDrive. Nella stessa occasione, poi, c'\u00e8 stato il debutto di un modello inedito per la Casa bavarese, ossia la Serie 6 Gran Coup\u00e9, prima coup\u00e9 a 4 porte BMW. Nell'estate dello stesso anno, la \"650i\" in tutte e tre le varianti di carrozzeria pass\u00f2 da 407 a 450 CV.\nRestyling 2015.\nDopo tale aggiornamento non vi furono pi\u00f9 novit\u00e0 di rilievo per due anni e mezzo: nella primavera del 2015 si ha la prima grande novit\u00e0 dopo tanto tempo, consistente nel restyling di mezza et\u00e0. Si tratta per\u00f2 di un aggiornamento visibile solo in alcuni dettagli, come il leggero aggiornamento della calandra a doppio rene, l'arrivo dei nuovi fari anteriori con tecnologia interamente a led dalla inedita trama interna e paraurti con nuovi inserti inferiori su ambedue gli assi. La gamma motori rimane invariata.\nNel febbraio del 2017 \u00e8 cessata la produzione della sola versione coup\u00e9, ma tale versione \u00e8 rimasta a listino in vari mercati fino allo smaltimento delle scorte giacenti nei rispettivi magazzini, in taluni casi fino all'inizio dell'anno seguente. Le altre due versioni (cabriolet e Gran Coup\u00e9) hanno invece continuato ad essere prodotte fino all'autunno del 2018. Nel frattempo \u00e8 stata lanciata sul mercato la seconda generazione della Serie 8, pi\u00f9 grande e pi\u00f9 moderna. A quel punto, l'unico modello della gamma BMW a recare la denominazione \"Serie 6\" \u00e8 la versione \"GT\", lanciata circa un anno prima ma basata sul pianale modulare CLAR della contemporanea Serie 5.\nTabella caratteristiche.\nDi seguito vengono riepilogate le caratteristiche delle varie versioni previste per la gamma F12-F13. I prezzi riportati si riferiscono al livello di allestimento meno costoso ed al momento del debutto nel mercato italiano:\nAttivit\u00e0 sportiva.\nBMW M6 GT3.\nIntorno all'inizio del 2015, la BMW Motorsport ha iniziato a sviluppare la sostituta della BMW Z4 GT3 che era impiegata nelle competizioni gran turismo dal 2010, e i tecnici hanno selezionato la M6 come modello base per realizzarne l'erede. Durante tutto l'anno, la sezione ha progettato la M6 per rispondere alle specifiche FIA GT3. A differenza della Z4 GT3, che utilizza un motore derivato dalla BMW M3, il motore della M6 GT3 \u00e8 rimasto quasi sostanzialmente invariato rispetto a quello del modello di produzione della M6. Il motore ha ricevuto solo alcune modifiche e migliorie per l'uso agonistico. Nel maggio 2015, a Dingolfing, il collaudatore BMW J\u00f6rg M\u00fcller ha guidato la M6 GT3 nel suo primo test per lo sviluppo, per poi essere stata svelata verso la fine dell'anno.\nCon la M6 come veicolo base, la BMW voleva sradicare le principali critiche ricevuta dalla sua predecessore. In confronto, la BMW Z4 era un veicolo significativamente pi\u00f9 compatto rispetto alla concorrenza, con l'interasse estremamente corto per favorire agilit\u00e0.\nA causa della mancanza di una coup\u00e9 compatta nella gamma di modelli della casa dell'elica dotata di motore V8, la BMW ha optato per l'utilizzo della M6. La vettura partiva da un peso di circa 1925 kg nella versione di serie fino ad essere alleggerita a 1300 kg per quella da corsa, con una posizione di guida arretrata nel mezzo dell'abitacolo, la trasmissione posta sull'asse posteriore con schema transaxle per una migliore distribuzione dei pesi. La scocca autoportante utilizza un corpo in acciaio a cui \u00e8 saldato una cellula di sicurezza della FIA. La carrozzeria \u00e8 completamente in fibra di carbonio. Il motore della BMW M6 GT3 si basa sul motore di serie da 4,4 litri con tecnologia Twin Turbo Power M che viene gi\u00e0 utilizzato nella coup\u00e9 stradale da 585 CV di potenza. Esso inoltre \u00e8 stato modificato solo nel alimentazione e nell'intercooler. La trasmissione \u00e8 automatica con comandi al volante. La M6 GT3 ha freni con pinze a 4 pistoncini sull'asse posteriore e a 6 sull'asse anteriore. La BMW M6 \u00e8 dotata di dispositivi elettronici come un ABS con taratura da corsa ad intervento ritardato e il controllo della trazione (ASC). A differenza della Z4, la M6 GT3 ha anche il controllo elettronico della stabilit\u00e0 (DSC). Davanti al posto guida vi \u00e8 un volante multifunzione stile Formula 1 e un display a colori che fa da quadro strumenti.\nLa M6 GT3 al suo primo anno di debutto nel 2016 ha conquistato la vittoria assoluta alla 24 Ore di Spa 2016 guidata dai piloti Philipp Eng, Maxime Martin e Alexander Sims. La vettura ha ottenuto successi nei campionati di tutto il mondo, con le vittorie nel VLN, nel Campionato Italiano GT e Campionato Super GT."}
{"id": "3374525", "revid": "63727", "url": "https://it.wikipedia.org/wiki?curid=3374525", "title": "BMW F12", "text": ""}
{"id": "3374528", "revid": "767487", "url": "https://it.wikipedia.org/wiki?curid=3374528", "title": "Back to the Soil (film 1911)", "text": "Back to the Soil \u00e8 un cortometraggio muto del 1911 diretto da Thomas H. Ince.\nProduzione.\nIl film fu prodotto da Carl Laemmle per l'Independent Moving Pictures Co. of America (IMP).\nDistribuzione.\nIl film - un cortometraggio in una bobina - usc\u00ec nelle sale statunitensi l'8 giugno 1911, distribuito dalla Motion Picture Distributors and Sales Company. Non si conoscono copie ancora esistenti della pellicola che viene considerata presumibilmente perduta."}
{"id": "3374529", "revid": "1573940", "url": "https://it.wikipedia.org/wiki?curid=3374529", "title": "Mikulin AM-42", "text": "Il Mikulin AM-42 (in caratteri cirillici \"\u041c\u0438\u043a\u0443\u043b\u0438\u043d \u0410\u041c-42\") fu un motore aeronautico progettato dall'OKB 34 diretto da Aleksandr Aleksandrovi\u010d Mikulin e sviluppato in Unione Sovietica negli anni quaranta.\nFu utilizzato su due tipologie di velivoli: il caccia Ilyushin Il-1, gli aerei da attacco al suolo Ilyushin Il-8 e Ilyushin Il-10. Solo l'ultimo di questi entr\u00f2 in produzione di serie.\nDescrizione tecnica.\nL'AM-42 rappresentava un'evoluzione del Mikulin AM-38F e con questo condivideva molte caratteristiche tecniche: come il suo predecessore era un 12 cilindri a V di 60\u00ba raffreddato a liquido per una cilindrata di 46,66 litri. La potenza per\u00f2 era maggiore e nell'AM-42 raggiungeva i 1\u00a0490 kW (2\u00a0000 CV) a 2\u00a0500 giri al minuto. Tale propulsore era in grado di spingere l'Il-10 a 551 km/h a 2\u00a0800 m."}
{"id": "3374531", "revid": "767487", "url": "https://it.wikipedia.org/wiki?curid=3374531", "title": "A Biting Business", "text": "A Biting Business \u00e8 un cortometraggio muto del 1911 diretto da Thomas H. Ince.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nIl film - un cortometraggio in una bobina - usc\u00ec nelle sale statunitensi il 23 ottobre 1911, distribuito dalla Motion Picture Distributors and Sales Company."}
{"id": "3374533", "revid": "305524", "url": "https://it.wikipedia.org/wiki?curid=3374533", "title": "AM-42", "text": ""}
{"id": "3374534", "revid": "767487", "url": "https://it.wikipedia.org/wiki?curid=3374534", "title": "The Dumb Messenger (film 1911)", "text": "The Dumb Messenger \u00e8 un cortometraggio muto del 1911. Il nome del regista non viene riportato nei credit del film.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nIl film usc\u00ec nelle sale USA il 4 dicembre 1911, distribuito dalla Motion Picture Distributors and Sales Company."}
{"id": "3374536", "revid": "767487", "url": "https://it.wikipedia.org/wiki?curid=3374536", "title": "The Aggressor (film 1911)", "text": "The Aggressor \u00e8 un cortometraggio muto del 1911 diretto da Thomas H. Ince e da George Loane Tucker. Il film \u00e8 considerato presumibilmente perduto.\nProduzione.\nIl film fu prodotto dall'Independent Moving Pictures Co. of America (IMP).\nDistribuzione.\nIl film - un cortometraggio muto in una bobina - usc\u00ec nelle sale statunitensi il 19 ottobre 1911, distribuito dalla Motion Picture Distributors and Sales Company. Non si conoscono copie ancora esistenti della pellicola che viene considerata presumibilmente perduta."}
{"id": "3374542", "revid": "380453", "url": "https://it.wikipedia.org/wiki?curid=3374542", "title": "Ivana Lukovi\u0107", "text": "Gioca indifferentemente come schiacciatrice e opposto nell'.\nCarriera.\nLa carriera di Ivana Lukovi\u0107 nel settore giovanile dell'Odbojka\u0161ki klub Vizura, squadra della sua citt\u00e0 natale, Belgrado, con la quale esordisce in Superliga nella stagione 2008-09, giocandovi per due annate; nel 2009 con la nazionale Under-18 vince la medaglia d'argento al campionato mondiale Under-18 e al campionato europeo Under-18; dopo le vittorie con la nazionale viene promossa in prima squadra.\nNella stagione 2010-2011 viene ingaggiata dalla Pallavolo Sirio Perugia, nella Serie A1 italiana; nell'estate del 2011 fa inoltre parte della nazionale Under-20 serba, prendendosi in seguito una pausa dalla pallavolo giocata.\nRitorna a giocare a pallavolo nel 2012-13 con l'Olympiakos Syndesmos Filathlon Peiraios, col quale si aggiudica lo scudetto e la Coppa di Grecia; nel 2013 fa il suo esordio in nazionale maggiore in occasione della European League. Nel campionato successivo torna a giocare in patria con l'Omladinski Odbojka\u0161ki Klub Kolubara, ma nel mese di gennaio passa all'Ere\u011fli Belediye Spor Kul\u00fcb\u00fc nella Voleybol 1. Ligi turca per la seconda parte di stagione.\nDopo una breve apparizione nel campionato thailandese con l'Idea Khon Kaen Volleyball Club, nella stagione 2015-16 ritorna in Italia vestendo la maglia del New Volley Libertas, in Serie A2, mentre nella stagione seguente approda in Romania al Clubul Sportiv Municipal Bucure\u0219ti, club impegnato in Divizia A1."}
{"id": "3374543", "revid": "767487", "url": "https://it.wikipedia.org/wiki?curid=3374543", "title": "Getting His Man", "text": "Getting His Man \u00e8 un cortometraggio muto del 1911 diretto da Thomas H. Ince. Di genere western, il film - prodotto dalla Bison Motion Pictures e dalla New York Motion Picture - aveva come interpreti Francis Ford e George Gebhardt.\nProduzione.\nLa Bison Motion Pictures e la New York Motion Picture produssero il film nel 1911.\nDistribuzione.\nIl film - un cortometraggio in una bobina - fu distribuito dalla Motion Picture Distributors and Sales Company e usc\u00ec nelle sale statunitensi il 29 dicembre 1911."}
{"id": "3374545", "revid": "92723", "url": "https://it.wikipedia.org/wiki?curid=3374545", "title": "Andrzej Koszewski", "text": "Biografia.\nKoszewski cant\u00f2 fin dal tempo del ginnasio nel coro della cattedrale di Pozna\u0144. Dopo la Seconda guerra mondiale studi\u00f2 dal 1945 al 1950 musicologia e teoria musicale con Adolf Chybi\u0144ski presso l'Universit\u00e0 Adam Mickiewicz di Pozna\u0144 e quindi dal 1948 al 1953 composizione con Stefan Boles\u0142aw Poradowski al Conservatorio di Pozna\u0144. Frequent\u00f2 poi un corso postdiploma al Conservatorio di Varsavia con Tadeusz Szeligowski.\nDal 1948 al 1961 Koszewski insegn\u00f2 alla Scuola secondaria musicale di Pozna\u0144 e dal 1950 al 1963 al liceo musicale della stessa citt\u00e0. Dal 1957 insegn\u00f2 al conservatorio di Pozna\u0144, in cui nel 1965 fu nominato assistente e nel 1985 professore ordinario. Come musicologo si \u00e8 occupato della musica polacca del XIX secolo e specialmente di Chopin nonch\u00e9 di musica contemporanea e di improvvisazione. Ricevette numerosi riconoscimenti da parte del ministero dei Culti polacco e nel 1982 un premio del Primo Ministro per il lavoro svolto con i bambini e con i giovani."}
{"id": "3374546", "revid": "838137", "url": "https://it.wikipedia.org/wiki?curid=3374546", "title": "Valeria Caracuta", "text": "Carriera.\nClub.\nLa carriera di Valeria Caracuta inizia nel 2002, tra le file della Pallavolo Femminile Ugento, con cui disputa il campionato di Serie C; al termine della stagione passa alla Assi Manzoni Pallavolo Brindisi, con cui disputa il campionato di Serie B1. Tra il 2004 ed il 2007 gioca nel San Vito Volley, con cui ottiene la promozione dalla Serie B2 alla Serie B1 nel 2005. Nella stagione 2007-2008 gioca nella Pallavolo Azzurra Casette, con cui ottiene la promozione in Serie A2. La stagione successiva esordisce nel campionato di serie, vestendo nuovamente la maglia del San Vito Volley.\nNella stagione 2009-10 esordisce in Serie A1, ingaggiata dalla Florens Volley Castellana Grotte; durante la sua prima stagione nella massima serie, viene impiegata come riserva di Ludovica Dalia, nella stagione 2010-11 viene promossa titolare.\nNella stagione 2011-12 passa al , con la quale si aggiudica la Coppa Italia, la Coppa CEV e lo scudetto, mentre nella stagione successiva vince la Supercoppa italiana.\nNell'annata 2013-14 viene ingaggiata dal di Piacenza, bissando per due volte il successo nella Supercoppa italiana e la vittoria nella Coppa Italia e del campionato.\nNella stagione 2015-16 si trasferisce in Francia, nel , militante in Ligue A: tuttavia gi\u00e0 per il campionato successivo rientra in Italia per militare nella di Palmi, in Serie A2, che poi lascia a met\u00e0 annata per tornare nuovamente al club piacentino in Serie A1.\nNell'annata 2017-18 si accasa alla di Legnano, mentre in quella 2018-19 \u00e8 alla e in quella 2019-20 al , sempre in massima divisione; nel gennaio 2020 la formazione lombarda rescinde il contratto con Valeria, che poco dopo si accorda con le polacche del per la seconda parte della Liga Siatk\u00f3wki Kobiet 2019-20.\nPer la stagione 2020-21 \u00e8 nuovamente in Serie B1, accettando la proposta dell', con cui conquista la promozione: resta nello stesso club, in Serie A2, anche per la stagione 2021-22.\nNazionale.\nDurante l'estate 2009 ottiene le prime convocazioni in nazionale.\nPartecipa ai Giochi del Mediterraneo di Mersin 2013, convocata dal commissario tecnico Marco Mencarelli, e vince la medaglia d'oro."}
{"id": "3374549", "revid": "767487", "url": "https://it.wikipedia.org/wiki?curid=3374549", "title": "All on Account of the Milk", "text": "All on Account of the Milk \u00e8 un cortometraggio muto del 1910 diretto da Frank Powell qui al suo esordio come regista.\nTrama.\nPer un equivoco, Hiram, un giovane appaltatore, scambia per la cameriera la bella Sophia Simpson che, in realt\u00e0, \u00e8 la padrona di casa. I due giovani si piacciono e, per non rovinare il flirt, continuano a fingersi quello che non sono: Sophia rivestendo sempre i panni della cameriera, lui fingendosi un operaio, come lei ha erroneamente creduto fosse quando lo ha visto per la prima volta.\nProduzione.\nProdotto dalla Biograph Company, il film venne girato dal 9 all'11 dicembre 1909 negli studi della Biograph e a Fort Lee, nel New Jersey.\nDistribuzione.\nIl copyright del film, richiesto dalla Biograph Co., fu registrato il 15 gennaio 1910 con il numero J137280. Distribuito dalla Biograph Company, il film - un cortometraggio in una bobina - usc\u00ec nelle sale statunitensi il 15 gennaio 1910. Copia del film viene conservata in un positivo 35\u00a0mm negli archivi della Library of Congress."}
{"id": "3374560", "revid": "767487", "url": "https://it.wikipedia.org/wiki?curid=3374560", "title": "By a Woman's Wit", "text": "By a Woman's Wit \u00e8 un cortometraggio del 1911 diretto da Sidney Olcott. Fu l'esordio cinematografico per l'attrice Alice Hollister.\nProduzione.\nIl film fu prodotto nel 1911 dalla Kalem Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale statunitensi il 5 aprile 1911. Una copia della pellicola si trova conservata negli archivi del Nederlands Film Museum di Amsterdam."}
{"id": "3374563", "revid": "767487", "url": "https://it.wikipedia.org/wiki?curid=3374563", "title": "Un'ora di follia", "text": "Un'ora di follia (\"The Dancers\") \u00e8 un film muto del 1925 diretto da Emmett J. Flynn. Prodotto e distribuito dalla Fox Film Corporation, aveva come interpreti George O'Brien, Alma Rubens, Madge Bellamy, Templar Saxe, Joan Standing, Alice Hollister, Freeman Wood, Walter McGrail, Noble Johnson, Tippy Grey.\nLa sceneggiatura \u00e8 basata sul lavoro teatrale \"The Dancers\" di Hubert Parsons (pseudonimo usato dalla coppia Viola Tree e Gerald du Maurier) che, andato in scena a Londra nel 1923 interpretato da Tallulah Bankhead, aveva poi debuttato a New York, al Broadhurst Theatre di Broadway, il 17 ottobre 1923.\nNel 1930, la Fox ne produsse una versione sonora dal titolo \"The Dancers\" che aveva come interpreti principali Lois Moran e Phillips Holmes; diversamente dal lavoro teatrale e dalla versione del 1930 - che sono ambientati nel Nord-Ovest - il film del 1925 \u00e8 ambientato in Sud America.\nTrama.\nIncapace di adattarsi alla frenetica vita londinese, Tony lascia l'Inghilterra per andare a vivere in Sud America dove apre una sala da ballo. Una delle ballerine, Maxine, si innamora di lui, ma Tony pensa sempre a Una, la ragazza che ha lasciato a Londra che lui ama da quand'erano bambini. Quando, inaspettatamente, eredita un titolo e una grossa fortuna, Tony torna in patria e l\u00e0 si dichiara alla donna che ama. Una, che ha vissuto sregolatamente tra feste e notti folli, nasconde i suoi trascorsi al fidanzato fino alla vigilia del matrimonio. Lui, sempre innamorato, la perdona ma lei gli muore tra le braccia per aver ingerito del veleno. A Tony non resta che tornare in Sud America, dove lo attende la fedele Maxine.\nProduzione.\nIl film fu prodotto per la Fox Film Corporation da William Fox. Le scene di tango vennero coreografate da Carl Sebastian.\nDistribuzione.\nIl copyright del film, richiesto dalla Fox Film Corp., fu registrato l'11 gennaio 1925 con il numero LP21098.\nDistribuito dalla Fox Film Corporation, il film usc\u00ec nelle sale degli Stati Uniti il 4 gennaio 1925. In Portogallo, il film fu distribuito il 19 giugno 1928 con il titolo \"A Vertigem da Dan\u00e7a\".\nConservazione.\nCopia completa della pellicola si trova conservata negli archivi del Museum Of Modern Art di New York e in quelli del George Eastman House di Rochester."}
{"id": "3374564", "revid": "124117134", "url": "https://it.wikipedia.org/wiki?curid=3374564", "title": "Pasquale Lucchini", "text": "Biografia.\nGiovanissimo, lavor\u00f2 come muratore. Da autodidatta e con l'esperienza diretta nei cantieri, acquis\u00ec una formazione da ingegnere civile. Progett\u00f2 in Ticino le gallerie stradali nelle Gole di Stalvedro in Valle Leventina e il ponte-diga di Melide.\nRicopr\u00ec la carica di ingegnere cantonale dal 1844 al 1855, elaborando molti progetti, tra i quali si possono nominare il ponte sul fiume Tresa, la strada della Valle Onsernone e gli studi, ritenuti importanti, sulla linea ferroviaria alpina.\nVenne eletto deputato al Gran Consiglio ticinese per il partito liberale radicale per due mandati, dal 1839 al 1844, dal 1855 al 1859. Nel 1873 fu tra i fondatori della Banca della Svizzera Italiana."}
{"id": "3374567", "revid": "486946", "url": "https://it.wikipedia.org/wiki?curid=3374567", "title": "Njas'vi\u017e", "text": ""}
{"id": "3374568", "revid": "486946", "url": "https://it.wikipedia.org/wiki?curid=3374568", "title": "Castello di Njas'vi\u017e", "text": ""}
{"id": "3374571", "revid": "1534111", "url": "https://it.wikipedia.org/wiki?curid=3374571", "title": "Bruno de Keyzer", "text": "Biografia.\nBruno de Keyzer inizia la propria carriera cinematografica a met\u00e0 degli anni settanta come assistente nella troupe di Sven Nykvist, per \"Luna nera\" di Louis Malle e \"L'inquilino del terzo piano\" di Roman Pola\u0144ski. Lavora poi con Pasqualino De Santis (\"Il diavolo probabilmente\" di Robert Bresson), Robert Fraisse (\"Madame Claude\" di Just Jaeckin) e Bernard Zitzermann (\"L'\u00e9cole est finie\" di Olivier Nolin).\nDopo aver curato la fotografia di alcuni cortometraggi e di videoclip musicali per Marianne Faithfull, esordisce come direttore della fotografia di un lungometraggio cinematografico con \"Una domenica in campagna\" (1984), diretto da Bertrand Tavernier, conquistandosi il Premio C\u00e9sar per la migliore fotografia e iniziando una collaborazione che prosegue per altri tre film del regista: \"Round Midnight - A mezzanotte circa\" (1986), \"Il quarto comandamento\" (1987) e \"La vita e niente altro\" (1989). Il sodalizio professionale si ricompone poi a distanza di vent'anni, con \"L'occhio del ciclone - In the Electric Mist\" (2009) e \"La princesse de Montpensier\" (2010).\nDalla fine degli anni ottanta lavora regolarmente anche all'estero, in particolare nel Regno Unito, dove collabora tra gli altri con Thaddeus O'Sullivan, Mark Peploe, Gerard Stembridge. Lavora anche con il tedesco Volker Schl\u00f6ndorff (\"L'orco\") e il messicano Arturo Ripstein (\"La reina de la noche\")."}
{"id": "3374572", "revid": "298229", "url": "https://it.wikipedia.org/wiki?curid=3374572", "title": "Gianni Caldana", "text": "Biografia.\nAi Giochi olimpici di fu anche 12\u00ba nel salto in lungo ed eliminato al 1\u00ba turno, nei 110 metri ostacoli."}
{"id": "3374573", "revid": "330270", "url": "https://it.wikipedia.org/wiki?curid=3374573", "title": "William Levada", "text": ""}
{"id": "3374575", "revid": "2110845", "url": "https://it.wikipedia.org/wiki?curid=3374575", "title": "Elio Ragni", "text": "Riposa al Cimitero Maggiore di Milano."}
{"id": "3374576", "revid": "1543377", "url": "https://it.wikipedia.org/wiki?curid=3374576", "title": "Tullio Gonnelli", "text": "Biografia.\nAi Campionati europei di atletica leggera fu 6\u00ba nel 1934 sui 200 m e 4\u00ba con la staffetta nel 1938."}
{"id": "3374581", "revid": "599013", "url": "https://it.wikipedia.org/wiki?curid=3374581", "title": "Giovanni Grazioli", "text": "Biografia.\nNativo di Robbio, in provincia di Pavia, Grazioli fu capace di una brillante carriera a livello giovanile che lo port\u00f2 a vincere le Gymnasiadi nel 1976 e a stabilire alcuni record allievi ed juniores. Con 10\"49 detenne il record italiano allievi, stabilito ad Orl\u00e9ans il 26 giugno 1976, in seguito battuto da Filippo Tortu nel 2015..\nSempre nel 1976 partecipa ai Campionati italiani assoluti e anche se ancora diciassettenne riesce a piazzarsi 5\u00ba, posizione valida per un posto da riserva nella staffetta 4\u00d7100 m delle successive Olimpiadi a Montr\u00e9al, ma dove tuttavia non sar\u00e0 convocato data la giovane et\u00e0.\nNel 1977 partecipa ai Campionati europei juniores dove ottiene un 4\u00ba posto in 10\"56. Nel 1979 diventa un atleta professionista entrando a far parte del centro sportivo delle Fiamme Gialle.\nCon la staffetta 4\u00d7100 metri italiana fu medaglia d'oro ai Giochi del Mediterraneo di Spalato 1979 ed alle Universiadi di Citt\u00e0 del Messico 1979, in quest'ultima circostanza stabilendo anche il record europeo in 38\"42, in questa manifestazione corse anche in gara individuale portando il personale a 10\"38 (in altitudine).\nSpecializzatosi nella velocit\u00e0 pura, ottenne i migliori risultati nelle gare indoor sui 60 metri piani, vincendo 2 titoli italiani nel 1982 in 6\"71 e nel 1983 in 6\"68 (record italiano eguagliato) e partecipando a quattro edizioni dei Campionati europei indoor del 1978 (dove ottenne un 5\u00ba posto in 6\"76, dietro ad atleti del calibro di Nikolaj Kolesnikov, Petar Petrov, Aleksandr Aksinin e Marian Woronin), 1979, 1982 e 1983.\nDopo diversi infortuni tra il 1984 e il 1985 decide di ritirarsi alla giovane et\u00e0 di 26 anni.\nOggi insegnante di educazione fisica ed allenatore di giovani talenti.\nRecord nazionali.\nRagazzi\nCampionati nazionali.\n1982\n1983"}
{"id": "3374585", "revid": "6923", "url": "https://it.wikipedia.org/wiki?curid=3374585", "title": "Carlo Roberto Dati", "text": "Biografia.\nNato in una nobile famiglia fiorentina illustre anche per tradizioni letterarie (vi avevano appartenuto in passato fra gli altri Leonardo e Goro Dati) fu avviato sia agli studi classici sotto la guida di Romolo Bertini, Piero Vettori il giovane e Giovan Battista Doni, sia agli studi scientifici con Galileo Galilei ed Evangelista Torricelli, sia alle attivit\u00e0 artigianali, imparando l'arte del battiloro. Fu amico in giovent\u00f9 di Lorenzo Magalotti e di Francesco Redi, il quale gli dedic\u00f2 le sue \"Esperienze intorno alla generazione degl'insetti\" del 1668. Fu anche antiquario, collezionista di opere d'arti, bibliotecario del cardinale Giulio de' Medici e orafo. Partecip\u00f2 attivamente alle riunioni dell'Accademia del Cimento, della quale fu uno dei fondatori.\nIl 29 novembre 1640 fu ammesso all'Accademia della Crusca, con lo pseudonimo di \"Smarrito\"; vi consegu\u00ec gradualmente tutte le cariche fino a diventarne segretario nel 1663. La sua attivit\u00e0 fu determinante nella decisione di pubblicare una nuova edizione del \"Vocabolario\", la terza edizione di cui si iniziava la copiatura per la stampa gi\u00e0 nel 1664 e la pubblicazione nel 1691. Nel 1648 fu chiamato allo \"Studio fiorentino\" come successore del Doni nella cattedra di Lingue classiche dove tenne un corso di lezioni sulla \"Vita di Pomponio Atti\"co di Cornelio Nepote e l'anno successivo sui \"Versi aurei\" e sui \"Simboli\" di Pitagora. Il suo valore fu riconosciuto anche fuori d'Italia, tanto che Luigi XIV gli dimostr\u00f2 ripetutamente la sua considerazione. L'interesse per gli studi linguistici si manifest\u00f2 nel \"Discorso dell'obbligo di ben parlare la propria lingua\" del 1657, una introduzione all'edizione di due trattati grammaticali: le \"Osservazioni intorno al parlare e scrivere toscano\" di Giovan Battista Strozzi e la \"Declinazione de' verbi\" di Benedetto Buonmattei. Dati espone l'idea del continuo mutamento della lingua e della necessit\u00e0 di salvaguardare l'identit\u00e0, argomenti che stanno alla base delle posizioni puriste. Fu importante inoltre il tentativo di compilare un dizionario etimologico del toscano a cui collaborarono numerosi autori, dal Redi al Pallavicino. Ma la lentezza con cui i cruscanti procedevano spinse lo studioso francese Gilles M\u00e9nage a pubblicare un proprio vocabolario etimologico della lingua italiana, \"Origini della lingua italiana\", opera dedicata tuttavia agli stessi accademici italiani.\nI giovanili interessi scientifici lo spinsero alla ricerca di una lingua che potesse trasformare il fatto scientifico in letteratura. In particolare Dati chiam\u00f2 \"veglie\" delle composizioni che avrebbero dovuto avere il carattere di conversazioni dotte intrattenute durante le veglie notturne su questioni della lingua o su eventi scientifici ispirandosi alla formula delle \"Notti Attiche\" di Aulo Gellio. Fra queste \"veglie\" notevole la \"Dissertazione sull'utilit\u00e0 e diletto che reca la geometria\", letta all'accademia della Crusca nel 1658, sotto forma di un dialogo tenuto ad Arcetri fra Galilei e un giovane fiorentino.\nDati si interess\u00f2 anche alla storia dell'arte. Nel 1667 dedic\u00f2 a Luigi XIV di Francia \"Le vite de' pittori antichi\", un'opera nella quale sosteneva la tesi che l'artista si forma l'idea della bellezza perfetta studiando le figure e gli oggetti naturali, fondendole poi con l'immaginazione in una immagine ideale. L'opera, che avrebbe dovuto trasformarsi in un trattato di maggiori dimensioni, non fu tuttavia portata a termine dal Dati."}
{"id": "3374588", "revid": "767487", "url": "https://it.wikipedia.org/wiki?curid=3374588", "title": "Lotus Mk4", "text": "La Lotus Mark IV era una autovettura da competizione costruita nel 1952 da Colin Chapman.\nIl successo di Chapman quale progettista e costruttore di vetture per le gare trial port\u00f2 un suo cliente, Mike Lawson, ad ordinare a Chapman una nuova vettura con la quale avrebbe sostituito la sua precedente Mark II.\nCome punto di partenza Chapman scelse ancora una volta la Austin 7. Rinforz\u00f2 il telaio e mont\u00f2 un motore Ford a quattro cilindri con valvole laterali da 1.172\u00a0cm\u00b3 di cilindrata. Venne anche montata una trasmissione a tre marce di una Ford 8 e l'assale anteriore venne diviso nello stesso modo delle sue autovetture precedenti. Nella realizzazione di questa automobile Chapman utilizz\u00f2 tutta l'esperienza accumulata durante la realizzazione delle precedenti autovetture.\nCon la Mark IV Lawson vinse la sua classe al primo tentativo consolidando la reputazione di Chapman quale progettista e costruttore di auto da competizione. La richiesta di nuove autovetture convinse Chapman a fondare insieme a Michael Allen il primo gennaio 1952 la \"Lotus Engineering\". La prima sede della societ\u00e0 fu uno stabilimento in disuso ad Hornsey."}
{"id": "3374589", "revid": "55935", "url": "https://it.wikipedia.org/wiki?curid=3374589", "title": "Carlo Dati", "text": ""}
{"id": "3374590", "revid": "767487", "url": "https://it.wikipedia.org/wiki?curid=3374590", "title": "Eric L\u00e9vi", "text": "Biografia.\nNel 1975 fond\u00f2 il gruppo hard rock Shakin' Street con Fabienne Shine e con esso realizz\u00f2 due album, \"Vampire Rock\" e \"Solid as a Rock\". Shakin' Street realizz\u00f2 un tour con gli AC/DC ed i Blue \u00d6yster Cult prima di sciogliersi nel 1981. Eric si spost\u00f2 quindi a New York e torn\u00f2 poi a Parigi nel 1992. \nSuccessivamente scrisse le colonne sonore di diversi film, compreso \"L'Op\u00e9ration Corned-beef\" e la commedia \"Les Visiteurs\" che fu un successo internazionale e uno dei maggiori in Francia.\nL\u00e9vi \u00e8 noto per essere stato il promotore del progetto musicale ERA e per aver inventato i termini latinizzati di queste canzoni.\nIl primo album omonimo del progetto Era, del 1996, fu un hit divenendo l'album francese pi\u00f9 venduto all'estero con oltre 6 milioni di copie vendute fuori dalla Francia. Un secondo album, \"Era 2\", venne realizzato nel 2000 seguito da \"Era: The Mass in 2003\". La trilogia \u00e8 caratterizzata da un miscuglio di rock, synth e pseudo-latino canto gregoriano.\nNel 1999, si trasfer\u00ec a Londra, dove vive ancora oggi."}
{"id": "3374594", "revid": "1305772", "url": "https://it.wikipedia.org/wiki?curid=3374594", "title": "Shakin' Street", "text": "Per Shakin' Street si pu\u00f2 intendere:"}
{"id": "3374601", "revid": "1573940", "url": "https://it.wikipedia.org/wiki?curid=3374601", "title": "Brachydeutera", "text": "Brachydeutera , \u00e8 un genere di insetti della famiglia degli Ephydridae (Diptera: Schizophora), prevalentemente distribuito nelle regioni tropicali.\nDescrizione.\nAdulto.\nGli adulti hanno corpo di piccole o medie dimensioni, lungo da 1,5\u00a0mm a poco pi\u00f9 di 5\u00a0mm.\nIl capo \u00e8 largo, di aspetto pruinoso per il tegumento tomentoso, con vitta frontale non differenziata, faccia in gran parte glabra, percorsa da una carena verticale, clipeo ampio e stretto in senso dorso-ventrale. Le antenne sono prive della tipica setola dorsale presente sul pedicello di molti efidridi e hanno arista pettinata, portante 6-12 raggi dorsali. Gli occhi sono ben sviluppati. Setole fronto-orbitali composte da 2-3 paia di setole orbitali lateroclinate e un paio di setole interfrontali lunghe e incrociate, inserite anteriormente rispetto all'ocello mediano. Setole verticali e ocellari presenti. Setole facciali piccole e in numero variabile, ai margini laterali della faccia. Nel complesso, faccia e gene sono sostanzialmente glabre.\nIl torace ha in genere una colorazione bruna sul dorso e grigiastra sui lati. La chetotassi \u00e8 poco sviluppata, composta per lo pi\u00f9 da setole deboli anche se evidenti. Serie acrosticali e dorsocentrali composte da microtrichi; fanno eccezione, per il maggiore sviluppo, solo il paio di acrosticali posteriori, dette setole prescutellari, e il paio posteriore di dorsocentrali. Presenti, ma poco sviluppate, le setole omerali e le sopralari (una presuturale e una postsuturale), e una postalare meglio sviluppata. Ai lati sono presenti una o due setole notopleurali e sui margini dello scutello due paia di setole poco sviluppate. Le pleure presentano una setola poco sviluppata sia sull'anepisterno sia sul katepisterno.\nLa venatura delle ali presenta la conformazione ordinaria della generalit\u00e0 degli Efidridi: costa con due fratture (omerale e subcostale), subcosta evanescente e incompleta, radio divisa in tre rami (R1, R2+3, R4+5), media indivisa, cubito ridotta al solo ramo CuA1, anale rudimentale. Come nella generalit\u00e0 della famiglia, presenti la radio-mediale (\"r-m\") e la medio-cubitale discale (\"dm-cu\"), assente la medio-cubitale basale (\"bm-cu\"), seconda cellula basale fusa con la discale e cellula cup aperta. Elementi morfologici caratterizzanti sono i seguenti:\nL'addome \u00e8 appiattito in senso dorso-ventrale nelle femmine, convesso nei maschi.\nStadi giovanili.\nNelle forme conosciute, le larve hanno la morfologia tipica che denota un adattamento alla vita acquatica. La lunghezza, in quelle di terza et\u00e0, arriva a 5\u20137\u00a0mm. Il corpo \u00e8 fusiforme, non appiattito, privo di metameria evidente, terminante con un breve prolungamento caudale (sifone respiratorio) fornito di peli idrofughi. Come nella generalit\u00e0 delle larve dei Ciclorrafi, \u00e8 presente un solo paio di spiracoli tracheali addominali in quelle di prima et\u00e0, due paia in quelle di seconda e terza et\u00e0 (un paio toracico, uno addominale). Gli stigmi addominali sono disposti all'apice del tubo respiratorio.\nIl pupario riassume la forma e le dimensioni della larva matura, \u00e8 di colore bruno, dapprima chiaro, color ambrato, successivamente scuro. Spiracoli addominali portati all'apice del tubo respiratorio, spiracoli toracici all'apice di due vistosi processi dorsali, proiettati anteriormente e lateralmente.\nBiologia.\nLa biologia di questo genere \u00e8 sufficientemente documentata per alcune specie e, in sostanza, presenta una certa uniformit\u00e0. Gli adulti volano raramente, pur essendone capaci, e stazionano preferibilmente su acque stagnanti, muovendosi sulla superficie in virt\u00f9 della tensione superficiale. L'habitat \u00e8 rappresentato da stagni e specchi d'acqua temporanei, rappresentati da pozzanghere o dall'acqua piovana raccolta nelle cavit\u00e0 naturali degli alberi o in contenitori di varia natura. Il regime alimentare \u00e8 saprofago e si cibano fondamentalmente dei detriti organici presenti sulla superficie dell'acqua.\nLe larve sono acquatiche. Vivono in acque stagnanti e poco profonde, sospese sotto la superficie per mezzo del sifone respiratorio idrofugo. La larve di una specie oceanica, \"Brachydeutera hebes\", sono state segnalate da Davis (1959) come parassitoidi di \"Lymnaea ollula\"; si tratta, quest'ultima, di una lumaca d'acqua dolce di cui \u00e8 ampiamente documentato, in letteratura, il ruolo di vettore nella trasmissione della \"Fasciola hepatica\" al bestiame, nelle Hawaii. La zoofagia si riscontra anche nella specie africana \"Brachydeutera munroi\", le cui larve hanno attivit\u00e0 predatoria nei confronti dei Culicidae in fase di sfarfallamento. Le segnalazioni pi\u00f9 frequenti indicano comunque che il regime alimentare usuale fra le larve di \"Brachydeutera\" \u00e8 saprofago-microfago. Il substrato alimentare \u00e8 rappresentato da detriti organici, di natura sia animale sia vegetale, microrganismi decompositori, alghe. L'assunzione del cibo si svolge attraverso la filtrazione: le appendici dell'apparato cefalo-faringeo sono usate per creare un vortice che convoglia l'acqua nella cavit\u00e0 orale, trasportandovi le particelle organiche e i microrganismi sospesi.\nFilogenesi e tassonomia.\nInquadramento tassonomico.\nLe peculiarit\u00e0 morfologiche del genere \"Brachydeutera\" ne hanno reso problematico, storicamente, l'inquadramento tassonomico a causa della difficolt\u00e0 di individuare le affinit\u00e0 con altri gruppi di efidridi. A partire dagli anni cinquanta ha prevalso l'orientamento di collocare il genere nella sottofamiglia Parydrinae, anche se in differenti trib\u00f9, come quella degli Hyadinini e quella dei Parydrini. Va osservato che l'incertezza della collocazione sistematica di \"Brachydeutera\" si accompagnava all'enigmatica posizione di alcuni generi di Parydrinae che furono definitivamente spostati nelle Ephydrinae da Mathis (1982), con la definizione di una nuova trib\u00f9, quella dei Dagini. L'istituzione di questa trib\u00f9 metteva in relazione filogenetica il genere \"Dagus\" con alcune Parydrinae (\"Diedrops\", \"Physemops\" e \"Psilephydra\"), definendo un clade distinto nell'ambito delle Ephydrinae. Per un intero decennio, tuttavia, \"Brachydeutera\" venne mantenuto all'interno delle Parydrinae.\nSulla base delle pi\u00f9 recenti acquisizioni in materia di filogenesi, Zatwarnicki (1992) ha rivoluzionato la sistematica dell'intera famiglia, proponendo uno schema tassonomico che sostanzialmente \u00e8 adottato dall'inizio degli anni novanta. Nell'ambito di questa revisione, Zatwarnicki rimosse la sottofamiglia Parydrinae e spost\u00f2 i Parydrini nella sottofamiglia delle Ephydrinae. Contestualmente, il genere \"Brachydeutera\" fu spostato nella trib\u00f9 dei Dagini. Questa collocazione non ha pi\u00f9 subito rettifiche.\n\"Brachydeutera\" presenta diversi caratteri morfologici inusuali fra gli Ephydridae, se non del tutto esclusivi, e considerati autapomorfie che sostengono la natura monofiletica di questo genere gi\u00e0 dagli anni ottanta: la conformazione della faccia, con la presenza di una carena prominente fra l'inserzione delle antenne, la presenza di un paio di sviluppate setole interfrontali proclinate e incrociate, la conformazione marcatamente pettinata delle antenne, la ridotta lunghezza del ramo R2+3 e l'evanescenza del tratto terminale della media, la fusione dei surstili con una proiezione mediana ventrale dell'epandrio, la mancata espansione dorsale di quest'ultimo, che di norma forma una cavit\u00e0 conformata a U che avvolge i cerci. Infine viene considerata autapomorfica anche l'estensione della costa fino alla terminazione di R4+5, carattere che in ogni modo ricorre in diversi gruppi di efidridi, anche se meno frequente dell'estensione fino alla terminazione della media.\nMalgrado l'evidente natura monofiletica, non vi sono elementi sufficienti a stabilire le relazioni filogenetiche con gli altri generi delle Ephydrinae, tuttavia permane l'orientamento di collocare \"Brachydeutera\" nell'ambito dei Dagini.\nSpecie.\nIl genere comprende 16 specie. \nL'esistenza di \"B. munroi\", pur essendo formalmente descritta dal suo autore, \u00e8 poco documentata in letteratura e manca del tutto nelle pubblicazioni storiche fondamentali in materia di tassonomia del genere (Wirth, 1964, Mathis &amp; Ghorpad\u00e9, 1985). La specie fu descritta da Cresson nel 1939 ed \u00e8 segnalata nel BioSystematic Database of World Diptera. \u00c8 infine trattata o menzionata, in quanto specie antagonista dei Culicidae, in alcuni lavori di enti governativi statunitensi e kenioti, basati su studi condotti da Linthicum \"et al.\".\n\"B. munroi\" ricorre invece pi\u00f9 o meno esplicitamente in lavori pi\u00f9 recenti, che registrano 15 specie prima del 2003 e 16 dopo Mathis &amp; Wrinkler (2003).\nSuddivisione.\nIl genere \"Brachydeutera\" fu descritto da Loew (1862) come genere monotipico, comprendente la sola specie \"B. dimidiata\". Quest'ultima fu in seguito rinominata come \"Brachydeutera argentata\" () da Becker (1896), che identific\u00f2 \"Notiphila argentata\" , come sinonimo maggiore della specie descritta da Loew. Nella prima met\u00e0 del XX secolo furono classificate in questo genere altre cinque nuove specie: \"B. longipes\", \"B. sydneyensis\", \"B. hebes\", \"B. pleuralis\" e \"B. ibari\". A queste, citate in altri lavori successivi, si deve aggiungere \"B. munroi\" (1939), non contemplata nelle successive trattazioni tassonomiche.\nA Wirth (1964) si deve la prima significativa revisione organica del genere: l'Autore descrisse otto nuove specie (\"B. africana\", \"B. brunnea\", \"B. congolensis\", \"B. hardyi\", \"B. neotropica\", \"B. pauliani\", \"B. stuckenbergi\" e \"B. sturtevanti\") e forn\u00ec una chiave analitica di determinazione. Il numero di specie di \"Brachydeutera\", contemplato da Wirth saliva a 14.\nMathis (1983) rettific\u00f2 l'impostazione tassonomica di alcuni efidridi del Paleartico classificati in precedenza come \"Brachydeutera argentata\". L'autore identific\u00f2 tali esemplari con la specie \"B. ibari\". Di conseguenza, l'areale di quest'ultima \u00e8 risultato pi\u00f9 esteso, mentre quello di \"B. argentata\" resta circoscritto al Neartico.\nAlcuni anni dopo, Mathis &amp; Ghorpad\u00e9 revisionarono la sistematica del genere limitatamente alle specie asiatiche e oceaniche. In questa revisione venne descritta una nuova specie, \"B. adusta\", e ridotto \"B. pauliani\" a sinonimo minore di \"B. pleuralis\". Nel sunto relativo alla distribuzione geografica, gli Autori considerarono tre specie dell'emisfero occidentale (America) e undici dell'emisfero orientale (Africa e Asia), di cui sei presenti in Africa. Come detto in precedenza, risulta implicitamente esclusa \"B. munroi\" .\nAlcuni contributi successivi integrano il quadro sistematico e zoogeografico con l'aggiunta di una nuova specie, \"B. dentata\", da parte di Mathis &amp; Wrinkler (2003), e con le segnalazioni dell'espansione di \"B. longipes\" nel nuovo continente, da parte di Mathis &amp; Steiner (1986), Mathis &amp; Zatwarnicki (1995), Mathis &amp; Wrinkler (2003).\nDistribuzione.\nLe segnalazioni relative ai ritrovamenti indicano per questo genere una distribuzione prevalentemente tropicale e subtropicale, ma non mancano, anche se limitatamente a poche specie, le espansioni nelle regioni temperate, fino al Canada nel Nordamerica, la Cina, la Corea e il Giappone in Asia, la Nuova Zelanda in Oceania. Il maggior grado di biodiversit\u00e0 si riscontra in Africa, con sei specie afrotropicali e una paleartica.\nLa maggior parte delle \"Brachydeutera\" sono endemiche di una specifica regione: cinque sono esclusive dell'ecozona afrotropicale e tre dell'Australasia; altre quattro sono distribuite nella sola America, in una o in entrambe le regioni zoogeografiche.\nLe altre quattro specie hanno un areale che si estende su due o pi\u00f9 continenti:"}
{"id": "3374602", "revid": "7336", "url": "https://it.wikipedia.org/wiki?curid=3374602", "title": "TED Talks", "text": ""}
{"id": "3374606", "revid": "1464106", "url": "https://it.wikipedia.org/wiki?curid=3374606", "title": "Scissione (biologia)", "text": "La scissione \u00e8 la pi\u00f9 diffusa modalit\u00e0 di riproduzione asessuata, soprattutto per organismi semplici, quali batteri, protisti e piante, ma anche alcuni animali (poriferi, cnidari, platelminti, echinodermi). Con questo termine si pu\u00f2 anche indicare la divisione in pi\u00f9 parti di un corpo, di una popolazione di individui o di una specie, e la rigenerazione di tali parti in modo da ottenere singoli individui.\nPi\u00f9 specificamente, il termine scissione usato come modalit\u00e0 di riproduzione, viene applicato agli organismi unicellulari, mentre per i pluricellulari in genere si usa il termine frammentazione. I vantaggi sono la rapidissima colonizzazione, sempre che l'ambiente rimanga stabile, mentre lo svantaggio \u00e8 la scarsissima adattabilit\u00e0. La riproduzione asessuata produce quindi discendenti geneticamente identici tra loro ed al loro progenitore. Trattasi quindi di un processo \"conservativo\" in grado di trasmettere invariate le caratteristiche parentali ai discendenti. Tale meccanismo non va confuso con la mitosi e la citocinesi, i quali richiedono la presenza di un nucleo cellulare e di centrioli.\nEsistono 3 tipi diversi di scissione riproduttiva: la scissione binaria, la scissione multipla e la scissione ineguale, meglio conosciuta come gemmazione.\nScissione binaria.\nLa scissione procariotica o fissione binaria \u00e8 tipica oltre che di organismi procarioti, anche di alcuni organuli presenti negli organismi eucarioti (quali mitocondri, cloroplasti e perossisomi).\nNegli unicellulari, essa avviene con la formazione di un setto trasversale (o invaginazione) al centro della cellula, moltiplicazione del DNA (un'unica molecola circolare), il quale \u00e8 associato alla membrana cellulare in corrispondenza di una piega detta mesosoma, senza alcuna strozzatura delle pareti originali della cellula madre; quando il processo \u00e8 completo si divide in due parti uguali e distinte, tali da permettere la separazione delle due nuove cellule. Anche in questo caso possiamo riscontrare delle eccezioni, tra le quali la scissione binaria di uno Streptococcus; in questo caso le due cellule figlie non si separeranno definitivamente, bens\u00ec rimarranno legate, seppur di una minima porzione.\nIl corpo si divide trasversalmente o longitudinalmente. Ognuna delle parti \u00e8 in grado di dare origine ad un nuovo organismo.\nNei pluricellulari, vi \u00e8 la scissione in due parti dell'organismo, tramite mitosi, come nelle planarie che sono in grado di dividersi trasversalmente in due tronconi (regione cefalica e caudale).\nScissione multipla.\nO politomia nella quale inizialmente il nucleo si divide numerose volte in rapida successione, portando alla formazione di una cellula plurinucleata, e successivamente, con la comparsa di membrane che dividono il citoplasma della cellula madre, si separano altrettante cellule figlie uninucleate. La schizogonia \u00e8 un tipo di scissione multipla tipica dei protozoi (sporozoi), e si alterna con una fase di riproduzione asessuata detta sporogonia."}
{"id": "3374607", "revid": "111804293", "url": "https://it.wikipedia.org/wiki?curid=3374607", "title": "Trimipramina", "text": "La trimipramina \u00e8 un antidepressivo triciclico (TCA) venduto in farmacia con nome di SURMONTIL. \u00c8 un derivato dibenzazepinico, dotato di spiccato effetto sedativo, ansiolitico ed ipnoinducente. A dosi elevate agisce come un antipsicotico.\nMeccanismo d'azione.\nIl meccanismo alla base dell'effetto antidepressivo della trimipramina, non \u00e8 chiaro, dal momento che, a differenza degli altri TCA, non inibisce in misura significativa n\u00e9 la ricaptazione della serotonina, n\u00e9 quella della noradrenalina. \u00c8 possibile che le propriet\u00e0 antidepressive del farmaco siano riconducibili al suo antagonismo verso il recettore della serotonina 5HT2A, quello D2 della dopamina, oltre che a una riduzione della produzione notturna di cortisolo. Quest'ultimo effetto \u00e8 probabilmente un fattore importante nel miglioramento della qualit\u00e0 del sonno indotto dalla trimipramina. Le propriet\u00e0 sedative ed ipnoinducenti della sostanza sono altres\u00ec dovute al suo potente effetto antistaminico, oltre che all'antagonismo verso i recettori \u03b11adrenergici.\nIndicazioni.\nLa trimipramina trova indicazione soprattutto nel trattamento della depressione accompagnata da insonnia, agitazione, ansia, e in vari tipi di nevrosi (d'angoscia, isterica, fobica, ossessiva). Ha una notevole efficacia nei confronti degli attacchi di panico e viene spesso impiegata a basse dosi per trattare l'insonnia primaria."}
{"id": "3374609", "revid": "38828181", "url": "https://it.wikipedia.org/wiki?curid=3374609", "title": "Distretto di Murom", "text": ""}
{"id": "3374610", "revid": "767487", "url": "https://it.wikipedia.org/wiki?curid=3374610", "title": "Muromskij rajon", "text": "Il Muromskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Murom. Istituito nel 1929, il rajon ricopre una superficie di 1050 chilometri quadrati ed ospita una popolazione di circa 24.000 abitanti."}
{"id": "3374613", "revid": "38828246", "url": "https://it.wikipedia.org/wiki?curid=3374613", "title": "Codice Laurenziano", "text": ""}
{"id": "3374616", "revid": "1305772", "url": "https://it.wikipedia.org/wiki?curid=3374616", "title": "Laurenziano", "text": "Laurenziano"}
{"id": "3374617", "revid": "38828285", "url": "https://it.wikipedia.org/wiki?curid=3374617", "title": "Distretto di Petu\u0161ki", "text": ""}
{"id": "3374619", "revid": "110157", "url": "https://it.wikipedia.org/wiki?curid=3374619", "title": "Petu\u0161inskij rajon", "text": "Il Petu\u0161inskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Petu\u0161ki. Istituito il 12 luglio 1929, il rajon ricopre una superficie di 1.692 chilometri quadrati ed ospita una popolazione di circa 63.000 abitanti."}
{"id": "3374621", "revid": "38828391", "url": "https://it.wikipedia.org/wiki?curid=3374621", "title": "Dmitri Kostantinovi\u010d", "text": ""}
{"id": "3374631", "revid": "176990", "url": "https://it.wikipedia.org/wiki?curid=3374631", "title": "Qutbiyya", "text": "Qutbiyya (chiamato anche Qutbismo) \u00e8 una variante ideologica e politica dell'ideologia sunnita ispirata al pensiero e agli scritti di Sayyid Qutb, un militante egiziano dei Fratelli Musulmani, giustiziato nel 1966. \nLa Qutbiyya \u00e8 stata genericamente descritta come una sorta di \"jih\u0101d offensivo\", in grado di esplicare i suoi effetti nella societ\u00e0.\nSecondo i suoi teorici, la Qutbiyya si propone i seguenti obiettivi:"}
{"id": "3374640", "revid": "1442080", "url": "https://it.wikipedia.org/wiki?curid=3374640", "title": "Abierto Mexicano Telcel 2011 - Qualificazioni singolare maschile", "text": "Le qualificazioni del singolare maschile dell'Abierto Mexicano Telcel 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3374641", "revid": "767487", "url": "https://it.wikipedia.org/wiki?curid=3374641", "title": "Aiquile", "text": "Aiquile \u00e8 un comune (\"municipio\" in spagnolo) della Bolivia nella provincia di Narciso Campero (dipartimento di Cochabamba) con 31.790 abitanti (dato 2010).\nCantoni.\nIl comune \u00e8 suddiviso in 3 cantoni:"}
{"id": "3374642", "revid": "1388811", "url": "https://it.wikipedia.org/wiki?curid=3374642", "title": "Tutto Zero", "text": "Tutto Zero \u00e8 una doppia vhs del cantante Renato Zero uscita nel 1996.\nEssa contiene il concerto tenuto al Teatro Sistina di Roma.\nSono stati tagliati dal concerto due brani: \"Il Jolly\" e \"Non Sparare!\"."}
{"id": "3374643", "revid": "767487", "url": "https://it.wikipedia.org/wiki?curid=3374643", "title": "Fabienne Shine", "text": "Biografia.\nFabienne sub\u00ec l'influsso di Nico che la port\u00f2 a cantare, suonare la chitarra e comporre musica. Ella incontr\u00f2 poi Johnny Thunders dei New York Dolls a Parigi. Inizi\u00f2 quindi a suonare con Thunders e lo segu\u00ec a New York City. Thunders scrisse per lei la canzone \"You Can't Put Your Arms Around a Memory\". Nel 1975 Jimmy Page e Robert Plant iniziarono a suonare con Fabienne e la invitarono a formare un gruppo musicale.\nFabienne form\u00f2 un gruppo, con Eric L\u00e9vi, Corrine Marienneau, Jean-Lou Kalinowski e Louis Bertignac, denominato Shakin' Street (dal titolo della canzone degli MC5) che partecip\u00f2 al primo festival punk rock di Mont-de-Marsan nel 1976, dividendo il palco con The Damned, The Police, Eddie and the Hot Rods, The Clash e The Stranglers. Fabienne si afferm\u00f2 anche come modella e le sue foto apparvero sulla copertina della rivista Sounds.\nFabienne incontr\u00f2 Phillip Shine a Bombay in India e divenne presto il manager del gruppo. Ella adott\u00f2 quindi il suo nome come proprio nome d'arte. Gli Shakin' Street firmarono un contratto con la CBS e realizzarono l'album \"Vampire Rock\" nel 1979. Fecero quindi un tour con Nico nel quale suonarono come gruppo d'apertura.\nIl loro secondo album, dal titolo omonimo \"Shakin Street\", venne prodotto da Sandy Pearlman. A quel punto, con Ross the Boss alla chitarra, girarono il mondo, per un anno intero, dividendo il palco con Blue \u00d6yster Cult, Alice Cooper, Black Sabbath, AC/DC, Cheap Trick, Molly Hatchet, Journey, REO Speedwagon, Heart e Sammy Hagar.\nNel 1980 Fabienne spos\u00f2 Damon Edge del gruppo Chrome. Fabienne collabor\u00f2 con lui in diversi album dei Chrome e cant\u00f2, nel 1982, nell'album Chrome, \"Third From The Sun\". Quando Damon si trasfer\u00ec a Parigi, Fabienne lo inser\u00ec nel suo gruppo e venne formata una nuova versione dei Chrome. Dopo la loro separazione, Fabienne studi\u00f2 astrologia a Parigi per quattro anni.\nFabienne continu\u00f2 a comporre canzoni e scrisse con Jean-Lou Kalinowski quattro canzoni nel 1997, inserite nell'album \"No Mad Nomad\", che dedic\u00f2 alla memoria dell'ex marito, Damon Edge, morto nel 1995.\nGli Shakin' Street si riunirono per un concerto nel 2004 all'Olympia. Lo stesso anno si riun\u00ec con il cofondatore dei Chrome, Helios Creed, con il quale scrisse due canzoni e cant\u00f2 una versione di \"All Tomorrow's Parties\", nel suo album \"Deep Blue Love Vacuum\". Nel 2006 realizz\u00f2 un tour con Helios e cant\u00f2 al festival South by Southwest di Austin in Texas.\nIl suo ultimo album \"Fabienne Shine and The Planets\", si \u00e8 avvalso del percussionista Jean-Lou Kalinowski che ha prodotto e composto due canzoni del nuovo album. Ross the Boss ha suonato la chitarra e Albert Bouchard e Joe Bouchard hanno suonato le percussioni ed il basso. Alla chitarra ha suonato anche Norbert Krief del gruppo francese Trust. Altri strumentisti sono stati Thierry Cossu alla chitarra e Micha Sanchez al basso. Fabienne ha composto cinque canzoni con l'enigmatico \"Balasz Antal\" (nessuno sembra conoscere la sua identit\u00e0 ad eccezione di Fabienne) che suona anche la chitarra, le tastiere ed il sitar. \"Moogy Klingman\" (Todd Rundgren) suona l'organo Hammond, Phil Bonanno il sintetizzatore e l'organo e Dave Schulz (English Beat e Berlin) anch'egli alle tastiere. L'album \u00e8 stato registrato a Los Angeles, New York e Parigi e pubblicato nel 2007.\nAttualmente lavora come guida turistica in America."}
{"id": "3374644", "revid": "1543377", "url": "https://it.wikipedia.org/wiki?curid=3374644", "title": "Abierto Mexicano Telcel 2011 - Qualificazioni singolare femminile", "text": "Le qualificazioni del singolare femminile dell'Abierto Mexicano Telcel 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3374645", "revid": "767487", "url": "https://it.wikipedia.org/wiki?curid=3374645", "title": "L'amore sospetto", "text": "L'amore sospetto (\"La Moustache\") \u00e8 un film del 2005 diretto da Emmanuel Carr\u00e8re, tratto dal romanzo del 1986 \"I Baffi\" (\"La Moustache\") dello stesso Carr\u00e8re.\n\u00c8 stato presentato nella Quinzaine des R\u00e9alisateurs del 58\u00ba Festival di Cannes, dove ha ricevuto il premio Label Europa Cinemas.\nTrama.\nMarc ha da sempre portato i baffi, ma un giorno decide di tagliarseli. N\u00e9 la moglie e neppure gli amici notano il cambiamento, come se lui non li avesse mai portati. Il dubbio attanaglia l'uomo che rischia di perdere la ragione."}
{"id": "3374646", "revid": "1984945", "url": "https://it.wikipedia.org/wiki?curid=3374646", "title": "Rukmini Devi", "text": "Infanzia e matrimonio.\nRukmini era figlia di Nilakanta Shastri, un bramino (casta elevata della societ\u00e0 indiana) che era divenuto membro della Societ\u00e0 Teosofica. Nilakanta Shastri, andando in pensione, trasfer\u00ec la residenza della sua famiglia nei sobborghi meridionali di Madras (oggi Chennai), non lontano dalla sede della Societ\u00e0 Teosofica.\nNell'ambito della Societ\u00e0 Teosofica, Rukmini incontr\u00f2 il dottor George Arundale, un celebre pedagogo australiano che aveva in essa un ruolo di primo piano, e lo spos\u00f2 nel 1920 (lei aveva 16 anni e lui 40). Fu un matrimonio che fece scalpore, per essere contratto da un'indiana di casta elevata e un uomo di razza e cultura occidentali. L'opposizione della casta bramina fu tale, che il matrimonio venne celebrato a Bombay (oggi Mumbai) anzich\u00e9 a Madras.\nRukmini fu anche membro dell'O.M.M.I. Le Droit Humain, di cui era gi\u00e0 membro lo stesso George Arundale. \nScoperta della danza.\nCon il marito, Rukmini cominci\u00f2 a viaggiare per il mondo, mentre nel frattempo assumeva ruoli sempre pi\u00f9 importanti nel ramo giovanile della Societ\u00e0 Teosofica.\nNel 1928, la famosa ballerina russa Anna Pavlova diede uno spettacolo a Bombay e in quest'occasione Rukmini e il marito ebbero occasione d'incontrarla. La conoscenza s'approfond\u00ec nel corso di un lungo viaggio per mare dall'India all'Australia, nel quale la coppia si trov\u00f2 sulla stessa nave della ballerina e della sua compagnia. Anna Pavlova chiese a una delle sue ballerine pi\u00f9 brave, Cleo Nordi, d'insegnare danza a Rukmini, e pi\u00f9 tardi la incoraggi\u00f2, piuttosto che a perfezionarsi nel balletto classico, a riscoprire la danza tradizionale indiana.\nQuest'ultima attraversava in India da secoli una fase di decadenza. Strettamente legata alle funzioni religiose dei templi ind\u00f9, era praticata solo dalle caste inferiori, essendo considerata un'attivit\u00e0 poco nobile.\nAl ritorno in patria, Rukmini si dedic\u00f2 con grande determinazione all'apprendimento del \"bharatanatyam\", in particolare sotto la guida del maestro Meenakshisundaram Pillai, gi\u00e0 anziano. Nel dicembre 1935, a trentuno anni, diede il suo primo spettacolo in occasione del giubileo della Societ\u00e0 Teosofica, davanti a 2000 persone.\nFondazione di Kalakshetra.\nL'anno seguente, Rukmini, insieme al marito e ad altri membri della Societ\u00e0 Teosofica, diede vita a un'accademia di danza che prese il nome di Kalakshetra (\"luogo sacro delle arti\").\nRukmini apport\u00f2 una serie d'innovazioni al \"bharatanatyam\", svincolandolo dal suo legame stretto con le funzioni religiose, purificandolo dagli elementi erotici e volgari, e nobilitandolo come attivit\u00e0 degna di tutti. Apport\u00f2 anche innovazioni negli strumenti usati per l'accompagnamento, in particolare favorendo l'uso del violino abbinato a strumenti tradizionali come la vina e il mridangam.\nLe attivit\u00e0 di Kalakshetra non si limitarono alla danza, comprendendo altri aspetti della musica carnatica e anche aspetti educativi del tutto separati. In particolare George Arundale invit\u00f2 nel 1939 Maria Montessori a far partire nel campus di Kalakshetra una scuola elementare basata sul suo metodo, e successivamente vi apr\u00ec anche una scuola secondaria.\nGli ultimi anni.\nGeorge Arundale mor\u00ec nel 1945, due anni prima che l'India ottenesse l'indipendenza.\nNel 1952 Rukmini Devi fu nominata membro della Rajya Sabha, approssimativamente equivalente al senato italiano.\nMolto sensibile alla protezione degli animali, Rukmini fond\u00f2 nel 1960 l\"'Animal Welfare Board of India\", di cui rimase dirigente fino alla morte, e contribu\u00ec fortemente alla legge indiana denominata \"Prevention of Cruelty to Animals Act\" (Decreto per la Prevenzione della Crudelt\u00e0 sugli Animali, 1960). Strettamente vegetariana, fu anche vicepresidente dell'Unione Vegetariana Internazionale, dal 1955 alla sua morte."}
{"id": "3374649", "revid": "287204", "url": "https://it.wikipedia.org/wiki?curid=3374649", "title": "Abierto Mexicano Telcel 2011 - Singolare femminile", "text": "Il singolare femminile dell'Abierto Mexicano Telcel 2011 \u00e8 stato un torneo di tennis facente parte del WTA Tour 2011.\nVenus Williams era la detentrice del titolo, ma quest'anno non ha partecipato.\nGisela Dulko ha battuto in finale Arantxa Parra Santonja 6\u20133, 7\u20136(5)."}
{"id": "3374650", "revid": "1873140", "url": "https://it.wikipedia.org/wiki?curid=3374650", "title": "Corso Belgio", "text": "Corso Belgio, un'importante strada del capoluogo piemontese, ha una lunghezza di 2,1 km e parte dal Ponte di Sassi e si conclude all'incrocio con corso Luigi Carlo Farini.\nStoria.\nCorso Belgio, nelle vicinanze della confluenza tra il fiume Po e la Dora Riparia, fu lastricato soltanto in epoca fascista. Sui lati del corso ci sono molti piccoli negozi e case basse, tipiche del quartiere, e in generale delle vecchie costruzioni della citt\u00e0 sabauda, denominato Vanchiglietta. Su questo corso si trovava un grande impianto di produzione di ossigeno ed idrogeno, ora chiuso.\nAl numero 86 della via era situata l'industria farmaceutica Schiapparelli, produttrice della \"Borocillina\", la cui area \u00e8 stata poi destinata ad abitazioni e terziario, nonch\u00e9 ad uno spazio verde verso via Oropa.\nTrasporto pubblico.\nI messi pubblici che percorrono interamente Corso Belgio sono: il bus 68 e il tram 15 mentre i bus 19 e 77 ne percorrono solo un pezzo. Le fermate presenti sono sei: partendo da ovest: Tortona, Andorno, Chieti, Brianza, Pallanza e Cadore. Vi \u00e8 inoltre la proposta di far passare una eventuale tratta della metro 3 proprio nel corso.\nAree verdi.\nIl corso si trova vicino all'area verde lungo il fiume Po e al vicino Parco della Colletta. Il giardino \"Terenzio Magliano\" invece ha un lato che si affaccia proprio sulla strada.\nArte.\nGrazie al progetto \"TOward2030. What are you doing?\" \u00e8 stato installato un \"murales\" permanente all'altezza del numero 19 di Corso Belgio. L'opera rappresenta uno degli obiettivi delle Nazioni Unite ovvero il raggiungimento delle pari opportunit\u00e0 tra uomini e donne. L'opera \u00e8 stata creata da Camilla Falsini."}
{"id": "3374651", "revid": "1442080", "url": "https://it.wikipedia.org/wiki?curid=3374651", "title": "Abierto Mexicano Telcel 2011 - Doppio maschile", "text": "Il doppio maschile dell'Abierto Mexicano Telcel 2011 \u00e8 stato un torneo di tennis facente parte dell'ATP World Tour 2011.\n\u0141ukasz Kubot e Oliver Marach erano i detentori del titolo, ma hanno perso nei quarti di finale contro Santiago Gonz\u00e1lez e M\u00e1ximo Gonz\u00e1lez.\nVictor H\u0103nescu e Horia Tec\u0103u hanno battuto in finale Marcelo Melo e Bruno Soares 6\u20131, 6\u20133."}
{"id": "3374653", "revid": "1543377", "url": "https://it.wikipedia.org/wiki?curid=3374653", "title": "Abierto Mexicano Telcel 2011 - Doppio femminile", "text": "Il doppio femminile dell'Abierto Mexicano Telcel 2011 \u00e8 stato un torneo di tennis facente parte del WTA Tour 2011.\nPolona Hercog e Barbora Z\u00e1hlavov\u00e1-Str\u00fdcov\u00e1 erano le detentrici del titolo, ma Z\u00e1hlavov\u00e1-Str\u00fdcov\u00e1 quest'anno non ha partecipato.\nHercog ha fatto coppia con Petra Marti\u0107, ma ha perso nei quaerti di finale contro Petra Cetkovsk\u00e1 e Renata Vor\u00e1\u010dov\u00e1. \nMarija Korytceva e Ioana Raluca Olaru hanno battuto in finale Lourdes Dom\u00ednguez Lino e Arantxa Parra Santonja 3\u20136, 6\u20131, [10\u20134]"}
{"id": "3374654", "revid": "124123", "url": "https://it.wikipedia.org/wiki?curid=3374654", "title": "Kurara Chibana", "text": " In seguito ha rappresentato il Giappone a Miss Universo 2006, dove oltre ad aver vinto il titolo di Best National Costume, grazie ad un abito che univa in s\u00e9 gli elementi del ninja e del samurai, si \u00e8 anche classificata al secondo posto, dietro soltanto alla vincitrice, la portoricana Zuleyka Rivera.\nEx studentessa di filosofia presso la Sophia University, Kirara Chibana ha ottenuto un bachelor in arti nel 2006 e parla fluentemente inglese, spagnolo, francese e giapponese. Dopo i concorsi di bellezza, ha lavorato come fotoreporter per varie riviste di moda giapponesi. Inoltre ha lavorato come corrispondente per la trasmissione di informazione \"NEWS ZERO\" della NTV. Contemporaneamente ha lavorato come testimonial per aziende come la Maybelline."}
{"id": "3374655", "revid": "1442080", "url": "https://it.wikipedia.org/wiki?curid=3374655", "title": "Dubai Tennis Championships 2011 - Doppio maschile", "text": "Il doppio maschile del Dubai Tennis Championships 2011 \u00e8 stato un torneo di tennis facente parte dell'ATP World Tour 2011.\nSimon Aspelin e Paul Hanley erano i detentori del titolo, ma Aspelin quest'anno non ha partecipato.\nHanley ha fatto coppia con Luk\u00e1\u0161 Dlouh\u00fd, ma ha perso nei quarti di finale contro Serhij Stachovs'kyj e Michail Ju\u017enyj.\nStachovs'kyj e Ju\u017enyj hanno battuto in finale J\u00e9r\u00e9my Chardy e Feliciano L\u00f3pez 4\u20136, 6\u20133, [10\u20133]."}
{"id": "3374656", "revid": "1543377", "url": "https://it.wikipedia.org/wiki?curid=3374656", "title": "Dominio Pennidico", "text": "Con Dominio Pennidico (detto anche \"Falda Pennidica\" oppure, pi\u00f9 semplicemente, \"Pennidico\") si intende una delle principali suddivisioni geologiche della regione Alpina. La falda \u00e8 principalmente presente nell'area occidentale, rispetto all'area orientale dove affiora in alcune grandi finestre tettoniche (Engadina e Alti Tauri) al di sotto della grande falda dell'Austroalpino. Il nome della falda deriva dalla regione delle Alpi Pennine, area in cui questa formazione \u00e8 abbondante. Tra le varie falde l'area pennidica \u00e8 quella in cui si \u00e8 sviluppato un maggior grado metamorfico. In origine la falda fu deposta come sedimenti sulla crosta oceanica che esisteva tra la placca Europea e la placca Apula, successivamente subdotti e quindi riesumati fino alla superficie.\nSuddivisione.\nDall'alto al basso strutturale \u00e8 possibile riconoscere 4 zone:"}
{"id": "3374662", "revid": "1442080", "url": "https://it.wikipedia.org/wiki?curid=3374662", "title": "Delray Beach International Tennis Championships 2011 - Qualificazioni singolare", "text": "Le qualificazioni del singolare del Delray Beach International Tennis Championships 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3374663", "revid": "1442080", "url": "https://it.wikipedia.org/wiki?curid=3374663", "title": "Delray Beach International Tennis Championships 2011 - Doppio", "text": "Il doppio del Delray Beach International Tennis Championships 2011 \u00e8 stato un torneo di tennis facente parte dell'ATP World Tour 2011.\nBob Bryan e Mike Bryan erano i detentori del titolo, ma quest'anno non hanno partecipato.\nScott Lipsky e Rajeev Ram hanno battuto in finale Christopher Kas e Alexander Peya 4\u20136, 6\u20134, [10\u20133]."}
{"id": "3374666", "revid": "1543377", "url": "https://it.wikipedia.org/wiki?curid=3374666", "title": "Angela Asare", "text": " In seguito ha rappresentato il Ghana a Miss Universo 2006, che si \u00e8 svolto il 23 luglio 2006 a Los Angeles. La Asare, pur non riuscendo a classificarsi nella rosa delle quindici finaliste finali, \u00e8 riuscita comunque ad ottenere il titolo di Miss Congeniality.\nAl momento dell'elezione, Angela Asare era una studentessa di Business Marketing. Nel 2007 ha vinto il concorso di bellezza \"Face of the Runway\" per Runway Africa ed \u00e8 comparsa sulla copertina della rivista \"Mimi Magazine\"."}
{"id": "3374667", "revid": "1543377", "url": "https://it.wikipedia.org/wiki?curid=3374667", "title": "Qatar Ladies Open 2011 - Qualificazioni singolare", "text": "Le qualificazioni del singolare del Qatar Ladies Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3374668", "revid": "767487", "url": "https://it.wikipedia.org/wiki?curid=3374668", "title": "Aalsmeerderbrug", "text": "Aalsmeerderbrug \u00e8 un piccolo villaggio dei Paesi Bassi situato nell'Olanda settentrionale. Fa parte della municipalit\u00e0 di Haarlemmermeer e si trova a circa 6 km a sud-est rispetto Hoofddorp."}
{"id": "3374673", "revid": "1442080", "url": "https://it.wikipedia.org/wiki?curid=3374673", "title": "Qatar Ladies Open 2011 - Singolare", "text": "Il singolare del Qatar Ladies Open 2011 \u00e8 stato un torneo di tennis facente parte del WTA Tour 2011.\nMarija \u0160arapova aveva vinto il titolo del 2008, ma quest'anno non ha partecipato.\nVera Zvonar\u00ebva ha battuto in finale Caroline Wozniacki 6\u20134, 6\u20134.\nTeste di serie.\nLe prime 4 teste di serie hanno ricevuto un bye per il 2\u00ba turno"}
{"id": "3374674", "revid": "1543377", "url": "https://it.wikipedia.org/wiki?curid=3374674", "title": "Qatar Ladies Open 2011 - Doppio", "text": "Il doppio del Qatar Ladies Open 2011 \u00e8 stato un torneo di tennis facente parte del WTA Tour 2011.\nKv\u011bta Peschke e Rennae Stubbs aveva vinto il titolo del 2008. Stubbs si \u00e8 ritirata dall'attivit\u00e0 agonistica 2 settimane prima del torneo.\nPeschke ha giocato con Katarina Srebotnik e ha battuto in finale Liezel Huber e Nadia Petrova 7\u20135, 6\u20137(2), [10\u20138]."}
{"id": "3374677", "revid": "767487", "url": "https://it.wikipedia.org/wiki?curid=3374677", "title": "Morocco Tennis Tour - Casablanca 2011", "text": "Il Morocco Tennis Tour - Casablanca 2011 \u00e8 stato un torneo professionistico di tennis maschile giocato sulla terra battuta. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Casablanca in Marocco dal 21 al 27 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Evgenij Donskoj ha battuto in finale Alessio Di Mauro, 2\u20136, 6\u20133, 6\u20133\nDoppio.\n Guillermo Alcaide / Adri\u00e1n Men\u00e9ndez Maceiras hanno battuto in finale Leonardo Tavares / Simone Vagnozzi, 6\u20132, 6\u20131"}
{"id": "3374678", "revid": "254059", "url": "https://it.wikipedia.org/wiki?curid=3374678", "title": "Piazza Virgiliana", "text": "Piazza Virgiliana \u00e8 una vasta area verde della citt\u00e0 di Mantova, voluta nel 1797 dal generale francese de Miollis allo scopo di onorare il poeta latino Virgilio.\nStoria.\nAll'epoca dei Gonzaga l'attuale area della piazza era invasa dalle acque del Lago di Mezzo e occupata dal porto dell'\"ancona di Sant'Agnese\" che derivava il nome dall'omonimo monastero, successivamente andato distrutto, che sorgeva sulla riva dell'insenatura. Quest'ultima era attraversata da un terrapieno sul quale era stata edificata la \"chiesa di Santa Maria dell'Argine\".\nCon il tempo la zona si impalud\u00f2 e si cominci\u00f2 a pensare di fare dell'antico porto una piazza. Nel corso del XVIII secolo l'\"ancona\" fu gradualmente interrata anche utilizzando le macerie dei fabbricati cittadini demoliti o ristrutturati. In onore del poeta Virgilio la piazza dell'Argine fu denominata Virgiliana.\nA completare l'opera fu il generale francese Sextius Alexandre Fran\u00e7ois de Miollis nel 1797, che convinse del suo progetto la Municipalit\u00e0. Il progetto della piazza fu affidato all'architetto Paolo Pozzo che prese a modello le piazze giardino francesi con quattro file d'alberi d'alto fusto.\nIl monumento a Virgilio.\nNel 1919 fu costruito l'attuale monumento in marmo di Carrara disegnato dall'architetto Luca Beltrami sulla cui sommit\u00e0 \u00e8 posta una grande statua in bronzo opera dello scultore milanese Emilio Quadrelli (1863-1925). Il costo finale super\u00f2 il milione di lire, ottenuti sommando le 400.000 lire raccolte dal Comitato costituito cinquant'anni prima, e i contributi del comune di Mantova e dello Stato italiano.\nAltri edifici della piazza.\nIn piazza Virgiliana sono anche gli edifici del Museo diocesano mantovano e dell'Ospedale Grande di San Leonardo."}
{"id": "3374679", "revid": "767487", "url": "https://it.wikipedia.org/wiki?curid=3374679", "title": "Morocco Tennis Tour - Casablanca", "text": "Il Morocco Tennis Tour - Casablanca \u00e8 un torneo professionistico di tennis giocato sul terra battuta, che fa parte dell'ATP Challenger Tour e dell'ITF Women's Circuit. Si gioca annualmente a Casablanca in Marocco."}
{"id": "3374682", "revid": "1442080", "url": "https://it.wikipedia.org/wiki?curid=3374682", "title": "Morocco Tennis Tour - Casablanca 2011 - Singolare", "text": "Il singolare del Morocco Tennis Tour - Casablanca \u00e8 stato un torneo di tennis facente parte dell'ATP Challenger Tour 2011.\nEvgenij Donskoj ha battuto in finale Alessio Di Mauro 2\u20136, 6\u20133, 6\u20133."}
{"id": "3374684", "revid": "767487", "url": "https://it.wikipedia.org/wiki?curid=3374684", "title": "Silvio Schaufelberger", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1999 (edizione tenutasi a Cortina d'Ampezzo, Italia) insieme ai connazionali Marcel R\u00f6hner, Markus N\u00fcssli e Beat Hefti.\nNell'edizione l'oro and\u00f2 alla nazionale francese, il bronzo alla canadese."}
{"id": "3374685", "revid": "1782831", "url": "https://it.wikipedia.org/wiki?curid=3374685", "title": "Morocco Tennis Tour - Casablanca 2011 - Doppio", "text": "Il doppio del Morocco Tennis Tour - Casablanca \u00e8 stato un torneo di tennis facente parte dell'ATP Challenger Tour 2011.\nGuillermo Alcaide e Adri\u00e1n Men\u00e9ndez hanno battuto in finale Leonardo Tavares e Simone Vagnozzi 6\u20132, 6\u20131."}
{"id": "3374689", "revid": "767487", "url": "https://it.wikipedia.org/wiki?curid=3374689", "title": "Volkswagen Challenger 2011", "text": "Il Volkswagen Challenger 2011 \u00e8 stato un torneo professionistico di tennis maschile giocato sul sintetico. \u00c8 stata la 18\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Wolfsburg in Germania dal 21 al 27 febbraio 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Ruben Bemelmans ha battuto in finale Dominik Meffert, 6\u20137(8), 6\u20134, 6\u20134\nDoppio.\n Matthias Bachinger / Simon Stadler hanno battuto in finale Dominik Meffert / Frederik Nielsen, 3\u20136, 7\u20136(3), [10\u20137]"}
{"id": "3374697", "revid": "1442080", "url": "https://it.wikipedia.org/wiki?curid=3374697", "title": "Volkswagen Challenger 2011 - Singolare", "text": "Il singolare del Volkswagen Challenger 2011 \u00e8 stato un torneo di tennis facente parte dell'ATP Challenger Tour 2011.\nRuben Bemelmans ha vinto l'ultima edizione del torneo nel 2009 e ha battuto in finale Dominik Meffert 6\u20137(8), 6\u20134, 6\u20134."}
{"id": "3374699", "revid": "1442080", "url": "https://it.wikipedia.org/wiki?curid=3374699", "title": "Volkswagen Challenger 2011 - Doppio", "text": "Il doppio del Volkswagen Challenger 2011 \u00e8 stato un torneo di tennis facente parte dell'ATP Challenger Tour 2011.\nTravis Rettenmaier e Ken Skupski erano i detentori del titolo avendo il torneo del 2009, ma quest'anno non hanno partecipato.\nMatthias Bachinger e Simon Stadler hanno battuto in finale Dominik Meffert e Frederik Nielsen 3\u20136, 7\u20136(3), [10\u20137] in the final."}
{"id": "3374700", "revid": "73843", "url": "https://it.wikipedia.org/wiki?curid=3374700", "title": "Giro delle Fiandre 2003", "text": "Il Giro delle Fiandre 2003, ottantasettesima edizione della corsa e valido come secondo evento della Coppa del mondo di ciclismo su strada 2003, fu disputato il 6 aprile 2003, per un percorso totale di 254\u00a0km. Fu vinto dal belga Peter Van Petegem, al traguardo con il tempo di 6h18'48\" alla media di 40.232\u00a0km/h.\nPartenza a Bruges con 194 corridori di cui 94 portarono a termine il percorso.\nResoconto degli eventi.\nA 30 chilometri dalla fine la svolta decisiva per la classifica finale, con 11 atleti che riuscirono a fare il vuoto dietro di loro, arrivando ad un vantaggio di circa 2 minuti dagli inseguitori.\nSul Muro di Grammont penultima asperit\u00e0 della corsa, riuscirono a scattare dal gruppetto di testa Peter Van Petegem e Frank Vandenbroucke che insieme arrivarono al traguardo per contendersi allo sprint la vittoria. Tale scatto risult\u00f2 incolmabile per gli altri nove compagni di fuga che arrivarono insieme alla volata finale regolata dall'australiano Stuart O'Grady per il terzo gradino del podio."}
{"id": "3374701", "revid": "1573940", "url": "https://it.wikipedia.org/wiki?curid=3374701", "title": "Tanzania (zoologia)", "text": "Tanzania \u00e8 un genere di ragni appartenente alla famiglia Salticidae.\nEtimologia.\nIl nome precedente del genere, \"Lilliput\", deriva dal paese immaginario omonimo di cui scrisse Jonathan Swift ne \"I viaggi di Gulliver\".\nIl nome attuale del genere \u00e8 dovuto alla nazione omonima in cui sono stati reperiti la maggior parte degli esemplari.\nCaratteristiche.\nSono ragni di dimensioni molto piccole, \"lillipuziani\" appunto, il cui \"bodylenght\" (lunghezza del corpo escluse le zampe) va da 1,5 a 3 millimetri.\nEntrambi i sessi si somigliano fra loro, le femmine di norma hanno una colorazione pi\u00f9 scura. Per molte caratteristiche sono molto vicini ai generi \"Euophrys\" e \"Talavera\".\nDistribuzione.\nLe tre specie oggi note di questo genere sono diffuse in Tanzania; la sola \"T. mkomaziensis\" \u00e8 stata rinvenuta anche in Etiopia.\nTassonomia.\nGli entomologi Ko\u00e7ak e Kemal nel 2008 hanno ridenominato il genere \"Lilliput\" in \"Tanzania\" in quanto il nome era gi\u00e0 utilizzato da un genere preesistente (Lilliput, coleottero buprestide)\nA dicembre 2010, si compone di tre specie:"}
{"id": "3374707", "revid": "765341", "url": "https://it.wikipedia.org/wiki?curid=3374707", "title": "Oea (citt\u00e0)", "text": "Oea era l'antico centro romano su cui sorge la citt\u00e0 di Tripoli, attuale capitale della Libia.\nGeografia.\nLa citt\u00e0 faceva parte della Tripolitania, regione libica che prendeva questo nome dal greco \u03a4\u03c1\u03af\u03c0\u03bf\u03bb\u03b9\u03c2 cio\u00e8 \"tre citt\u00e0\": si trattava delle tre principali citt\u00e0 di origine punica della costa occidentale della Libia, ovvero la stessa Oea, Sabratha, e Leptis Magna. Ad essa si giustapponevano allora le cinque principali citt\u00e0 della Libia orientale, la cosiddetta \"Pentapoli cirenaica di origine greca\", costituita dal capoluogo Cirene e da altri quattro centri, cio\u00e8 Apollonia (l'attuale Marsa Susa), in allora porto di Cirene, Esperide-Berenice (l'attuale Bengasi), Tauchira-Arsinoe (l'odierna Tocra), e Barca (l'odierna Al Marj) il cui porto era allora Tolemaide.\nStoria.\nLa citt\u00e0 fu colonizzata nel VII secolo a.C. da fenici originari di Tiro che le dettero il nome di \"W'jt\". Di quell'epoca restano poche vestigia, tra cui un tofet che comprova che vi avessero luogo sacrifici a Melqart o Moloch, suprema divinit\u00e0 punica.\nDopo aver sofferto la dominazione cirenaica e quella cartaginese, di cui fu a lungo tributaria, la citt\u00e0 fu conquistata dapprima dai numidi di Massinissa (161 a.C. circa) e quindi da Roma nel corso della guerra contro Giugurta (106 a.C.): nonostante ci\u00f2, in questa periodo mantenne una formale indipendenza da Roma.\nApollo e Minerva ne erano considerate le divinit\u00e0 protettrici.\nSotto Tiberio Oea fu incorporata nella provincia d'Africa e ricompresa nella \"Regio Syrtica\": una delle conseguenze principali di tale misura fu l'abolizione del privilegio di coniazione autonoma, fino ad allora riconosciuto nella regione.\nAll'inizio del III secolo entr\u00f2 a far parte della \"Regio Tripolitana\", cos\u00ec chiamata appunto per il menzionato legame con Sabratha e Leptis, fiorendo sotto Settimio Severo, originario di quest'ultima citt\u00e0, che probabilmente elev\u00f2 l'area al rango di provincia.\nNel 439 Oea e le altre citt\u00e0 della Tripolitania furono conquistate dai vandali di Genserico.\nNel 533 la citt\u00e0 fu ripresa dai bizantini di Belisario, che ne scacci\u00f2 i vandali.\nRimase cristiana fino alla conquista araba del 643, avvenuta dopo un assedio durato un mese. Peraltro, ancora all'inizio dell'XI secolo nell'oasi di Gef\u00e0ra, a soli venti chilometri dalla citt\u00e0, era segnalata la presenza di una comunit\u00e0 cristiana che obbediva ad un \"iudex\".\nOea assunse il nome di Tripoli una volta che Sabratha e Leptis Magna furono abbandonate dalla popolazione.\nMonumenti.\nLa citt\u00e0 araba attuale sorge sulle rovine dell'antica Oea che ne ha in parte fornito i materiali da costruzione: \u00e8 a causa di ci\u00f2 che restano poche vestigia romane, tra cui l'arco di Marco Aurelio del 165, il tempietto del Genio della Colonia del 183 (riportante un'iscrizione che in origine faceva riferimento a Commodo, successivamente rimossa per la \"damnatio memoriae\" che colp\u00ec questo imperatore) e il tempio di Mitra (\"Mithraeum\") risalente al IV secolo.\nIl principale monumento di epoca romana della citt\u00e0 \u00e8 l'arco di Marco Aurelio che si trova presso l'entrata nordorientale della Medina.\nSi tratta di un arco romano quadrifronte, sormontato da una particolare cupola ottagonale, che fu fatto innalzare (interamente in marmo) da Gaio Calpurnio Celso, duumviro quinquennale della citt\u00e0, per commemorare le vittorie sui Parti di Lucio Vero, fratello dell'imperatore Marco Aurelio.\nIl monumento \u00e8 fatto risalire al 165, e non a data posteriore, perch\u00e9 l'imperatore \u00e8 indicato soltanto col titolo di \"armeniacus\" e non anche con quello di \"medicus\" e \"parthicus\", che gli sarebbe stato conferito nel 166.\nSui due frontoni principali appaiono i numi tutelari della citt\u00e0, Apollo e Minerva, su bighe trainate da grifoni e sfingi; secondo un'altra interpretazione, sulle bighe sarebbero ritratti rispettivamente Lucio Vero e la dea Roma. Nelle quattro nicchie poste sulle facciate a nordest e a sudovest dell'arco, ora vuote, dovevano apparire le statue degli imperatori, come quella di Lucio Vero che fu recuperata durante gli scavi novecenteschi.\nNel corso dei secoli successivi l'arco fu parzialmente interrato. Subito dopo la conquista coloniale, tra il 1914 e il 1918, fu recuperato dall'amministrazione italiana che ne cur\u00f2 il consolidamento e il restauro."}
{"id": "3374709", "revid": "124769428", "url": "https://it.wikipedia.org/wiki?curid=3374709", "title": "Luigi Gibezzi", "text": "Carriera.\nGibezzi fu uno dei fondatori e tra i primi giocatori della . Il suo esordio in campionato avvenne contro il , partita persa per 1-0 l'11 marzo 1900, mentre la sua ultima partita fu contro il il 27 marzo 1904, partita finita col medesimo risultato a favore degli avversari. Nelle sue cinque stagioni \"bianconere\" collezion\u00f2 13 partite, e segn\u00f2 una rete il 20 marzo 1904 contro il , partita che fin\u00ec poi col risultato di 3-0 per la Juventus.\nLaureato in ingegneria, al termine della carriera agonistica entra nei ranghi dirigenziali della Juventus."}
{"id": "3374724", "revid": "1305772", "url": "https://it.wikipedia.org/wiki?curid=3374724", "title": "Pierre de Marca", "text": "Biografia.\nLa sua famiglia apparteneva alla cerchia giudiziaria e fu tra quelle che mantennero il credo nella religione cattolica anche dopo l'introduzione del protestantesimo in Navarra.\nDopo aver studiato legge presso l'Universit\u00e0 di Tolosa, egli pratic\u00f2 la professione di avvocato per breve tempo a Pau. Egli si prodig\u00f2 in questi anni per richiamare a Luigi XIII di Francia l'intervento armato nella citt\u00e0 di B\u00e9arn contro i riformati e per l'occasione scrisse i \"Discours d'un B\u00e9arnais, tr\u00e8s fid\u00e8le sujet du roi, sur l'\u00c9dit du retablissement de la religion catholique dans tout le B\u00e9arn\" (1618). Dopo una facile campagna militare del 1620, i possedimenti sequestrati ai protestanti vennero restituiti ai cattolici e l'opera di supervisione, giudizio e moderazione di Pierre de Marca risultarono fondamentali per la buona riuscita dell'impresa.\nMarca spos\u00f2 Marguerite de Forgues il 4 giugno 1618, ed ebbe un figlio e tre figlie. Suo figlio, Galactoire, fu presidente del partito di Navarra (fu solo con la morte della moglie che egli pot\u00e9 in seguito intraprendere la carriera ecclesiastica).\nEntrato in contatto cos\u00ec con gli ambienti della corte, durante l'Assedio di La Rochelle egli port\u00f2 avanti una missione che lo port\u00f2 in contatto con il cardinale Richelieu, il quale poco dopo lo nomin\u00f2 suo \"intendant de justice\" a B\u00e9arn (1631), e nel 1639 lo chiam\u00f2 a Parigi col titolo di Consigliere di Stato. L'anno successivo era sorta in Francia la questione dell'intervento del re nella questione delle elezioni dei vescovi e per questo motivo Pierre de Marca difese il gallicanesimo del sovrano francese contro il pamphlet di Charles Hersent (\"Optatus Gallus de cavendo schismate\", 1640), componendo anch'egli un testo dal titolo \"De concordia sacerdotii et imperii seu de libertatibus ecclesiae gallicanae\" (Parigi, 1641). Egli venne ampiamente ricompensato per il suo servizio.\nNon aveva ancora preso gli ordini minori quando venne nominato per la sua fedelt\u00e0 e distinzione vescovo di Couserans dal re il 28 dicembre 1641, ma papa Urbano VIII si rifiut\u00f2 di riconoscerne la nomina. Fu solo dopo che de Marca ebbe negato le proposizioni da lui espresse nel \"De concordia\" giudicate in contrasto con la morale cattolica che venne ufficialmente accettato dalla Santa Sede il 13 gennaio 1648.\nDurante questo periodo e sino al 1651 egli fu governatore della provincia di Catalogna, occupata dai francesi. Dopo il Trattato dei Pirenei, egli venne inviato a dirigere la conferenza che era stata convocata per decidere dei confini del Rossiglione, regione che da poco era stata ceduta alla Francia (1660).\nMarca si leg\u00f2 sempre pi\u00f9 alla fortuna di Mazzarino e gli rimase fedele anche durante il periodo della Fronda. Come ricompensa, egli venne nominato arcivescovo di Tolosa (28 maggio 1652) ma dovette sempre attendere la bolla d'investitura pontificia che pervenne il 23 marzo 1654.\nEra complesso per lui cercare di compiacere il papa ed il re di Francia. Nella lotta contro i giansenisti, egli utilizz\u00f2 la propria influenza sul clero per assicurare l'approvazione della costituzione apostolica il 31 marzo 1653 (\"Relation de ce qui s'est fait depuis 1653 dans les assembl\u00e9es des \u00e9v\u00eaques au sujet des cinq propositions\", 1657); ma nella ribellione contro il re evocata dal cardinale de Retz, arcivescovo di Parigi, egli prese le parti del re contro il papa. Michel Le Tellier gli aveva intimato di rifiutare la tesi del collegio di Clermont circa l'infallibilit\u00e0 del papa, ma de Marca rispose scrivendo un trattato nel quale espose le proprie idee circa il gallicanesimo francese; non lo pubblic\u00f2 per timore dell'indignazione di Roma. Queste tattiche ebbero successo e quando Retz venne costretto a dimettersi dalla carica di arcivescovo, de Marca divenne il suo successore alla sede arcivescovile di Parigi il 26 febbraio 1662. Egli ad ogni modo non pot\u00e9 godere a lungo di questo privilegio in quanto mor\u00ec a Parigi il 29 giugno successivo senza ancora aver ricevuto la nomina ufficiale dal pontefice.\nL'attivit\u00e0 di storico.\nSin dalla giovent\u00f9, Pierre de Marca mostr\u00f2 propensione per la storia, soprattutto quella della propria patria, e nel 1617, all'et\u00e0 di 23 anni aveva incominciato a lavorare in archivi, realizzando copie di manoscritti e mantenendo una corrispondenza fissa con i principali uomini di cultura in questo campo di quell'epoca come i fratelli Dupuy, Andr\u00e9 Duchesne e Jean Besly, dai quali si rec\u00f2 in visita a Poitou. La sua \"Histoire de B\u00e9arn\" venne pubblicata a Parigi nel 1640 e venne largamente apprezzata sebbene la sua indagine storica non si sia spinta molto oltre il XIV secolo.\nDurante la sua lunga permanenza in Catalogna, egli inizi\u00f2 a preparare un volume geografico-storico sulla regione. \u00c9tienne Baluze, che divenne suo segretario nel 1656, lo aiut\u00f2 a stendere ed a completare il lavoro, aggiungendovi anche un'intelligente appendice e pubblicando interamente l'opera nel 1688 sotto il titolo \"Marca hispanica\".\nLa sua biografia personale venne scritta in latino da due suoi intimi amici, Baluze, suo segretario (\"Epistola ad Samuelem Sorbierium, de vita, gestis et scriptis Petri de Marca\", Parigi, 1663), e da suo cugino, Paul de Faget, che inizi\u00f2 anche la collezione dei pamphlets teologici del de Marca pubblicandoli nel 1668. Quest'ultima collezione contiene scritti circa la messa, l'erezione del patriarcato di Costantinopoli, il sacramento dell'eucaristia ed altri argomenti.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3374727", "revid": "92723", "url": "https://it.wikipedia.org/wiki?curid=3374727", "title": "Coppa Davis 2011 Gruppo Mondiale", "text": "Il Gruppo Mondiale (\"World Group\" in inglese) \u00e8 il pi\u00f9 alto livello della Coppa Davis 2011. Le otto squadre perdenti il primo turno devono prendere parte agli spareggi per evitare la retrocessione e al contempo assicurarsi la permanenza nel Gruppo Mondiale della Coppa Davis 2012."}
{"id": "3374734", "revid": "1185701", "url": "https://it.wikipedia.org/wiki?curid=3374734", "title": "Ivo R\u00fcegg", "text": "\u00c8 fratello di Reto e cugino di Ralph R\u00fcegg, a loro volta ex-bobbisti di livello internazionale.\nBiografia.\nViene ricordato come vincitore di una medaglia d'oro nella sua disciplina, vittoria avvenuta ai campionati mondiali del 2007 (edizione tenutasi a St. Moritz, Svizzera) insieme ai connazionali Thomas Lamparter, Beat Hefti e C\u00e9dric Grand.\nNell'edizione l'argento and\u00f2 alla nazionale canadese, il bronzo alla nazionale tedesca. Fra le altre medaglie vinse un altro oro nel bob a due nel 2009 e un argento nel 2007 sempre nel bob a due."}
{"id": "3374737", "revid": "599013", "url": "https://it.wikipedia.org/wiki?curid=3374737", "title": "Ha\u0161ek", "text": ""}
{"id": "3374740", "revid": "287204", "url": "https://it.wikipedia.org/wiki?curid=3374740", "title": "Gran Premio motociclistico d'Olanda 1970", "text": "Il Gran Premio motociclistico d'Olanda fu il quinto appuntamento del motomondiale 1970.\nSi svolse sabato 27 giugno 1970 sul circuito di Assen alla presenza di oltre 150.000 spettatori, e corsero (per la seconda volta nella stagione) tutte le classi.\nIn 350 e 500 Giacomo Agostini e la MV Agusta ottennero l'abituale doppietta: solo Renzo Pasolini, con la Benelli 350 quattro cilindri, riusc\u00ec a tenergli testa (dopo un'iniziale sfuriata di Phil Read).\nLa gara della 250 vide la vittoria di Rodney Gould su Read e Jarno Saarinen (primo podio in carriera per il finlandese); ritirato Kel Carruthers.\nIn 125 Dieter Braun approfitt\u00f2 della caduta di \u00c1ngel Nieto per vincere il quarto GP stagionale davanti al campione in carica Dave Simmonds. Lo spagnolo si rifece nella gara della 50.\nNei sidecar seconda vittoria stagionale per Georg Auerbacher nonostante un testacoda a met\u00e0 gara, con Klaus Enders ritirato per problemi di accensione.\nClasse 500.\n15 piloti al traguardo.\nClasse 350.\n12 piloti al traguardo.\nClasse 250.\n13 piloti al traguardo.\nClasse 125.\n14 piloti al traguardo.\nClasse 50.\n17 piloti al traguardo.\nClasse sidecar.\nPer le motocarrozzette si tratt\u00f2 della 119\u00aa gara effettuata dall'istituzione della classe nel 1949; si svilupp\u00f2 su 14 giri, per una percorrenza di 107,860\u00a0km.\nGiro pi\u00f9 veloce di Georg Auerbacher/Hermann Hahn (BMW) in 3' 28\" 4 a 133,089\u00a0km/h.\n10 equipaggi al traguardo."}
{"id": "3374741", "revid": "729019", "url": "https://it.wikipedia.org/wiki?curid=3374741", "title": "Fritz-Julius Lemp", "text": "Biografia.\nL'incidente dell\"'Athenia\".\nIl 3 settembre 1939, al comando dell'U-Boot U-30, affond\u00f2 la nave passeggeri \"Athenia\" di 13.581 tonnellate, la prima nave a essere affondata nel corso della seconda guerra mondiale. Lemp pi\u00f9 tardi afferm\u00f2 che il fatto che la nave procedesse con una rotta non rettilinea, lontano e al di fuori delle normali rotte commerciali, gli fece credere che fosse una nave per trasporto truppe oppure una nave mercantile armata, e, quando si rese conto del suo errore, omise di annotare il fatto nel giornale di bordo del sottomarino e impose il segreto al suo equipaggio.\nAdolf Hitler decise che l'incidente dovesse essere tenuto segreto per ragioni politiche e il giornale tedesco \"Voelkischer Beobachter\" pubblic\u00f2 un articolo nel quale si censur\u00f2 la perdita dell'\"Athenia\" da parte degli inglesi e si accus\u00f2 Winston Churchill, che poi fu nominato Primo Lord dell'Ammiragliato, di aver affondato la nave per convincere l'opinione pubblica neutrale a schierarsi contro la Germania nazista. La verit\u00e0 non fu svelata fino a gennaio 1946, al processo di Norimberga, nel corso del processo a Erich Raeder, quando fu letta una dichiarazione di Karl D\u00f6nitz, nella quale ammise che l'\"Athenia\" era stata silurata dall\"'U30\" e che fu fatto tutto il possibile perch\u00e9 questo fatto restasse segreto.\nU-110.\nL'U-Boot \"U110\" fu catturato il 9 maggio 1941 nel Nord Atlantico al sud dell'Islanda per opera dei cacciatorpediniere HMS Bulldog (H91) e HMS \"Broadway\" e dalla corvetta britannica HMS Aubretia. Dopo essere stato costretto a guadagnare la superficie dalle cariche di profondit\u00e0 ed in seguito bombardato, Lemp ordin\u00f2 all'equipaggio di abbandonare e di aprire lo scafo ai marosi per favorire l'affondamento dell'U-Boot crivellato di colpi.\nLemp non fu tra i 34 sopravvissuti salvati dalle navi alleate ed uno dei racconti della sua fine narra che, quando si rese conto che le cariche predisposte per l'autoaffondamento non avrebbero detonato, torn\u00f2 a nuoto sul sottomarino venendo fatto oggetto di colpi d'arma da fuoco ed ucciso da parte della squadra d'arrembaggio oppure anneg\u00f2 nell'acqua gelida. Dopo la fine della guerra i tedeschi affermarono che Lemp fosse stato colpito in acqua, o dalla squadra d'abbordaggio del sottotenente Balme oppure dalla nave \"Bulldog\" da cui Balme era sbarcato. Balme, tuttavia, rassicur\u00f2 i giornalisti tedeschi che la sua squadra d'arrembaggio non esplose nemmeno un colpo in quella missione. Anche Joe Baker-Cresswell, comandante del \"Bulldog\", neg\u00f2 che Lemp fosse stato colpito e la versione ufficiale inglese fu che Lemp si suicid\u00f2 per annegamento quando si rese conto delle possibili conseguenze del fallimento della sua missione (vedi anche Operazione Primrose)."}
{"id": "3374746", "revid": "1573940", "url": "https://it.wikipedia.org/wiki?curid=3374746", "title": "Tariona", "text": "Tariona \u00e8 un genere di ragni appartenente alla famiglia Salticidae.\nDistribuzione.\nDelle cinque specie oggi note di questo genere quattro sono endemiche del Brasile e una di Cuba.\nTassonomia.\nA dicembre 2010, si compone di cinque specie:"}
{"id": "3374748", "revid": "2210568", "url": "https://it.wikipedia.org/wiki?curid=3374748", "title": "Emanuele Ruspoli", "text": "Biografia.\nFu primo principe di Poggio Suasa, figlio di Bartolomeo dei Principi Ruspoli (1800-1872) e della moglie Carolina Ratti (1805-1881) e nipote di Francesco Ruspoli, III principe di Cerveteri e della seconda moglie Contessa Maria Leopoldina von Khevenh\u00fcller-Metsch e discendente della linea III dei Principi Ruspoli. Bartolomeo Ruspoli fu suo prozio.\nCarriera politica.\nAssessore della Giunta del Comune di Roma, e come tale facente funzioni di Sindaco, e quindi sindaco di Roma per due volte nei periodi giugno 1878-luglio 1880 e dicembre 1892-novembre 1899 (morto in carica).\n\u00c8 volontario nel 1859 nell'esercito sabaudo, in seguito esule nel senigalliese. Dopo la presa di Roma ricopre la carica di deputato per il collegio di Fabriano fino a 1876. \u00c8 un esponente della destra storica e del blocco agrario conservatore.\nNel 1886 viene nominato Principe di Poggio Suasa. Questo titolo, poi tramandato ai discendenti, deriva dal fatto che era proprietario terriero di una fattoria e di diversi latifondi siti a Castelleone di Suasa e San Lorenzo in Campo. I primi fondi rustici acquisiti risalgono al 1857, e successivamente, in seguito alla demanializzazione del 1861, acquist\u00f2 i fondi di propriet\u00e0 dei Cistercensi di San Lorenzo in Campo, che comprendevano anche il sito dell'antica citt\u00e0 romana di Suasa.\nMatrimoni e discendenza.\nSi \u00e8 sposato per la prima volta a Roma il 10 giugno 1864 con la principessa Caterina Vogoride-Conachi (Atene, 2 aprile 1831 - Genova, 22 febbraio 1870), una rumena, vedova del principe Nicolae Vogoride (Caimacan di Moldavia) e figlia del Cancelliere Grande Costache Conachi e di sua moglie Smaragda Negri-Donici, dalla quale ha avuto cinque figli:\nSi spos\u00f2 in seconde nozze a Roma il 14 luglio 1878 con Laura Caracciolo dei Principi di Torella Duchi di Lavello Marchesi di Bella (Torino, 17 settembre 1854 - morta per complicanze post-parto a Roma il 16 gennaio 1882), dalla quale ha avuto un unico figlio:\nSi spos\u00f2 in terze nozze a Parigi il 18 giugno 1885 con Josephine Mary Beers-Curtis (Parigi, gennaio 1861 - 1943), una anglo-americana, figlia di Joseph Davis Beers-Curtis e di sua moglie Elizabeth Shipton-Giles, dalla quale ha avuto 3 figli:"}
{"id": "3374763", "revid": "547034", "url": "https://it.wikipedia.org/wiki?curid=3374763", "title": "Coppa Davis 2011 Zona Americana Gruppo I", "text": "Il Gruppo I della Zona Americana (\"Americas Zone\") \u00e8 il primo livello di competizione della Zona Americana, una delle tre divisioni zonali della Coppa Davis 2011. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "3374766", "revid": "38830273", "url": "https://it.wikipedia.org/wiki?curid=3374766", "title": "JoWooD Productions Software", "text": ""}
{"id": "3374770", "revid": "729019", "url": "https://it.wikipedia.org/wiki?curid=3374770", "title": "Stazione di Quinto di Treviso", "text": "La stazione di Quinto di Treviso era una stazione ferroviaria della linea dismessa Treviso-Ostiglia, un tempo posta a servizio del comune trevigiano di Quinto di Treviso. Era situata al km 109+449 della predetta strada ferrata.\nStoria.\nL'impianto fu aperto il 28 ottobre 1941, assieme al tronco da Grisignano di Zocco a Treviso della ferrovia Treviso-Ostiglia.\nLa stazione rimase in esercizio effettivo per pochi anni. Durante la Seconda guerra mondiale, lo stabile rimase sotto il controllo della Wehrmacht, che se ne serv\u00ec per il transito delle proprie tradotte militari e per i convogli di prigionieri. Al termine del conflitto, nel 1946, fu riaperto all'esercizio il solo tratto Treviso-Quinto di Treviso, rimesso in sesto dall'esercito americano \nNel dicembre del 1947 il tratto fu definitivamente chiuso e la stazione di Quinto vide cessare le proprie funzioni.\nStrutture e impianti.\nLa stazione era dotata di un fabbricato viaggiatori a pianta rettangolare e a due livelli. Al piano inferiore erano posizionate le sale d'attesa di I, II e III classe, l'ufficio movimento, una lampisteria ed il deposito bagagli. Il piano superiore un tempo era riservato ad abitazione del capostazione. Nel 2011 questi locali sono abitati da privati e mantenuti in buone condizioni.\nL'impianto era inoltre dotato di uno scalo merci e di un magazzino merci, che al 2011 risultano presenti e riadattati ad uso privato."}
{"id": "3374771", "revid": "1792020", "url": "https://it.wikipedia.org/wiki?curid=3374771", "title": "Lingua rutula", "text": "La lingua rutula \u00e8 una lingua caucasica nordorientale parlata nella Federazione Russa, nella repubblica del Daghestan, e in Azerbaigian.\nDistribuzione geografica.\nLa lingua \u00e8 parlata dai Rutuli, stanziati nel Daghestan meridionale e nei vicini territori dell'Azerbaigian. Si stimano 30.400 locutori in Russia (dati del censimento 2010) e 17.000 in Azerbaigian.\nClassificazione.\nSecondo \"Ethnologue\", la classificazione completa della lingua rutula \u00e8 la seguente:\nSistema di scrittura.\nPer la scrittura viene utilizzato l'alfabeto cirillico."}
{"id": "3374772", "revid": "767487", "url": "https://it.wikipedia.org/wiki?curid=3374772", "title": "Codice privato", "text": "Codice privato \u00e8 un film del 1988 diretto da Francesco Maselli. Unica interprete del film \u00e8 Ornella Muti.\nTrama.\nAnna \u00e8 stata appena lasciata dal compagno con il quale convive da alcuni anni. Telefona agli amici comuni per capire il motivo della rottura ma questi si dimostrano reticenti. Scopre il codice di accesso al computer ed ha cos\u00ec modo di scoprire piano piano i pensieri dell'uomo attraverso delle lettere scritte e mai spedite ed anche la vera ragione della rottura. Lei era di umili origini mentre lui un famoso scrittore, quando poco tempo prima la donna viene intervistata dalla televisione lui si rende conto di aver compiuto la sua opera, trasformare la figlia di fruttivendoli in una donna di cultura capace di affrontare molti argomenti con propriet\u00e0 di linguaggio e cognizione di causa. Scopre inoltre che l'uomo non \u00e8 all'estero per un viaggio di lavoro ma a casa di amici. Delusa e amareggiata decide di vendicarsi e si appresta a chiamare il figlio del compagno che si trova in una comunit\u00e0 di recupero per leggergli una delle lettere mai spedite nella quale se da un lato ammette di amarlo in quanto figlio, dall'altro lo considera un fallito per le scelte sbagliate che ha fatto."}
{"id": "3374776", "revid": "6923", "url": "https://it.wikipedia.org/wiki?curid=3374776", "title": "Centro Stile FIAT", "text": ""}
{"id": "3374778", "revid": "38830393", "url": "https://it.wikipedia.org/wiki?curid=3374778", "title": "JoWooD Entertainment", "text": ""}
{"id": "3374779", "revid": "599013", "url": "https://it.wikipedia.org/wiki?curid=3374779", "title": "Dean Ivor Richards", "text": "Carriera.\nGiocatore.\nClub.\nBradford City.\nRichards nacque a Bradford, dove frequent\u00f2 la Rhodesway School. Inizi\u00f2 la sua carriera, da difensore centrale, nel Bradford City. Disput\u00f2 86 gare di campionato per i \"Bantams\", arrivando a 102 se si considerano tutte le competizioni.\nWolverhampton Wanderers.\nRichards si trasfer\u00ec in prestito al Wolverhampton Wanderers a marzo 1995, debuttando il 1\u00ba aprile nella vittoria per uno a zero sul Southend United. Il trasferimento divent\u00f2 velocemente definitivo, con i \"Wolves\" che pagarono quasi due milioni di sterline per ingaggiare il difensore, poco dopo aver perso i play-off.\nNella stagione seguente, venne nominato capitano della squadra. A gennaio 1996, rimase coinvolto in un incidente automobilistico che inizialmente sembr\u00f2 procurargli soltanto problemi alla caviglia, ma in seguito emerse anche il coinvolgimento di ginocchio e schiena. Conseguentemente, salt\u00f2 molti degli incontri delle due successive stagioni a causa dei problemi fisici persistenti.\nRimase al club fino alla scadenza del suo contratto, data 30 giugno 1999. La sua ultima gara vide il successo del Bradford City, che conquist\u00f2 la promozione in Premier League al Molineux Stadium e che contemporaneamente estromise il Wolverhampton da un posto per i play-off.\nSouthampton.\nA luglio 1999, approd\u00f2 in Premier League per giocare con il Southampton; firm\u00f2 a parametro zero per la squadra di Dave Jones. Conquist\u00f2 rapidamente un posto da titolare, a scapito di Ken Monkou. Al termine della stagione, fu nominato \"Miglior calciatore dell'anno\" da parte dei suoi tifosi.\nIn tre stagioni con i \"Saints\", collezion\u00f2 79 apparizioni in tutte le competizioni e segn\u00f2 9 reti, prima di firmare per il Tottenham Hotspur a settembre 2001.\nTottenham Hotspur.\nAl Southampton, impression\u00f2 il manager Glenn Hoddle che lo volle con s\u00e9 anche al Tottenham. Riusc\u00ec a convincere il presidente dei \"Saints\" Rupert Lowe grazie ad un'offerta di oltre otto milioni di sterline.\nCon gli \"Spurs\", Richards non riusc\u00ec a mostrare completamente il suo valore a causa dei problemi fisici persistenti. All'epoca, il suo trasferimento risult\u00f2 essere il pi\u00f9 costoso per un calciatore senza presenze in Nazionale.\nA marzo 2005 annunci\u00f2 il ritiro dal calcio giocato per malattia, dopo aver ricevuto \"prove che sarebbe stato dannoso per la salute continuare a giocare\". Aggiunse che fosse \"molto dispiaciuto per questa scelta, ma che fosse l'unica possibile\". Soffr\u00ec di frequenti capogiri e mal di testa ricorrenti, a causa di un'infezione all'orecchio.\nNazionale.\nRichards gioc\u00f2 4 incontri per l', tutte nel Torneo di Tolone 1995. Fu capitano della rappresentativa, che raggiunse la semifinale della competizione, in cui perse con il .\nAllenatore.\nBradford City.\nIl 3 agosto 2007, entr\u00f2 nello staff tecnico del Bradford City, con un ruolo part-time.\nMorte.\nMor\u00ec il 26 febbraio 2011, all'et\u00e0 di 36 anni, a causa di una lunga malattia."}
{"id": "3374780", "revid": "1498232", "url": "https://it.wikipedia.org/wiki?curid=3374780", "title": "G'Day", "text": "G'Day \u00e8 stato un programma televisivo italiano di genere commedia, in onda su LA7 tra il 2011 e il 2012 condotto da Geppi Cucciari nella fascia preserale immediatamente precedente all'edizione serale del telegiornale.\nIl programma ruotava attorno alla \"grandomanda\", ovvero una domanda su un fatto d'attualit\u00e0 posta in modo ironico. I telespettatori hanno la possibilit\u00e0 di intervenire in diretta per raccontare una propria esperienza personale in soli sette secondi.\nOgni puntata prevedeva anche la presenza del giornalista Matteo Bordone e di un ospite che veniva intervistato e partecipava al programma dall'interno di un frigorifero.\nLa sigla era inizialmente \"Every Little Thing She Does Is Magic\" dei Police, poi sostituita nell'ultima stagione da \"Beautiful Day\" degli U2.\nLa prima puntata \u00e8 andata in onda il 28 febbraio 2011; inizialmente aveva una durata di 15 minuti, gi\u00e0 con alcuni elementi caratteristici quali la \"Grandomanda\" e le rubriche \"I vostri titoli\" e \"Dillo in 7 secondi\" con le telefonate da casa.\nL'8 novembre 2011 ha raggiunto il suo record d'ascolti con una media 1.094.000 telespettatori e il 4,75% di share.\nIl 3 febbraio 2012 Geppi Cucciari, intervistata da Daria Bignardi a \"Le invasioni barbariche\", ha annunciato la decisione di LA7 di anticipare la messa in onda del programma alle 19, concretizzandosi a partire dal 5 marzo 2012. Con l'aumento di durata a un'ora, il programma \u00e8 stato arricchito di spazi e della presenza della mascotte, l'alce G'Dello.\nSempre dal 5 marzo in poi, si \u00e8 susseguito un periodo di continui cambiamenti nella scaletta, che hanno portato a diverse aggiunte e modifiche: Michele Cucuzza \u00e8 stato un inviato del programma con il compito di intervistare la \"\u201ctipica famiglia italiana\u201d\", ma appena due settimane dopo la collaborazione con il giornalista si \u00e8 interrotta. Il suo posto \u00e8 stato preso da Alessandro Di Sarno, che aveva il compito di recarsi sul luogo dove \u00e8 accaduto il fatto del giorno, con una \"missione\" di volta in volta diversa. Di Sarno \u00e8 stato sostituito per due volte da Federico Basso e altre due volte da Alessandro Betti.\nSi \u00e8 affermata anche Francesca Senette, che \u00e8 diventata inviata giornaliera del programma con la rubrica \"Abbiamo l'esclusiva\", dove intervistava i passanti in Piazza Duomo a Milano su un argomento del giorno, facendo loro interpretare il personaggio oggetto della notizia.\nInizialmente la trasmissione non era stata rinnovata per la stagione 2012 - 2013, tuttavia durante il finale dell'ultima puntata la conduttrice ne ha annunciato la riconferma, divenuta ufficiale durante la presentazione del palinsesto di LA7.\nDal 10 settembre 2012 alle 19:20 \u00e8 ripartita una nuova edizione di G'Day, nuovamente accorciato e in veste totalmente rinnovata. Rimane invariata solo la conduttrice, mentre sono state rivoluzionate la scenografia, il logo, la sigla e l'impostazione. Al centro della nuova edizione ci sono sempre i fatti d'attualit\u00e0 e la satira, affrontate in una nuova chiave: pur essendo trattati sempre con ironia, la puntata \u00e8 strutturata come un viaggio nel tempo insieme all'ospite della trasmissione, in un confronto tra le notizie del presente e del passato. Ogni puntata prevedeva, inoltre, la presenza due \u201cesperti\u201d per esplorare diversi aspetti dei fatti del giorno.\nBench\u00e9 presente alla prima puntata del programma e in alcune successive, Matteo Bordone non fa pi\u00f9 parte del cast.\nDurante la seconda parte del programma \u00e8 presente il quiz \"Cancella il debito\": un concorrente, se risponder\u00e0 in maniera esatta alle domande della conduttrice, verr\u00e0 premiato con il pagamento di un conto che lo affligge (una bolletta, una multa, le spese condominiali o anche il conto del ristorante di un appuntamento che non \u00e8 andato come sperato).\nQuest'ultima edizione si \u00e8 conclusa il 21 dicembre 2012, penalizzata dai bassi ascolti. Il format \u00e8 stato successivamente riproposto in maniera simile anche in altre trasmissioni condotte da Geppi Cucciari, tra cui \"Che succ3de?\", in onda su Rai 3.\nRubriche.\nIl programma propone diverse rubriche come:\nRubriche della prima edizione del programma e non pi\u00f9 riproposte sono state:"}
{"id": "3374785", "revid": "559014", "url": "https://it.wikipedia.org/wiki?curid=3374785", "title": "Canalolitiasi", "text": ""}
{"id": "3374787", "revid": "47767", "url": "https://it.wikipedia.org/wiki?curid=3374787", "title": "Chiesa di San Leopoldo (Steinhof)", "text": "La chiesa di San Leopoldo (in tedesco \"Kirche zum heiligen Leopold\"; anche detta Kirche am Steinhof, cio\u00e8 \"Chiesa di Steinhof\"), sorge nel sobborgo di Steinhof, alle pendici del Galitzinberges, all'estrema periferia ovest di Vienna. \nRappresenta un capolavoro dell'architettura Secessionista.\nStoria e descrizione.\nIl progetto originale \u00e8 del celebre architetto Otto Wagner, che la concep\u00ec come una moderna casa del signore, diversa da tutte le chiese costruite fino a quel momento e in sintonia con lo stile della Secessione viennese. Edificata tra il 1904 e il 1907, la chiesa sorge all'interno di un ospedale psichiatrico e si trova nel punto pi\u00f9 alto della zona, visibile da quasi ogni punto del distretto. Per enfatizzarne l'aspetto, Wagner concep\u00ec una cupola in rame sproporzionata in grandezza, e dorata.\nLa facciata \u00e8 ricoperta con lastre di marmo di 2\u00a0cm di spessore, integrati con \"chiodi di rame\" nella muratura. Il marmo proviene dalle cave di Carrara. Le torri ai lati dell'ingresso principale sono sormontate da due statue in rame con i due santi patroni della Bassa Austria: san Leopoldo e san Severino.\nL'interno, a pianta centrale, vede la fusione dei bisogni funzionali come cappella di ospedale (pulizia, igiene e separazione dei degenti dal celebrante) e la decorazione visiva. \nPrezioso \u00e8 l'arredo interno, incentrato nel presbiterio dal fastoso baldacchino dorato bizantineggiante opera del 1906-07 di Remigius Geyling, e chiuso dal grande mosaico di fondo raffigurante la \"Promessa dei Cieli\", realizzato su cartoni di Koloman Moser del 1905.\nLe preziose vetrate si devono allo stesso Moser, che le realizza nel 1906-07. Vennero rimosse durante la seconda guerra mondiale e conservate in Cecoslovacchia, da dove vennero riportate nel 1950.\nA causa dei danni subiti nel corso del conflitto, la chiesa \u00e8 stata restaurata due volte: nel 1961-1964 e tra il 2000-2006."}
{"id": "3374788", "revid": "1573940", "url": "https://it.wikipedia.org/wiki?curid=3374788", "title": "Thyenula", "text": "Thyenula \u00e8 un genere di ragni appartenente alla famiglia Salticidae.\nDistribuzione.\nDelle 10 specie oggi note di questo genere, tutte africane, 6 sono endemiche del Sudafrica, 3 dello Zimbabwe e una dell'Egitto.\nTassonomia.\nPotrebbe essere un sinonimo anteriore di Klamathia secondo uno studio di Pr\u00f3szynski del 1987.\nViene considerato, invece, un sinonimo anteriore di Tularosa dall'aracnologa Wesolowska a seguito di uno studio del 1993.\nA dicembre 2010, si compone di 10 specie:"}
{"id": "3374792", "revid": "2373", "url": "https://it.wikipedia.org/wiki?curid=3374792", "title": "Base Druzhnaya 4", "text": ""}
{"id": "3374799", "revid": "123850854", "url": "https://it.wikipedia.org/wiki?curid=3374799", "title": "Lingua caraciai-balcara", "text": "La lingua caraciai-balcara o karatchai-balkar (\u043a\u044a\u0430\u0440\u0430\u0447\u0430\u0439-\u043c\u0430\u043b\u043a\u044a\u0430\u0440 \u0442\u0438\u043b, \"qara\u00e7ay-malqar til\" o \u0442\u0430\u0443\u043b\u0443 \u0442\u0438\u043b \"tawlu til\") \u00e8 una lingua turca parlata nella Federazione Russa, nelle repubbliche di Cabardino-Balcaria e Kara\u010daj-Circassia.\nDistribuzione geografica.\nLa lingua prende il nome dai due gruppi etnici da cui \u00e8 parlata: i Caraciai, stanziati nel territorio della repubblica di Kara\u010daj-Circassia, e i Balcari, che vivono invece nella repubblica di Cabardino-Balcaria. Al censimento russo del 2010 risultava parlata da 305.364 persone.\nDialetti e lingue derivate.\nLa lingua si suddivise in due dialetti: il caraciai, che pronuncia due fonemi /\u02a7/ e /d\u0292/, e il balcaro, che pronuncia i fonemi corrispondenti /\u02a6/ e /z/.\nClassificazione.\nSecondo \"Ethnologue\", la classificazione completa della lingua caraciai-balcara \u00e8 la seguente:\nSistema di scrittura.\nAttualmente per la scrittura viene utilizzato l'alfabeto cirillico, ma in passato si usava l'alfabeto latino.\nAlfabeto cirillico moderno caraciai-balcaro:\nAlfabeto latino modificato basato sul turco (non ufficiale):"}
{"id": "3374800", "revid": "16875", "url": "https://it.wikipedia.org/wiki?curid=3374800", "title": "Tgla7", "text": ""}
{"id": "3374802", "revid": "123836207", "url": "https://it.wikipedia.org/wiki?curid=3374802", "title": "Lingua adigh\u00e8", "text": "La lingua adigh\u00e8 (\u043a\u04cf\u0430\u0445 \u0410\u0434\u044b\u0433\u0430\u0431\u0437\u044d, \"\u010d\u0323\u02b9ax Ad\u0259gabz\u0103\"), anche nota come circasso occidentale, \u00e8 una \nlingua caucasica nordoccidentale parlata in Russia, nella repubblica di Adighezia, e in Turchia.\nDistribuzione geografica.\nLa lingua \u00e8 parlata da varie trib\u00f9 degli Adigh\u00e8.\nSecondo \"Ethnologue\" l'adigh\u00e8 \u00e8 diffuso soprattutto nella repubblica russa di Adighezia, dove si registrano 125.000 locutori, e in Turchia, dove risulta parlato da 278.000 persone. L'idioma \u00e8 attestato anche in Giordania, Iraq, Israele, Repubblica di Macedonia e Siria per un totale di circa mezzo milione di locutori.\nDialetti.\nSecondo \"Ethnologue\" i dialetti dell'adigh\u00e8 sono \"shapsug (sapsug), xhakuchi, bezhedukh (bzedux, bzhedug, temirgoj, chemgui), abadzex (abadzakh, abadzeg), natuzaj (natukhai)\".\nAltre fonti elencano \"natukay, shapsegh, hakuchi, bzehdukh, chemgwi, hatukhay, yegerukay\"."}
{"id": "3374803", "revid": "119871166", "url": "https://it.wikipedia.org/wiki?curid=3374803", "title": "Signoria fondiaria", "text": "Viene definita signoria fondiaria l'autorit\u00e0 che, nel sistema feudale, ogni vassallo esercitava sul suo feudo.\nDiritti.\nLe \"signorie\" furono di diversi tipi, si va dal diritto di coniare moneta e amministrare la giustizia su un determinato territorio a quello di riscuotere pedaggi su strade e ponti. Questo genere di diritti concessi dall'alto prendevano anche il nome di \"feudi\". Le signorie venivano concesse da un potere centrale quando questo si rendeva conto di non essere in grado di controllare direttamente un territorio, di amministrarlo e difenderlo. Il signore poteva far pagare le tasse ai contadini e assegnare a questi ultimi delle \"corv\u00e9e\", cio\u00e8 periodi di lavoro in cui i contadini liberi dovevano svolgere mansioni gratuite per lui. Egli risolveva anche piccole liti e manteneva l'ordine nel suo feudo.\nSignoria di banno.\nEtimologia.\nIl termine viene dal germanico \"ban\", che indicava il diritto dei capi germanici di riunire i membri del clan e di punire atti criminosi.\nIn ambito germanico, gli storici definiscono questa signoria come l'esercizio del potere assoluto (giudiziario, politico e amministrativo) su tutto il territorio da lui governato. Tale potere era per\u00f2 riservato solo ai grandi proprietari terrieri, mentre gli altri esercitavano solo la signoria fondiaria.\nIn Italia.\nLa signoria di banno (anche chiamata signoria banale, bannale o territoriale) fu un istituto medievale nel quale il potere giurisdizionale era esercitato da grandi possidenti terrieri, sia laici sia ecclesiastici, anche su persone e beni non appartenenti al proprio patrimonio fondiario. I signori esercitavano il loro potere grazie al possesso di vassalli.\nLa signoria di banno fu favorita dall'evoluzione del feudalesimo e dall'incastellamento. Tra i secoli IX e X il beneficio feudale da bene temporaneo e personale divent\u00f2 un bene ereditario per via del Capitolare di Quierzy. Questa trasformazione caus\u00f2 un notevole allentamento dei legami di dipendenza dei vassalli dal signore. Quindi l'autorit\u00e0 del sovrano e le sue prerogative del governo vennero meno con il moltiplicarsi dei poteri locali mentre le pi\u00f9 grandi autorit\u00e0 diventavano i signori.\nQuindi la maggior parte dei vassalli esercit\u00f2 sul proprio territorio i poteri di cui in teoria erano solo i depositari. Il signore si assumeva quindi anche il compito di difendere militarmente il territorio (\"dominatus loci\") e di amministrare la giustizia in cambio di tasse in natura o in denaro. Il disporre di un apparato militare permetteva inoltre al signore non solo di percepire multe o ammende, ma di imporre ogni sorta di obblighi. Cos\u00ec la signoria di banno fu un importante fattore di riassetto politico.\nFeudo e Tenure sono due signorie territoriali di banno. Nella prima vige uno 'ius in re propria' mentre nella seconda vige uno \"ius in re aliena\"."}
{"id": "3374806", "revid": "2373", "url": "https://it.wikipedia.org/wiki?curid=3374806", "title": "Base Druzhnaya 1", "text": ""}
{"id": "3374807", "revid": "2373", "url": "https://it.wikipedia.org/wiki?curid=3374807", "title": "Base Druzhnaya 2", "text": ""}
{"id": "3374809", "revid": "2373", "url": "https://it.wikipedia.org/wiki?curid=3374809", "title": "Base Druzhnaya 3", "text": ""}
{"id": "3374814", "revid": "110157", "url": "https://it.wikipedia.org/wiki?curid=3374814", "title": "Je t'aime 2011", "text": "Je t'aime 2011 \u00e8 una compilation formata da due cd di 20 brani ognuno pubblicata il 25 gennaio 2011 per la Universal Records. La compilation debutta alla terza posizione della classifica FIMI, posizione mantenuta per due settimane, per poi raggiungere la seconda posizione durante la terza settimana. La compilation \u00e8 formata dal primo disco contenente solo tracce in italiano, mentre il secondo contiene tracce in lingua straniera."}
{"id": "3374820", "revid": "110157", "url": "https://it.wikipedia.org/wiki?curid=3374820", "title": "Rock Lobster", "text": "Rock Lobster \u00e8 il primo singolo del gruppo musicale statunitense The B-52s, pubblicato nel 1978.\nHa raggiunto la 56\u00aa posizione nella classifica statunitense dei singoli e il primo posto in quella canadese."}
{"id": "3374829", "revid": "179980", "url": "https://it.wikipedia.org/wiki?curid=3374829", "title": "Estadio Atanasio Girardot", "text": ""}
{"id": "3374830", "revid": "1522738", "url": "https://it.wikipedia.org/wiki?curid=3374830", "title": "Hydron", "text": ""}
{"id": "3374837", "revid": "941725", "url": "https://it.wikipedia.org/wiki?curid=3374837", "title": "Il libro nero del cristianesimo", "text": "Il libro nero del cristianesimo, scritto da Jacopo Fo, Sergio Tomat e Laura Malucelli, \u00e8 una raccolta di saggi sugli aspetti pi\u00f9 controversi della storia delle varie dottrine cristiane dalle origini fino ai giorni nostri. La prima edizione \u00e8 stata stampata nell'ottobre del 2000, mentre la seconda edizione aggiornata \u00e8 stata pubblicata nel dicembre 2005.\nStruttura del libro.\nIl libro \u00e8 diviso in quattro parti che seguono la storia del Cristianesimo. La prima (\"Il cristianesimo da setta sovversiva a religione dell'impero romano\") comprende tre capitoli (\"I primi cristiani e l'avvento di Paolo\", \"Costantino e la chiesa imperiale\", \"Le eresie antiche\"). La seconda (\"Il Medioevo\") \u00e8 formata da quattro capitoli (\"Le stragi cristiane sotto Giustiniano\", \"Le conquiste e i crimini di Carlo Magno\", \"Le Crociate: 200 anni di crimini e guerre in nome di Dio\", \"Le eresie medievali\"). La terza parte (\"Modernit\u00e0 e repressione\") contiene i capitoli \"Il divieto al popolo di leggere la Bibbia\", \"L'inquisizione\", \"La caccia alle streghe\", \"La riforma protestante\", \"Le basi religiose della guerra dei trent'anni\", \"Colonialismo e schiavismo\". Segue la quarta parte (\"L'et\u00e0 contemporanea\"), l'epilogo (\"Omert\u00e0, segreti, omissioni e bugie...\") e le appendici (\"Altri eretici\", \"La tortura\", \"Il sequestro dei corpi\", \"La persecuzione dei vecchi credenti in Russia\")."}
{"id": "3374846", "revid": "36426", "url": "https://it.wikipedia.org/wiki?curid=3374846", "title": "Castello di Galbino", "text": "Il castello di Galbino \u00e8 un edificio storico situato presso Anghiari, nella provincia di Arezzo.\nStoria e descrizione.\nRisalente all'incirca al secolo XI, fu fatto modificare dai conti Barbolani di Montauto per poter essere cos\u00ec abitato, e rimase in possesso dell'omonimo ramo collaterale della famiglia fino al XVIII secolo. La decisione di ricostruirlo, dopo l'incendio che lo devast\u00f2 nel 1178, venne presa dal signore del feudo imperiale Federigo (1513-1582) che lo trasform\u00f2 in residenza gentilizia. Aveva una funzione strategica e controllava i collegamenti tra il Valdarno aretino e l'alto corso del Tevere, unitamente al castello di Montauto.\n\u00c8 posto sulla riva destra del torrente Sovara, affluente del Tevere, e la strada provinciale della Libbia (frazione di Arezzo).\nAttualmente \u00e8 un imponente castello-villa residenziale, in contrapposto alla vicina Villa La Barbolana. Con una torre al centro e quattro piccoli torrioni angolari cilindrici, la struttura architettonica appare come un solido quadrilatero murario ingentilito da finestroni rinascimentali e barocchi. Una loggia con colonne in pietra corre lungo l'intera facciata. Nonostante l'impegno tattico la sua posizione topografica \u00e8 precaria, cos\u00ec inserito in una piccola valle con un colle sovrastante. Da qui la fondata ipotesi di una ristrutturazione secentesca, seppure su un antecedente avamposto della pi\u00f9 munita rocca di Montauto. Dai Barbolani pass\u00f2, per matrimonio, ai Velluti Zati duchi di San Clemente, poi ai conti Baldeschi."}
{"id": "3374848", "revid": "122930526", "url": "https://it.wikipedia.org/wiki?curid=3374848", "title": "Quotidiano del Popolo", "text": "Il Quotidiano del Popolo () \u00e8 un giornale quotidiano della Repubblica Popolare Cinese.\nIl giornale \u00e8 un organo del Comitato centrale del Partito Comunista Cinese (PCC), pubblicato in tutto il mondo con una diffusione da 3 a 4 milioni di copie. In aggiunta alla sua edizione principale in lingua cinese, ha edizioni in inglese, giapponese, francese, spagnolo, russo e arabo. Similmente alla relazione della \"Pravda\" con l'Unione Sovietica, il giornale fornisce informazioni dirette sulle politiche e sui punti di vista del Partito. Mantiene una presenza telematica come \"Quotidiano del Popolo Online\" (\u4eba\u6c11\u7f51).\nStoria.\nIl \"Quotidiano del Popolo\" era originariamente un giornale d'organo dell'Ufficio Centrale di Shanxi, Hebei, Shandong e Henan del Partito Comunista Cinese. Nel 1946, l'Ufficio Centrale del Partito Comunista Cinese di Shanxi, Hebei, Shandong e Henan si prepar\u00f2 a fondare un giornale dell'agenzia su larga scala ad Handan, inizialmente proposto con il nome di \"Jinji Luyu Renmin Ribao\" (\u664b\u5180\u9c81\u8c6b\u4eba\u6c11\u65e5\u62a5) o \"Taixing bao\" (\u592a\u884c\u62a5). Il presidente del Comitato centrale del PCC Mao Zedong propose di cambiare il nome in \"Quotidiano del popolo\", e il primo presidente fu Zhang Panshi. Il primo \"Quotidiano del popolo\" fu pubblicato a Xibaipo, contea di Pingshan, provincia di Hebei, il 15 maggio 1946. Il numero inaugurale aveva quattro edizioni, scritte da Mao Zedong e stampate in rosso. Il 1 luglio 1946, Mao Zedong incise personalmente i quattro ideogrammi \u4eba\u6c11\u65e5\u62a5 per i giornali dell'organo dello Shanxi, Hebei, Shandong, Henan e dell'Ufficio centrale di Henan.\nFondazione.\nIl 15 giugno 1948, le diverse edizioni del \"Renmin Ribao\" a livello provinciale si fusero in un unico \"Quotidiano del popolo\" con sede a Lizhuang, contea di Pingshan, provincia dell'Hebei. Il 15 marzo 1949 i suoi uffici furono trasferiti a Pechino e ad agosto divenne ufficialmente il quotidiano del Comitato centrale del PCC, con la numerazione a partire dal 15 giugno dell'anno precedente. \nFin dalla sua fondazione, il \"Quotidiano del Popolo\" \u00e8 stato sotto il diretto controllo degli alti dirigenti del Partito. Deng Tuo e Wu Lengxi svolsero le funzioni di caporedattore rispettivamente nel 1948\u20131958 e nel 1958\u20131966, ma il giornale era in realt\u00e0 controllato dal segretario personale di Mao Hu Qiaomu.\nDurante la Rivoluzione Culturale, il \"Quotidiano del Popolo\" fu una delle poche fonti di informazione dalle quali gli stranieri o i Cinesi potessero capire che cosa stesse facendo il governo cinese. Durante questo periodo, un editoriale nel \"Quotidiano del Popolo\" era considerato una dichiarazione ufficiale della politica del governo e veniva studiato in tutta la nazione. Gli articoli di giornale nel \"Quotidiano del Popolo\" spesso non si leggono in base al contenuto quanto in base al posizionamento. Un gran numero di articoli dedicati a una figura o a un'idea politica sono spesso assunti come segno che il personaggio o l'orientamento menzionati sono in fase di ascesa.\nAncora oggi, gli editoriali del \"Quotidiano del Popolo\" sono ritenuti sia dagli osservatori stranieri che dai lettori cinesi come autorevoli affermazioni circa la politica del governo. Al riguardo, si fa distinzione tra editoriali, commenti e opinioni. Sebbene debbano tutti essere approvati dal governo, essi differiscono nettamente per il grado di autorevolezza ufficiale che contengono. \nDopo Mao.\nDurante la Protesta di piazza Tiananmen del 1989, l'editoriale del \"Quotidiano del Popolo\" del 26 aprile, che condannava \"le parate e le dimostrazioni illegali\", segn\u00f2 un momento significativo nella storia del giornale. L'editoriale aument\u00f2 la tensione tra il governo e i manifestanti, e gli alti dirigenti del PCC discussero se modificarlo.\nDalla met\u00e0 degli anni novanta, il \"Quotidiano del Popolo\" ha fronteggiato un declino dei sussidi governativi combinato con la concorrenza crescente delle fonti giornalistiche internazionali e dei rotocalchi cinesi. Come parte del suo sforzo di modernizzazione, nel 1997 cominci\u00f2 un'edizione in linea, e i forum dei bollettini web, come il Forum per il rafforzamento della nazione nell'edizione cinese, \nIl \"Quotidiano del Popolo\" \u00e8 anche responsabile della pubblicazione del \"Global Times\", un giornale dal forte orientamento nazionalista, e ospita sul suo sito il gi\u00e0 citato Forum per il rafforzamento della nazione.. \nDal 2021 il quotidiano si \u00e8 dotato di un'edizione online in lingua italiana. "}
{"id": "3374851", "revid": "46291", "url": "https://it.wikipedia.org/wiki?curid=3374851", "title": "Ballota", "text": "Ballota (cimiciotta o marrubio) \u00e8 un genere di piante della famiglia Lamiaceae. Comprende circa 35 specie, originarie delle regioni temperate dell'Europa, Africa settentrionale e Asia occidentale, con una biodiversit\u00e0 massima nella regione mediterranea. La specie tipo \u00e8 \"Ballota nigra\".\nIn genere \u00e8 parafiletico e probabilmente verr\u00e0 ridefinito. \u00c8 strettamente collegato ai generi \"Molucella\" e \"Marrubium\". Alcune delle sue specie in precedenza facevano parte del genere \"Marrubium\".\nLe specie di \"Ballota\" sono usate come cibo dalle larve di alcuni lepidotteri come \"Coleophora ballotella\", \"Coleophora lineolea\" e \"Coleophora ochripennella\"."}
{"id": "3374863", "revid": "287204", "url": "https://it.wikipedia.org/wiki?curid=3374863", "title": "Al Polo Australe in velocipede", "text": "Al Polo Australe in velocipede \u00e8 un romanzo di Emilio Salgari, scritto nel 1895. \u00c8 uno dei libri in cui oltre all'avventura, Salgari spazia anche nel genere fantascientifico tipico di Jules Verne, e di cui l'autore veronese \u00e8 uno dei precursori in Italia. L'edizione originale era corredata dai disegni di Giuseppe Garibaldi Bruno.\nTrama.\nLa storia comincia a Baltimora, il 26 ottobre 1892. Al circolo della societ\u00e0 geografica si discute del naufragio di una nave per esplorazioni, l\"'Eira\". Tra due membri, lo statunitense Wilkye, appassionato di velocipedi, e l'armatore inglese Linderman, nasce una disputa sul modo migliore per raggiungere il Polo Sud: il primo sostiene che lo si pu\u00f2 fare in bicicletta, il secondo che \u00e8 indispensabile una nave per infilarsi in qualche passaggio aperto tra i ghiacci e proseguire eventualmente a piedi. I due decidono cos\u00ec di organizzare due diverse spedizioni, in una sfida tra Stati Uniti d'America e Regno Unito. I due equipaggi (ai quali si aggiunge un certo Bisby, commerciante di carni salate desideroso di giungere al Polo per ingrassare e diventare cos\u00ec presidente del club degli uomini grassi) salpano con la stessa nave, la \"Stella Polare\". Il viaggio si conclude senza troppi inconvenienti, eccezion fatta per un'avventura che occorre a Bisby, il quale cade in mare e deve disputare un'accanita lotta contro un albatros prima di essere recuperato dai suoi compagni di viaggio.\nUna volta giunti alla Terra di Graham, la \"Stella Polare\" sbarca l'equipaggio di Wilkye, compreso Bisby, e riparte per cercare un passaggio per giungere nei pressi del Polo. Una volta sistemato una sorta di campo-base, Wilkye parte assieme ai due valenti velocipedisti Ugo Peruschi e John Blunt alla volta del Polo usando un'apposita macchina composta di tre velocipedi uniti spinti da un motore a petrolio; in caso di necessit\u00e0 (avaria o esaurimento delle scorte di carburante), le tre biciclette possono essere separate permettendo cos\u00ec ai tre avventurieri di continuare il viaggio pedalando sul ghiaccio. Il percorso si rivela pi\u00f9 difficoltoso del previsto, e a tre quarti di strada la comitiva esaurisce la scorta di petrolio, venendo cos\u00ec costretta a proseguire con la forza delle proprie gambe, a scapito del tempo necessario alla spedizione, che rischia cos\u00ec di farsi sorprendere dall'arrivo dell'inverno con i suoi freddi.\nI tre giungono felicemente al Polo e vi piantano la bandiera USA, ma sono costretti a ripartire poco dopo per l'imminente arrivo della stagione fredda. Durante il percorso di ritorno, avviene un imprevisto: il freddo ha fatto arretrare i ghiacci su cui si trovano Wilkye e i suoi compagni, che dunque hanno percorso molta meno strada di quanto credessero. Sorpresi dall'inverno, i tre si ritrovano in una situazione disperata, ancora molto lontani dal campo-base, con Peruschi ammalato di scorbuto, a corto di viveri e senza sapere se i loro compagni li attendevano ancora o se credendoli morti erano salpati per cercare rifugio in zone meno inospitali.\nCon grande forza d'animo, i protagonisti decidono comunque di dar fondo a ogni loro energia per proseguire il tragitto verso la Terra di Graham. Durante il percorso per\u00f2 s'imbattono dapprima in alcune tombe di molto recente fattura, che scoprono appartenere al capitano della \"Stella Polare\" ed altri marinai della nave, e successivamente nella spedizione di Linderman, che, non avendo trovato un passaggio tra i ghiacci ed essendo la nave stata distrutta da un iceberg, aveva cercato di proseguire la strada fino al Polo a piedi; una volta constatata l'impossibilit\u00e0 di raggiungerlo, all'arrivo dell'inverno il gruppo aveva ripiegato verso la costa, ma avendo esaurito i viveri, la sua situazione era subito precipitata verso il peggio. Linderman oltretutto aveva anche perso la ragione per la disperazione di non aver raggiunto il tanto agognato Polo Sud.\nRiunite le due spedizioni e facendosi coraggio l'un l'altro, Wilkye conduce i suoi uomini verso il Nord. Strada facendo, il gruppo si imbatte in Bisby mezzo assiderato, il quale era stato abbandonato dai marinai del campo-base perch\u00e9 stava consumando troppo in fretta le rimanenti scorte di viveri. I marinai si erano poi imbarcati su una scialuppa, facendo temere al gruppo di essere stato abbandonato per sempre sulle terre antartiche. In realt\u00e0 i marinai, preoccupati dal ritardo di Wilkye e dei suoi due compagni, erano andati in cerca di aiuto, e trovata una baleniera degli Stati Uniti lungo la rotta, avevano facilmente convinto il suo capitano ad organizzare una spedizione di soccorso giunta al punto giusto, perch\u00e9 il gruppo di Wilkye era allo stremo delle forze.\nRicondotti in patria, Wilkye, Bisby e gli altri marinai sono accolti come eroi. Wilkye va poi avanti a organizzare nuove spedizioni ai due Poli; Bisby diventa un membro fisso della societ\u00e0 geografica; mentre Linderman, completamente ammattito, viene rinchiuso in una casa di cura.\nPersonaggi.\nIl libro si caratterizza per la presenza di pochi personaggi, soprattutto in relazione alla maggior parte degli altri libri di Salgari. Uno dei motivi \u00e8 che a fronte dei protagonisti della vicenda, l'unico vero antagonista non \u00e8 una persona umana, bens\u00ec l'Antartide (o il Polo Sud), con i suoi freddi, i suoi pericoli e le sue terre inospitali. Come un vero e proprio antagonista, l'Antartide \"fa\" di tutto per mettere in difficolt\u00e0 Wilkye ed i suoi compagni, arrivando quasi a sopraffarli; ma questi, facendo leva sul proprio coraggio e sulla forza di volont\u00e0, riescono alla fine ad avere la meglio.\nTemi.\nUn primo tema, forse il pi\u00f9 evidente del libro, \u00e8 quello delle spedizioni polari di scoperta, allora all'apice del loro interesse (il Polo Nord verr\u00e0 poi raggiunto nel 1909 da Peary; due anni dopo il Polo Sud da Roald Amundsen). Oltre a Salgari, altri scrittori come Jules Verne avevano ambientato libri nelle zone polari (\"Le avventure del capitano Hatteras\", ad esempio).\nAltro tema \u00e8 quello della sfida, in questo caso tra Stati Uniti e Regno Unito, per la lotta nella superiorit\u00e0 scientifica e tecnologica. La vittoria \u00e8 assegnata da Salgari agli USA, che in effetti cominciavano ad apparire all'epoca come la nazione pi\u00f9 tecnologicamente avanzata del mondo.\nAnche in questo libro, come in molti altri, Salgari d\u00e0 prova del suo patriottismo; non solo inserendo nella spedizione che scopre il Polo sud un italiano naturalizzato statunitense, ma anche con vari riferimenti nel corso della narrazione, come quando Wilkye, ironizzando sui fallimenti degli esploratori inglesi, afferma \"Ci voleva un italiano, un Cristoforo Colombo, per far sapere ai vostri navigatori che esisteva un altro continente!\"\nLe domande poste da Bisby e dai due velocipedisti a Wilkye hanno scopo didattico: Salgari coglie l'occasione per spiegare fenomeni naturali e diffondere le conoscenze scientifiche presso il pubblico dei suoi lettori (oltre che per fare sfoggio della sua erudizione). Lo stesso Bisby, che di scienza non conosceva nulla, all'ennesima stupefacente risposta di Wilkye esclama \"Ah! Come \u00e8 bella la scienza!... Ed io che la credevo inventata per fare ammattire le persone!...\"\nIl prototipo descritto dall'autore e costituito dalle tre biciclette ricorda il moderno gatto delle nevi; entrambi sono peraltro dotati di ruote cingolate, per meglio avanzare su terreni ghiacciati ed innevati.\nNon essendo mai stati raggiunti due Poli, all'epoca ancora non se ne conosceva la geografia, e numerosi scienziati ed esploratori ritenevano che al di l\u00e0 di una certa latitudine, nei pressi dei Poli si trovasse il cosiddetto \"mare libero\", o \"mare aperto\". Essendo questa un'ipotesi molto suggestiva, \u00e8 senz'indugi abbracciata da scrittori fantasiosi come Salgari e Verne, e difatti nel capitolo XXI, quando i tre protagonisti raggiungono il Polo sud, vi trovano un grande mare, abitato da numerose specie animali.\nIl libro \u00e8 naturalmente caratterizzato da una prevalenza di ambienti esterni su quelli interni (come per la maggior parte della produzione salgariana): l'azione si svolge soprattutto sulla terra antartica e sul ponte della \"Stella Polare\", mentre si svolgono negli interni solo alcune scene (nella societ\u00e0 geografica di Baltimore, nella coperta della \"Stella Polare\" e all'interno della capanna al campo-base nella Terra di Graham).\nIncongruenze salgariane.\nAnche in questo libro compaiono alcune incongruenze tipiche dell'opera di Salgari e che derivavano dalla fretta con cui doveva terminare i propri romanzi per onorare i vari contratti, senza quindi avere il tempo di ricontrollare con la necessaria calma ed attenzione i suoi libri.\nNel capitolo VIII, quando Bisby cade in mare e uccide l'albatros, si dice che prima di essere ritrovato dalla \"Stella Polare\" passa mezz'ora immerso nell'acqua, mentre poco pi\u00f9 avanti, nel capitolo IX, Wilkye dice a Bisby \"vi credevamo nella vostra cabina e ci accorgemmo [che mancavate] solo due ore dopo\". Nel capitolo XVII, inoltre, viene fornita una descrizione di una specie di uccelli chiamati da Salgari \"\u00c6nops Aura\", che erano gi\u00e0 stati descritti nello stesso modo nel capitolo XII. Poche linee dopo, Blunt chiede a Wilkye perch\u00e9 gli oggetti metallici siano sconsigliati nelle zone polari (il freddo li fa attaccare alla pelle, causando delle dolorose bruciature), ma sembra poco credibile che un uomo che parte per una spedizione tanto importante e pericolosa al Polo non sappia una cosa cos\u00ec banale, cos\u00ec come che Wilkye non gliel'abbia gi\u00e0 spiegato prima della partenza."}
{"id": "3374866", "revid": "1522738", "url": "https://it.wikipedia.org/wiki?curid=3374866", "title": "Mylene Farrow", "text": ""}
{"id": "3374867", "revid": "119799014", "url": "https://it.wikipedia.org/wiki?curid=3374867", "title": "Eurofly Service", "text": "La Eurofly Service \u00e8 una compagnia aerea executive con base e sede all'aeroporto di Torino-Caselle.\nStoria.\nLa compagnia venne fondata nel 1978.\nFlotta.\nLa flotta della Eurofly Service \u00e8 composta dai seguenti velivoli:"}
{"id": "3374868", "revid": "125976050", "url": "https://it.wikipedia.org/wiki?curid=3374868", "title": "Elizabeth Gillies", "text": " La sua prima apparizione televisiva \u00e8 stata in \"The Black Donnellys\". Dal 2010 al 2013, ha interpretato Jade West nella serie Nickelodeon, \"Victorious\". Ha avuto un ruolo principale nella serie comica FX, \"Sex &amp; Drugs &amp; Rock &amp; Roll\". Dal 2017, Gillies ha interpretato Fallon Carrington nella serie The CW, \"Dynasty,\" un riavvio dell'omonima serie degli anni '80.\nGillies ha fatto il suo debutto a Broadway all'et\u00e0 di 15 anni nel musical \"13\", interpretando il personaggio di Lucy. \u00c8 anche apparsa in alcuni film, tra cui \"Animal - Il segreto della foresta\" e \"Come ti rovino le vacanze.\"\nBiografia.\nElizabeth Gillies \u00e8 nata a Haworth, nel New Jersey. Ha un fratello minore, nato nel 1996. Gillies ha dichiarato di essere irlandese e di avere una nonna e una bisnonna italiana.\nL'8 agosto 2020 si \u00e8 sposata con il compositore Michael Corcoran.\nCarriera.\n1993\u20132007.\nLa carriera di attrice della Gillies \u00e8 iniziata all'et\u00e0 di 12 anni, quando ha iniziato a recitare in casting locali. Ha rapidamente iniziato ad apparire in spot pubblicitari per aziende come \"Virgin Mobile\".\nIl suo primo ruolo televisivo \u00e8 stato come personaggio ricorrente in \"The Black Donnellys\". Ha dichiarato che non le era permesso di vedere lo spettacolo completo nella sua interezza perch\u00e9 i suoi genitori sentivano che non era appropriato per lei in quel momento. \u00c8 apparsa in tre episodi.\nNel 2008, ha recitato in piccoli ruoli in \"The Clique\", \"Harold\" e \"Locker 514\". Quell'anno \u00e8 stata anche scelta per il ruolo di Lucy in una produzione di Goodspeed del nuovo musical di Jason Robert Brown, \"13\", insieme alla sua futura co-protagonista, Ariana Grande. Pi\u00f9 tardi quell'anno, \"13\" si trasferirono a Broadway, il che lo rese la prima produzione di Broadway ad avere un cast e una band interamente composti da giovane.\nGillies rimase con la produzione fino alla sua chiusura il 4 gennaio 2009.\n2010\u20132014.\nNel 2010, Gillies \u00e8 stata scelta per interpretare il ruolo della cattiva ragazza e dell'antagonista occasionale Jade West nello show televisivo Nickelodeon, \"Victorious\", una sitcom che ruota attorno agli adolescenti in un liceo di arti dello spettacolo a Hollywood. Questo ha segnato la sua seconda volta al fianco della co-star di \"13\", Ariana Grande. Per quanto riguarda il suo personaggio \"Victorious\", Gillies ha detto \"\u00c8 meraviglioso. Adoro interpretare Jade. Dico sempre che non \u00e8 tanto la ragazza \"cattiva\", ma la ragazza \"cattiva\" in molti modi. Ha molte qualit\u00e0 umane per lei, non \u00e8 solo completamente sociopatica. \u00c8 dolce con il suo ragazzo. \u00c8 bello interpretare un personaggio con una certa profondit\u00e0.\" Lo spettacolo \u00e8 stato presentato in anteprima il 27 marzo 2010. Gillies \u00e8 apparsa in diverse canzoni delle colonne sonore \"Victorious\" e \"Victorious 2.0,\" tra cui \"Give It Up\" (duetto con Ariana Grande) e \"Take a Hint\" (duetto con Victoria Justice). Ha anche scritto e registrato la canzone \"You Don't Know Me\" per un episodio di \"Victorious\", ed \u00e8 stata successivamente pubblicata su \"Victorious 3.0\".\nHa prestato il suo talento ad altri spettacoli di Nickelodeon, esprimendo il personaggio di Daphne nella serie animata \"Winx Club\" e registrando la canzone ufficiale di Winx Club, \"We Are Believix\". \u00c8 apparsa anche in un episodio di \"Big Time Rush\" e come concorrente di \"BrainSurge\" e \"Figure It Out\".\nA partire dal 2012, Gillies ha iniziato a recitare in piccoli ruoli fuori da Nickelodeon. Apparizioni notevoli includono \"White Collar\" e \"The Exes\". Nel luglio 2012, \u00e8 stato riferito che Gillies stava lavorando ad un album rock alternativo. \"Victorious\" \u00e8 terminato il 2 febbraio 2013, dopo quattro stagioni. In seguito alla cancellazione della serie, Gillies si \u00e8 presa un po' di tempo libero dalla recitazione.\nNel 2013, \u00e8 stata scelta come Courtney nell'adattamento musicale di \"Jawbreaker\" e ha partecipato a una lettura dello spettacolo a Manhattan. Il musical non \u00e8 stato portato a Broadway. Il 10 dicembre 2013, Gillies ha registrato un duetto con Ariana Grande chiamato \"Santa Baby\" per l'album di Natale \"Christmas Kisses\" della Grande.\nNel 2014, Gillies \u00e8 apparsa nel film horror \"Animal\" come Mandy e nel film \"Killing Daddy\", nel ruolo di Callie Ross. \"Animal\" \u00e8 stato girato nell'estate del 2013 a Manchester, nel Connecticut, ed \u00e8 stato prodotto da Drew Barrymore. Il film presenta anche l'ex co-protagonista di Gillies, Keke Palmer, ed \u00e8 stato rilasciato su iTunes il 17 giugno 2014.\n2015-presente.\nNel 2015, Gillies \u00e8 stata scelta come Heather nel remake di \"Come ti rovino le vacanze\". Il film \u00e8 stato ampiamente distribuito il 29 luglio 2015. Successivamente \u00e8 stata lanciata nella serie comica \"Sex &amp; Drugs &amp; Rock &amp; Roll\" nel ruolo di Gigi, aspirante cantante e figlia di un'ex rock star di nome Johnny Rock, interpretato dal creatore dello show Denis Leary. Lo spettacolo \u00e8 stato presentato in anteprima il 16 luglio 2015 con recensioni contrastanti, ma la performance di Gillies come Gigi \u00e8 stata ben accolta. Lo spettacolo ha funzionato per due stagioni, con il finale della seconda stagione in onda il 1 settembre 2016. Il 9 settembre 2016, FX ha rifiutato di rinnovare lo spettacolo per una terza stagione, annullando effettivamente la serie.\nNel 2017, Gillies \u00e8 stata scelta come Fallon Carrington nella serie televisiva The CW, \"Dynasty\", un riavvio dell'omonima serie degli anni '80. Dopo che Nicollette Sheridan lasci\u00f2 il ruolo della madre di Fallon, Alexis Carrington, verso la fine della seconda stagione, Gillies inizi\u00f2 a interpretare il personaggio temporaneamente, oltre a continuare a interpretare Fallon.\nNel 2018 \u00e8 apparsa nel video musicale di Thank U, Next di Ariana Grande.\nIl 19 novembre 2019, si esibisce durante una tappa dello Sweetener World Tour della sua amica e co-star in \"Victorious\" Ariana Grande. Le due hanno cantato la canzone \"Give It Up\", dalla serie in cui entrambi le attrici hanno recitato.\nNel 2020, pubblica il suo primo EP, \"Songs from Home\", in collaborazione con Seth MacFarlane. L'album, contenente quattro brani, \u00e8 stato pubblicato il 27 agosto.\nDoppiatrici italiane.\nNelle versioni in italiano dei suoi film, Elizabeth Gillies \u00e8 stata doppiata da:"}
{"id": "3374870", "revid": "287204", "url": "https://it.wikipedia.org/wiki?curid=3374870", "title": "Kazanskij rajon", "text": ""}
{"id": "3374872", "revid": "125308520", "url": "https://it.wikipedia.org/wiki?curid=3374872", "title": "Gli orrori della Siberia", "text": "Gli orrori della Siberia \u00e8 un romanzo d'avventura, scritto da Emilio Salgari nel 1900.\nTrama.\nLa vicenda si svolge in Siberia nel XIX secolo.\n27 dicembre 1812. L'ex colonnello del reggimento Finlandia Sergio Wassiloff, polacco trentaseienne nato a Varsavia, e il giovane Ivan Sandorf, studente di Odessa, entrambi esiliati per motivi politici, giungono in piroscafo, scortati da molti cosacchi, a Tobol'sk, da dove i forzati a vita iniziano la marcia a piedi verso la Siberia. Interrogato dall'ispravnik, il capo della polizia, Wassiloff \u00e8 accusato di essere un nichilista, ossia un membro di una setta che lotta per liberare gli slavi dal dominio russo a cui sono soggetti. Wassiloff nega, preoccupato anche per l'amata sorella Maria Fedorovna, ma lascia trasparire la sua simpatia per i nichilisti. Anche a Ivan \u00e8 mossa la stessa accusa, e anch'egli nega, ma ad entrambi sono state trovate carte compromettenti, quindi vengono rinchiusi in uno stanzino ove la temperatura \u00e8 ardente, e per pasto vengono loro servite aringhe salatissime; l'ispravnik spera infatti che la sete li induca a dichiararsi colpevoli. I due per\u00f2 non cedono, e l'ispravnik, capendo che \u00e8 inutile continuare a torturarli, li fa dissetare e ordina che l'indomani si uniscano alla colonna di forzati in marcia verso la Siberia; e poich\u00e9 la colonna \u00e8 gi\u00e0 in marcia da tempo, la devono raggiungere in slitta, trasportati da un gruppo di cosacchi. Iniziano il viaggio attraversando la desolata regione detta Baraba, attraversata solo dalla Wladimirka, la strada che conduce i forzati verso la Siberia, dove questi lavorano pressoch\u00e9 in schiavit\u00f9 e in terribili condizioni nelle miniere. La notte successiva, i due pernottano presso il fal\u00f2 di un pellegrino che gira la Russia in cerca di fondi per la chiesa del suo villaggio. Wassiloff scopre che il pellegrino, Bogadoroff, \u00e8 polacco, e proviene dallo stesso villaggio, Ostrog, dove \u00e8 rifugiata la sorella. Segretamente, gli dona un anello che vale mille rubli e lo incarica di informare la sorella, ancora ignara, che \u00e8 stato esiliato. Il viaggio continua verso la citt\u00e0 di Tomsk, dove per\u00f2 vengono assaliti da una banda di predoni kirghisi. Quando giungono a Tomsk, la catena dei forzati (cos\u00ec detta perch\u00e9 gli sciagurati camminano incatenati tra loro mani e piedi) \u00e8 gi\u00e0 ripartita; la superano e proseguono fino alla tappa successiva (per tappe si intendono le baracche dove i forzati vengono fatti riposare, spesso ammassati in spazi cos\u00ec angusti che devono dormire l'uno sull'altro). Qui scoprono che la catena \u00e8 comandata dal capitano Vladimiro Baunje, un polacco che Wassiloff, durante una battaglia, salv\u00f2 dalla morte. Baunje, fingendo la massima severit\u00e0, si adopera in realt\u00e0 per alleviare le sofferenze dei forzati, giungendo talvolta anche a favorirne la liberazione, e promette aiuto anche a Wassiloff. Giunge alla tappa anche la catena, composta da centinaia di prigionieri, delinquenti comuni e politici, e anche da molti dei loro familiari, donne e bambini che hanno scelto di seguirne la sorte in Siberia. I forzati camminano a volte per migliaia di chilometri, tra le torture dei cosacchi, i supplizi del freddo d'inverno e i morsi dei tafani in estate. I due amici sono trasferiti nella tappa, dove Ivan vorrebbe ribellarsi alle inumane condizioni di vita: ne nasce una lotta con un cosacco, che viene interrotta solo dall'intervento di Baunje, che li fa incatenare come gli altri prigionieri. Dopo una lunga marcia, durante la quale Baunje fornisce ai due del cibo di nascosto, la catena giunge alla citt\u00e0 di Irkutsk; Baunje, per\u00f2, \u00e8 obbligato a ripartire in quanto condurr\u00e0 una nuova catena, e Ivan e Wassiloff sono destinati alla miniera aurifera di Algasithal dove sono costretti a lavorare sotto la minaccia delle fruste. I due parlano tra loro in inglese per non farsi intendere dai sorveglianti, ma cos\u00ec entrano anche in contatto con un altro prigioniero, un ingegnere finlandese di nome Alexis Storn, che rivela loro la presenza di un passaggio segreto verso l'esterno e parla di una possibile fuga.\nPassano due mesi, e dopo un litigio di Wassiloff con una guardia si decide di tentare la fuga: l'ingegnere, Wassiloff, Ivan e altri ergastolani cercano di scappare nottetempo passando da un pozzo abbandonato, ma vengono scoperti e condotti in cella in attesa della punizione. In cella, nascosto nel pane, Wassiloff riceve un biglietto firmato V. B., in cui si dice che la giovane sorella Maria \u00e8 arrivata e veglia su di lui. La giovane, appena ricevuta l'ambasciata del pellegrino, si \u00e8 messa in viaggio verso la Siberia, col fedele servo Dimitri e uno jemskik che conduce la trojka su cui viaggia. Per non creare sospetti, la giovane viaggia senza il passaporto, detto podarosnaia, che serve anche per cambiare i cavalli: per questo \u00e8 partita con cavalli propri molto belli e possenti. Nell'attraversare la Siberia riescono a sfuggire a un branco di lupi, ma sono poi fermati e arrestati da una pattuglia di cosacchi in quanto viaggiavano senza documenti; i tre vengono cos\u00ec condotti in una tappa, dove Maria si finge francese e riesce a fare ubriacare i cosacchi di guardia, in modo che possano fuggire nottetempo mandando incontro ai lupi i cavalli dei cosacchi, in modo che questi ultimi, da loro inseguiti, li trascinino lontano; i cavalli, per\u00f2, inseguono a loro volta la trojka di Maria, che si trova quindi inseguita dai lupi e riesce a rifugiarsi in una caverna, dove trovano degli orsi da cui si difendono con le armi e il fuoco. I tre scoprono che la caverna ha un'altra apertura, presso cui si trovano i cosacchi che si sono messi all'inseguimento, quindi fuggono affrontando ancora i lupi, ancora minacciosi nonostante si sia fatto giorno, ma a un certo punto la trojka si rovescia in una spaccatura apertasi nel ghiaccio, quindi sono costretti a continuare a cavallo e si rifugiano dietro un bastione di ghiaccio, dove incontrano quattro uomini barbuti e vestiti di pelli, forse forzati in fuga. I trio si alleano con essi e i sette, uniti, riescono ad ingannare i cosacchi, chiudendo l'ingresso di una caverna con del ghiaccio: i cosacchi, credendo che sia una chiusura naturale, pensano che i tre siano riusciti a fuggire altrove e se ne vanno. La trojka viene recuperata con l'aiuto dei forzati, ma questi tentano poi di estorcere loro del denaro, obbligando i tre a metterli fuori combattimento, ma una volta ripresa la fuga, si imbattono nuovamente nei cosacchi che questa volta riescono ad arrestarli.\nPer fortuna di Maria, i cosacchi sono comandati dal capitano Baunje, che scopre chi \u00e8 veramente Maria e si offre di aiutarla. La spedizione parte verso le miniere di Algasithal, dove, da un'isba nascosta, assistono al fallito tentativo di fuga di Wassiloff e dei suoi amici. Disposto ad aiutare Wassiloff, Baunje riesce a fargli arrivare il messaggio nascosto nel pane, poi fa in modo che Dimitri e lo jemskik diano fuoco alle costruzioni nei cui pressi Wassiloff \u00e8 imprigionato: nella confusione che segue, riesce a liberare Wassiloff, Ivan e l'ingegnere. Wassiloff pu\u00f2 finalmente rivedere la sorella e, salutato Baunje che resta per aiutare altri sventurati, inizia la fuga, insieme a Ivan e all'ingegnere, verso il lago Baikal, dove viaggiano di notte per non essere visti, per raggiungere poi la Cina. Durante il viaggio, incontrano una pattuglia di cosacchi, e quando i loro cavalli muoiono stremati, sono costretti a rifugiarsi nella capanna di un lebbroso (i lebbrosi vengono costretti a vivere isolati per paura del contagio): i cosacchi li trovano ma non hanno il coraggio di entrare nella jurta. Scesa la notte, la spedizione approfitta della fitta nebbia per raggiungere la foresta. Il giorno seguente vengono raggiunti da un gruppo dei cosacchi di prima, ma i nostri li mettono in fuga, lasciando soltanto un ispettore delle miniere che aveva minacciato Wassiloff, il quale lo sfida a duello a sciabola e lo uccide. Il giorno seguente, i protagonisti avvistano la frontiera mongola e chiedono ospitalit\u00e0 ad una trib\u00f9 di khalkhas, pastori nomadi mongoli, che hanno varcato la frontiera per far pascolare i loro animali. Il loro capo capisce che sono in fuga dai cosacchi, ma si offre di aiutarli in nome dell'ospitalit\u00e0. I nostri cercano di varcare la frontiera mischiati ai khalkhas, ma i cosacchi, allarmati dalla possibile presenza dei fuggiaschi, si insospettiscono. Il capo dei khalkhas manda i fuggitivi verso una torre cinese dove si trovano soldati mongoli, poi guida i khalkhas in una sanguinosa battaglia contro i cosacchi: questi ultimi si prendono le donne e le mandrie, ma i nostri riescono ad ottenere ospitalit\u00e0 nella torre corrompendo le guardie.\nIl mandarino che le comanda, per\u00f2, li fa rinchiudere nella torre e chiama i cosacchi, che cos\u00ec possono arrestare tutti, tranne Ivan che riesce a nascondersi. I prigionieri vengono condotti nel posto di frontiera di Charazainsk, dove Maria torna a fingersi francese in viaggio di studio e dice di avere conosciuto casualmente Wassiloff e l'ingegnere, ottenendo di restare libera con Dimitri e lo jemskik in attesa degli accertamenti. Affittata poi una casa, Maria rivede il capo dei khalkhas, che viene di nascosto avvertito da Ivan che \u00e8 riuscito a contattarlo, e presso cui Maria decide di recarsi segretamente. Intanto Dimitri, fingendo di volergli essere amico, riesce ad avere preziose informazioni da un maresciallo su come vengono sorvegliati Wassiloff e l'ingegnere. Maria incontra Ivan e gli svela il suo piano: si introdurranno nella prigione vestiti da cosacchi fingendo di avere arrestato Dimitri, poi disarmeranno le poche guardie, mentre i khalkhas forniranno i cavalli per la fuga. Il piano riesce: le guardie vengono sorprese, i prigionieri liberati e tutti si danno alla fuga. Prima di lasciare Charazainsk, vengono raggiunti da un folto gruppo di circa trecento predoni khalkhas, decisi a riprendersi il bestiame rimasto nelle mani dei russi (le donne sono gi\u00e0 state liberate). Il colpo riesce, e tutti si dirigono verso la frontiera, ma prima il capo dei khalkhas vuole vendicarsi del mandarino della torre che ha tradito i suoi ospiti: recatisi alla torre, lo costringono alla resa e lo decapitano. Risarciti i khalkhas con tremila rubli, Wassiloff, Maria e Ivan proseguono finalmente per la Cina e alla fine si stabiliscono a Shanghai, dove Maria e Ivan si sposano."}
{"id": "3374873", "revid": "110157", "url": "https://it.wikipedia.org/wiki?curid=3374873", "title": "Kazanskij rajon (Oblast' di Tjumen')", "text": "Il Kazanskij rajon () \u00e8 un rajon dell'Oblast' di Tjumen', nella Russia asiatica; il capoluogo \u00e8 Kazanskoe. Istituito nel 1931, ricopre una superficie di 3.100 chilometri quadrati ed ospitava nel 2010 una popolazione di circa 22.000 abitanti."}
{"id": "3374874", "revid": "109692427", "url": "https://it.wikipedia.org/wiki?curid=3374874", "title": "Hagop Oshagan", "text": "Biografia.\nNacque come \u0545\u0561\u056f\u0578\u0562 \u0554\u056b\u0582\u0586\u0567\u0573\u0565\u0561\u0576 ovvero Hagop Koufedjian nel 1883 a Soloz, un villaggio nei pressi di Bursa, che aveva una popolazione mista di turchi, armeni, tartari, ebrei e altre minoranze. Oshagan fu risparmiata la sorte di molti suoi colleghi scrittori e riusc\u00ec a eludere la polizia segreta turca fino all'inizio del 1918, quando fugg\u00ec da Costantinopoli alla Bulgaria, travestito da ufficiale tedesco. Dopo l'armistizio, ritorn\u00f2 a Costantinopoli nel 1919, dove adott\u00f2 definitivamente il suo cognome letterario. L\u00ec e ha insegnato letteratura, partecipando attivamente alle attivit\u00e0 letterarie della comunit\u00e0 armena. \nAlla fine del 1922, come molti altri intellettuali armeni, lasci\u00f2 Costantinopoli definitivamente dopo l'arrivo delle forze kemaliste. Visse per un breve periodo a Plovdiv, in Bulgaria, e poi ha lavorato come insegnante di letteratura armena in Egitto (1924-1928), Cipro (1928-1935), e la Palestina (1935-1948), dove si fece una grande fama di educatore carismatico e prolifico letterato prolifico.\nMor\u00ec nel 1948 durante una visita ad Aleppo, alla vigilia di una prevista visita ai campi di sterminio di Der Zor, dove centinaia di migliaia di Armeni erano morti dopo la lunga marcia della morte.\nAttivit\u00e0 Letteraria.\nLa vasta produzione letteraria di Hagop Oshagan comprende racconti, romanzi, opere teatrali, e la critica letteraria.\nTra le sue opere pi\u00f9 importanti i romanzi della trilogia \"Haruyr Darvan Meg\" (Cento e uno anni); \"Dzag Bdoog\" (The Harlot), \"La pentola con un buco\", un romanzo, ma il suo opus magnum incompiuto, \"Mnatsortats\" resta \"The Remnant\", un romanzo che ritrae la vita degli Armeni in Armenia occidentale dal 1896 al 1915.\nIn ambito critico letterario pubblic\u00f2 in sei volumi \"Il panorama della letteratura occidentale armena\", dove illustrava e analizzava le opere di scrittori armeni occidentali, in cui sono tra gli altri compresi autori quali Gostan Zarian e Hrand Nazariantz di cui fu anche sodale e amico e collaboratore sulle pagine della rivista \"Mehian\" (Il Tempio Pagano). Questa sua impostazione critico-letteraria ha avuto nel tempo un grande seguito.\nOshagan fu autore di oltre 100 volumi, met\u00e0 dei quali ancora inediti ed in parte ancora custoditi oggi nelle biblioteche turche o armene. Il suo spirito critico fu riconosciuto come straordinario, ed assolutamente utile nelle lettere armene."}
{"id": "3374878", "revid": "1305772", "url": "https://it.wikipedia.org/wiki?curid=3374878", "title": "Kazanskij", "text": ""}
{"id": "3374879", "revid": "1305772", "url": "https://it.wikipedia.org/wiki?curid=3374879", "title": "Zeffiro (cacciatorpediniere 1905)", "text": "Lo Zeffiro \u00e8 stato un cacciatorpediniere della Regia Marina.\nStoria.\nNel 1912 l'unit\u00e0, come del resto tutte le navi gemelle, fu sottoposta a radicali lavori di modifica: l'alimentazione delle caldaie, inizialmente a carbone, divenne a nafta, mentre l'armamento vide la sostituzione dei cannoni da 57/43\u00a0mm con 4 pezzi da 76/40, e dei quattro tubi lanciasiluri da 356\u00a0mm con altrettanti da 450\u00a0mm. Anche la sagoma della nave fu profondamente modificata: dai due corti e tozzi fumaioli esistenti si pass\u00f2 a tre fumaioli di minori dimensioni e forma pi\u00f9 snella.\nLo \"Zeffiro\" partecip\u00f2 ad uno dei primi scontri della guerra italo-turca. Nel pomeriggio del 29 settembre 1911 prese parte, insieme a numerose altre siluranti, ad uno scontro con due torpediniere turche, la \"Tokat\" e l\u2019\"Antalya\", uscite dal porto di Prevesa. Lo \"Zeffiro\", insieme ai cacciatorpediniere \"Alpino\" e \"Carabiniere\" ed alla torpediniera \"Spiga\", circond\u00f2 l\u2019\"Antalya\", che, gravemente danneggiata, and\u00f2 ad incagliarsi e venne catturata, per poi essere finita a cannonate dall\u2019\"Alpino\" (anche la \"Tokat\" fu poi affondata da altre navi italiane insieme ad una cannoniera).\nNel 1914-1918, a seguito di ulteriori modifiche, sullo \"Zeffiro\" furono installate le attrezzature necessarie a posa 10-16 mine.\nAll'entrata dell'Italia nella prima guerra mondiale lo \"Zeffiro\" faceva parte della IV Squadriglia Cacciatorpediniere, di base a Brindisi, che formava unitamente ai cacciatorpediniere \"Ascaro\", \"Alpino\", \"Carabiniere\", \"Pontiere\" e \"Fuciliere\". Comandava la nave il capitano di corvetta Arturo Ciano.\nA due ore dalla dichiarazione di guerra, alle due di notte del 24 maggio 1915, lo \"Zeffiro\" imbocc\u00f2 il canale navigabile che portava a Porto Buso, localit\u00e0 della laguna di Grado ove sorgevano una caserma ed un porticciolo austroungarici. Giunto a circa 500 metri dalla caserma (intorno alle 3 di notte), il cacciatorpediniere lanci\u00f2 un siluro contro il pontile, danneggiandolo, distrusse i motoscafi e le imbarcazioni l\u00ec ormeggiate, cannoneggi\u00f2 la caserma e la torretta di guardia danneggiandole ed incendiandole; della guarnigione, 11 uomini rimasero uccisi nel cannoneggiamento od annegarono nel tentativo di fuggire, 23 \u2013 solo 6 dei quali, tuttavia, erano effettivamente a Porto Buso al momento dell'attacco \u2013 raggiunsero le proprie linee, 48, compreso l'ufficiale comandante, tenente Mareth, si arresero e furono presi a bordo dello \"Zeffiro\", che li condusse a Venezia, ove giunse alle 6 del mattino.\nIl 30 aprile 1916 la nave salp\u00f2 per posare un campo minato al largo di Sebenico, ma s'imbatt\u00e9 nelle navi ospedale \"Anfitride\" e \"Tirol\" e dovette quindi rientrare alla base. Nelle notti tra il 3 ed il 4 e tra il 4 ed il 5 maggio lo \"Zeffiro\" ed il \"Fuciliere\" poterono effettuare la posa di un campo minato nelle acque di Sebenico.\nAll'alba del 12 maggio 1916 l'unit\u00e0 \u2013 al comando del capitano di fregata Costanzo Ciano, fratello del precedente comandante, e con a bordo in qualit\u00e0 di pilota il tenente di vascello ed irredentista Nazario Sauro \u2013, con l'appoggio dei cacciatorpediniere \"Alpino\" e \"Fuciliere\" e delle torpediniere costiere \"40 PN\" e \"46 OS\", penetr\u00f2 nel porto di Parenzo; un gruppo di marinai dello \"Zeffiro\" (frattanto raggiunto anche dalle altre navi), tra cui lo stesso Sauro, catturarono un gendarme e si fecero indicare la posizione di un hangar per aerei, contro il quale alle 4.50 inizi\u00f2 un cannoneggiamento che dur\u00f2 una ventina di minuti. Mentre l'hangar era danneggiato da qualche colpo da 76\u00a0mm delle navi italiane, queste venivano a loro volta prese di mira dal tiro delle batterie costiere e poi da 10 idrovolanti (che si scontrarono con due velivoli italiani ed uno francese); tutte le unit\u00e0 riuscirono comunque a rientrare alla base, lamentando per\u00f2 qualche danno, quattro morti ed alcuni feriti.\nIl 18 luglio dello stesso anno lo \"Zeffiro\" train\u00f2\u00a0\u2013 fino ad una ventina di miglia da Meleda \u2013 ed appoggi\u00f2, insieme alle torpediniere \"Climene\" e \"Procione\", tre idrovolanti (\u00abL 141\u00bb, \u00abL 156\u00bb, \u00abL 157\u00bb) che effettuarono un'infruttuosa incursione nel canale della Morlacca (tra Pago e la costa dalmata), che si risolse senza risultati e con la perdita di due velivoli.\nIl 24 settembre 1917 \"Zeffiro\", \"Pontiere\" e \"Carabiniere\" salparono da Venezia per intervenire in uno scontro tra le torpediniere costiere \"9 PN\", \"10 PN\", \"11 PN\" e \"12 PN\" e quattro cacciatorpediniere austro-ungarici, ma il combattimento ebbe termine, in seguito all'intervento di aerei italiani, prima dell'arrivo delle navi salpate da Venezia.\nNel primo dopoguerra, tra il 1919 ed il 1921, la nave sub\u00ec nuove modifiche alle sovrastrutture ed all'apparato motore: vennero eliminati una caldaia e di conseguenza uno dei tre fumaioli, mentre la sovrastruttura della plancia venne arretrata. In seguito a tali modifiche la potenza dell'apparato motore scese a 3400 HP, e la velocit\u00e0 a 25 nodi. Venne inoltre sbarcato un pezzo da 76\u00a0mm, rimpiazzato da una mitragliera contraerea da 6,5/80\u00a0mm.\nDeclassato a torpediniera nel luglio del 1921, lo \"Zeffiro\" fu radiato nel marzo 1924 ed avviato alla demolizione."}
{"id": "3374880", "revid": "124645998", "url": "https://it.wikipedia.org/wiki?curid=3374880", "title": "DeShawn Sims", "text": ""}
{"id": "3374891", "revid": "38832329", "url": "https://it.wikipedia.org/wiki?curid=3374891", "title": "Pace di Turku", "text": ""}
{"id": "3374893", "revid": "38832340", "url": "https://it.wikipedia.org/wiki?curid=3374893", "title": "Kazansky", "text": ""}
{"id": "3374894", "revid": "436907", "url": "https://it.wikipedia.org/wiki?curid=3374894", "title": "The Blue Room E.P.", "text": "The Blue Room E.P. \u00e8 il secondo EP del gruppo musicale britannico Coldplay, pubblicato l'11 ottobre 1999 dalla Parlophone.\nDescrizione.\nContiene alcuni brani provenienti dall'EP precedente (come \"Bigger Stronger\" e \"Such a Rush\") ed altri che verranno inseriti nell'album di debutto \"Parachutes\", come \"Don't Panic\" (il quale divenne il quarto singolo estratto dall'album).\nIl disco venne stampato inizialmente in una tiratura limitata a copie, venendo successivamente ristampato nel 2001.\nLa copertina dell'album fu estratta da un numero del National Geographic Magazine del 1997.\nIl brano \"See You Soon\" diventer\u00e0 successivamente parte integrante della scaletta dell\"'A Rush of Blood to the Head Tour\" e verr\u00e0 inserito nell'album dal vivo \"Live 2003\"."}
{"id": "3374895", "revid": "287204", "url": "https://it.wikipedia.org/wiki?curid=3374895", "title": "Le stragi della China", "text": "Le stragi della China, conosciuto anche col titolo Il sotterraneo della morte, \u00e8 un romanzo romanzo di avventura di Emilio Salgari del 1901.\nVenne pubblicato inizialmente da Salgari sotto lo pseudonimo di cap. Guido Altieri (come varie opere successive, tra cui \"La montagna d'oro\" dello stesso anno).\nTrama.\nLa vicenda si svolge in Cina dal giugno 1900, periodo in cui \u00e8 in atto la Rivolta dei boxer.\n1. Le rovine di Khang-hi. Il mandarino Ping-Ciao e il manci\u00f9 Sum, ufficiale della guardia imperiale, si recano alle rovine di Khang-hi, dove si svolger\u00e0 una riunione del \"Giglio azzurro\", societ\u00e0 segreta che appoggia il movimento dei boxer, che vogliono distruggere gli occidentali e scacciare dalla Cina cristiani ed europei. Ping-Ciao odia in particolare un prete, il missionario padre Giorgio, che accusa di avere convertito al cattolicesimo suo figlio Wang.\n2. Il capo del Giglio azzurro. Alla riunione assiste anche il quindicenne Sheng, guardiano delle rovine. Egli per\u00f2 \u00e8 anche al servizio del diciottenne Enrico Muscardo, figlio dell'imprenditore ed ex bersagliere Roberto, fratello di padre Giorgio, in Cina per affari al seguito del missionario. Sheng corre ad avvertire Enrico che un imminente pericolo minaccia lui e la sua famiglia.\n3. Il missionario. Sheng ed Enrico giungono a Ming, piccolo villaggio roccaforte del cattolicesimo, ed avvertono del pericolo anche padre Giorgio. Roberto \u00e8 fuori dal villaggio: si \u00e8 recato a radunare alcuni operai.\n4. La strage. Un numeroso gruppo di boxer, composto da cinesi feroci ma malvestiti e male armati, comandato da Ping-Ciao, che vuole catturare vivo padre Giorgio per torturarlo, fa irruzione nel villaggio, uccide molti abitanti e mette a fuoco le case. Padre Giorgio, Enrico, Sheng e pochi cinesi riescono a resistere barricati finch\u00e9 odono il ritorno di Roberto.\n5. Il mandarino prigioniero. Roberto torna con alcuni operai italiani e un gruppo di cinesi: sono ben armati e riescono a mettere in fuga i boxer. Catturano casualmente Ping-Ciao, che prima di essere riconosciuto finge di essere a sua volta vittima dei boxer. Padre Giorgio, per\u00f2, in nome degli insegnamenti del cristianesimo, decide di perdonarlo e lasciarlo libero.\n6. L'agguato. Gli scampati alla strage fuggono dal villaggio per raggiungere il Canale Imperiale, sul quale intendono fuggire a bordo di alcune giunche. I boxer tendono loro un agguato, ma Roberto, forte della sua esperienza di bersagliere, organizza brillantemente la resistenza e giungono infine ad un fiume.\n7. Il traditore. Prima che riescano a salire sulle barche sono ancora assaliti dai boxer, che uccidono tutti i cinesi del gruppo. Con gli occidentali resta il solo Sheng, a bordo di una sola barca. Fanno una sosta presso una casa abbandonata per procurarsi cibo (qui liberano un pazzo tenuto in una gabbia secondo l'uso cinese), poi si fermano per la notte sull'isolotto di un pescatore, che dapprima \u00e8 diffidente, poi offre loro ospitalit\u00e0.\n8. Il fiume di fuoco. Ma il pescatore li tradisce: di notte, avverte i boxer, che, guidati ancora da Ping-Ciao, cercano di catturare i fuggitivi appiccando il fuoco alla vegetazione alle rive del fiume. Roberto Muscardo si avvede in tempo del pericolo, e riprendono la fuga riuscendo finalmente a raggiungere la giunca con la quale sperano di continuare la fuga con pi\u00f9 tranquillit\u00e0.\n9. Sul Canale Imperiale. Con la giunca di Men-li, vecchio cinese convertito, cominciano a navigare verso Tientsin, dove sperano di trovare le truppe occidentali venute a combattere i boxer che stringono d'assedio a Pechino, senza che l'imperatrice riesca a contrastarli, le legazioni straniere. Lungo il Canale Imperiale incontrano barche messe a guardia da Ping-Ciao; Men-li finge di essere anch'egli al servizio del mandarino e inganna le guardie, ma poco dopo sentono approssimarsi altre barche dei boxer e non hanno altra scelta che affondare la giunca e rifugiarsi in una palude vicina.\n10. La laguna della morte. Attraversano una putrida palude, detta \"della morte\" per le cattive esalazioni delle acque, e trovano riparo in un tempio buddista abbandonato. Poco dopo sentono in lontananza i latrati del cane di Men-li, che il vecchio aveva abbandonato sulla giunca per non avere intralci nella fuga, e temono che li abbia seguiti aiutando i boxer a trovarli.\n11. Il cane del pescatore. E infatti \u00e8 proprio cos\u00ec: i boxer, sempre comandati da Ping-Ciao e da Sum, che odia gli europei perch\u00e9 uno di essi ha ucciso suo fratello, si sono fatti guidare dal cane, che poi hanno ucciso, e si apprestano ad assaltare il tempio.\n12. La vittoria dei banditi. I boxer irrompono nel tempio e, nonostante la strenua difesa degli assediati, hanno la meglio: tutti rimangono uccisi, tranne Sheng, Enrico, Roberto e padre Giorgio, che Ping-Ciao fa catturare vivi per poterli torturare.\n13. Il campo di Palikao. I prigionieri vengono condotti a Palikao, nel settentrione, ove si trova un grande campo di boxer. Sono chiusi in gabbie, tranne Roberto, che viene imprigionato in un pesante asse di legno detto \"kangue\" che gli stringe testa e polsi. Durante il cammino possono vedere Pechino in fiamme, in preda alla rivolta dei boxer. A Palikao, vengono condotti nel cosiddetto \"campo della giustizia\", in cui i cristiani vengono sottoposti ad orribili torture.\n14. Il supplizio di pettini. Padre Giorgio \u00e8 condannato al \"supplizio di pettini\" (che consiste nel far ondeggiare con una fune il condannato tra due file di denti aguzzi), ma prima che il supplizio cominci Ping-Ciao lo ferma. Egli vuole sapere dove si trova il figlio Wang, che non vede da quando si \u00e8 convertito: gli dicono che \u00e8 a Pechino (in realt\u00e0 da due anni padre Giorgio non ha sue notizie), e Ping-Ciao decide che condurr\u00e0 padre Giorgio a Pechino per cercare Wang. Gli altri resteranno al campo, dove, per\u00f2, operano segretamente delle societ\u00e0, (la \"Croce gialla\" e la \"Croce di Pei-ho\"), che si occupano di mettere in fuga i cristiani prigionieri o di attenuare le loro sofferenze.\n15. La fuga. Padre Giorgio parte con Ping-Ciao per Pechino. Gli altri riescono a liberarsi grazie al capo della \"Croce gialla\" che d\u00e0 loro coltelli e intontisce le guardie con l'oppio. Poi vengono liberati anche dodici cinesi cristiani condannati a morire di fame. Ottenuti cavalli e abiti, si dirigono verso Pechino: fingono di essere boxer che hanno catturato dei cristiani, e riescono ad entrare in citt\u00e0, sconvolta dalla rivolta.\n16. Gli orrori di Pechino. A Pechino prendono possesso di una ricca casa abbandonata, poi il giorno successivo si mettono in contatto con il gruppo locale della \"Croce gialla\", il cui capo propone di far rientrare Wang dalla Mongolia, dove sa che \u00e8 rifugiato, e di intraprendere qualche iniziativa nei quattro o cinque giorni che saranno necessari per il suo arrivo. Roberto ed Enrico hanno modo di vedere come Pechino, e in particolare le legazioni straniere, sono messe in pericolo dalla rivolta.\n17. La caccia al mandarino. Approfittando del fatto che Ping-Ciao e Sum, in quanto contemporaneamente rappresentanti imperiali e alleati dei boxer, girano per la citt\u00e0, si decide di tendere loro un agguato nella casa di Ping-Ciao nella zona chiamata \"mongola\" di Pechino, destinata a stranieri e cinesi normali (mentre padre Giorgio \u00e8 prigioniero nell'inespugnabile zona imperiale, detta citt\u00e0 \"tartara\"): Sum viene catturato, ma Ping-Ciao riesce a fuggire.\n18. La confessione di Sum. Sum, minacciato di morte, rivela che padre Giorgio \u00e8 prigioniero in un sotterraneo della casa di Ping-Ciao, e che il giorno dopo le porte della citt\u00e0 tartara saranno aperte, perch\u00e9 l'imperatrice \u00e8 stata destituita dall'usurpatore Tuan, che ricever\u00e0 i capi dei rivoltosi boxer per accordarsi con loro. Il capo della \"Croce gialla\" costringe Sum a firmare un lasciapassare, col quale Roberto, Enrico e quelli della setta entreranno nella citt\u00e0 tartara per cercare di liberare padre Giorgio.\n19. La prigione nera. Roberto, Enrico (sotto vesti cinesi) e gli affiliati della Croce gialla entrano nella citt\u00e0 tartara e trovano la casa di Ping-Ciao, vi sono solo servi perch\u00e9 il padrone \u00e8 impegnato nelle riunioni con i capi boxer. Fanno irruzione e costringono i servi a rivelare dove \u00e8 nascosto padre Giorgio: egli si trova in un \"carcere nero\", un pozzo mezzo pieno di immondizie dove i condannati vengono calati e quasi lasciati morire di fame. Riescono a tirare fuori padre Giorgio ma \u00e8 troppo tardi: appena estratto, il missionario, provato dalla fame e dalla prigionia, muore. In quel momento si ode giungere la guardia imperiale.\n20. Rinchiusi nel sotterraneo. Ping-Ciao, avvertito della cattura di Sum, \u00e8 accorso alla sua casa per accertarsi delle sorti del missionario: lo trova morto tra le braccia del fratello. Roberto, Enrico e gli affiliati della \"Croce gialla\" rimangono intrappolati nel sotterraneo dove si trovava il pozzo prigione di padre Giorgio: Ping-Ciao, che ormai dispera di riuscire a sapere dove si trova il figlio Wang, decide di eliminarli facendoli annegare.\n21. La vendetta del gigante. Gli imprigionati tentano una disperata sortita, ma sono catturati. Il capo della \"Croce gialla\", un uomo di statura gigantesca, riesce a nascondersi, esce all'improvviso, ferisce mortalmente Ping-Ciao e fugge. Gli altri stanno per essere fucilati, ma in quel momento giunge Wang: Ping-Ciao gli chiede perdono per avere ucciso padre Giorgio, ordina che Roberto, Enrico e gli altri non vengano fucilati, poi muore.\nEpilogo. Wang riesce a portare in salvo Roberto ed Enrico, evitando che finiscano vittime della rivolta che ancora impazza, cos\u00ec i due, con Sheng che li ha sempre seguiti fedelmente, possono imbarcarsi su una delle navi italiane giunte con le truppe occidentali per cercare di soffocare la rivolta dei boxer."}
{"id": "3374901", "revid": "591760", "url": "https://it.wikipedia.org/wiki?curid=3374901", "title": "Il sotterraneo della morte", "text": ""}
{"id": "3374902", "revid": "599013", "url": "https://it.wikipedia.org/wiki?curid=3374902", "title": "Coppa Davis 2011 Zona Americana Gruppo II", "text": "Il Gruppo II della Zona Americana (\"Americas Zone\") \u00e8 il secondo livello di competizione della Zona Americana, una delle tre divisioni zonali della Coppa Davis 2011.\nTeste di serie:\nAltre:"}
{"id": "3374904", "revid": "1318658", "url": "https://it.wikipedia.org/wiki?curid=3374904", "title": "Ballando con le stelle (settima edizione)", "text": "La settima edizione di Ballando con le stelle \u00e8 andata in onda dal 26 febbraio al 30 aprile 2011 su Rai 1 ed \u00e8 stata condotta da Milly Carlucci con la partecipazione di Paolo Belli e la sua band. Questa edizione \u00e8 stata vinta dall'attore Kaspar Capparoni e la ballerina Yulia Musikhina.\nRegolamento.\nIl regolamento prevede che al programma partecipano dodici personaggi famosi che, in coppia con altrettanti maestri di ballo, si devono mettere in gioco per apprendere le regole della danza sportiva e per contendersi, settimana dopo settimana, l'accesso alla finale. In ogni puntata, una giuria tecnica, composta da cinque elementi fissi, \u00e8 tenuta a valutare l'aspetto prettamente tecnico nonch\u00e9 l'aspetto pi\u00f9 artistico comprendente costumi, presenza scenica e mimica facciale dei ballerini; ma alla fine sono gli spettatori da casa, tramite il televoto, a decidere chi tra le coppie di ballo dovr\u00e0 vincere. Anche quest'anno, contemporaneamente al torneo principale, in ogni puntata, sono stati riservati spazi a ospiti famosi che sono diventati ballerini per una sera e vengono giudicati dalla giuria. I punti da essi ottenuti sono sommati ai punti di una coppia a rischio eliminazione. Comunque, ci sar\u00e0 anche una puntata dedicata al \"ripescaggio\" di coppie eliminate. Il programma \u00e8 basato sul format originale della rete televisiva britannica BBC: \"Strictly Come Dancing\".\nLa trasmissione \u00e8 trasmessa in diretta dagli studi Rai del Foro Italico di Roma.\nCoppie.\nGiuria.\nIl giornalista Lamberto Sposini, colpito da una grave emorragia cerebrale nel pomeriggio del 29 aprile, non partecipa alla puntata finale del 30 aprile 2011.\nTabellone.\nLegenda:"}
{"id": "3374906", "revid": "38832600", "url": "https://it.wikipedia.org/wiki?curid=3374906", "title": "Cattedrale della Nostra Signora di Kazan", "text": ""}
{"id": "3374907", "revid": "1543377", "url": "https://it.wikipedia.org/wiki?curid=3374907", "title": "Avan Jogia", "text": "Biografia.\nAvan Jogia nasce a Vancouver, nella Columbia Britannica, il 9 febbraio del 1992 da padre inglese, figlio di immigrati indiani originari del Gujarat, e da madre canadese di origini inglesi, gallesi e tedesche. Nella citt\u00e0 natale, Jogia frequenta diverse scuole, come la \"Killarney Secondary School\" e la \"King George Secondary School\", per poi lasciare gli studi durante il decimo anno per diventare attore. \u00c8 il cofondatore della fondazione \"Straight But Not Narrow\", che si occupa di combattere l'omofobia, insieme a Heather Wilke e Andre Pochon.\nCarriera.\nIl suo primo ruolo \u00e8 nel 2006, quando interpreta Danny Araujo, fratello minore di Gwen Araujo, nel film per la televisione ', diretto da Agnieszka Holland. L'anno seguente appare anche nella serie di The CW \"Aliens in America\" come Sam e, tra il 2008 e il 2009, \u00e8 in ' e \"Spectacular!\", entrambi film per la televisione di Nickelodeon. Sempre nel 2009 interpreta Ben Stark in \"Caprica\", serie televisiva spin-off di \"Battlestar Galactica\"\nA marzo 2010 Jogia debutta nel ruolo di Beck Oliver nella serie televisiva \"Victorious\" e ricopre lo stesso ruolo anche nell'episodio cross-over \"iParty con Victorious\" della quarta stagione di \"iCarly\". Nel 2011 \u00e8 il protagonista del film \"Finding Hope Now\" e presenta, insieme a Daniella Monet, la premi\u00e8re di \"Transformers 3\", tenutasi il 28 giugno 2011 a Times Square, New York.\nNel 2015 interpreta il ruolo principale nella serie televisiva \"Tut - Il destino di un faraone\", con regia di David Von Ancken \nNel 2021 ottiene il ruolo di Leon Scott Kennedy nel film reboot \"\", basato alla serie di videogiochi della Capcom, diretto da Johannes Roberts.\nDoppiatori italiani.\nNelle versioni in italiano dei suoi film, Avan Jogia \u00e8 stato doppiato da:"}
{"id": "3374908", "revid": "287204", "url": "https://it.wikipedia.org/wiki?curid=3374908", "title": "Pi\u00f9 lontana della luna", "text": "Pi\u00f9 lontana della luna \u00e8 un romanzo del 2007 di Paola Mastrocola.\nTrama.\n25 ottobre 1970.\nLa quindicenne Lidia, ragazza solitaria e con poche amicizie, vive a Stupinigi, nei pressi di Torino, in una ex scuderia della Palazzina di caccia dei Savoia. Aiuta la madre Teresa che vende verdura al mercato. Il padre Sergio \u00e8 un operaio FIAT ossessionato dal passaggio alla categoria superiore, la \"prima super\". Possiedono un cavallo, Pino, avuto in eredit\u00e0.\nLidia offesa dai continui inviti rivolti da tota Nita, un'anziana vicina di casa, a cercarsi un fidanzato, scappa di casa dicendo ai genitori che \u00abva a fare il trovatore\u00bb.\n1970-1975.\nLidia, anche se non ha studiato, ha una passione per la poesia e per l'\"amore da lontano\" dei trovatori, che le \u00e8 nata leggendo una voce a caso, quella su Bernart de Ventadorn, in una voluminosa ma inutilizzata enciclopedia che i genitori le hanno comprato in previsione di studi futuri, e che continueranno a pagare a rate per anni.\nIl concetto di amore da lontano le viene spiegato da Antonietta Bucchia, figlia di un carabiniere amico di famiglia, di tre anni pi\u00f9 grande, che studia alle magistrali e le presta un volume di poesie.\nQuando Lidia scappa di casa, va a Milano a trovare Diego, che aveva conosciuto al mare qualche mese prima, che dapprima nemmeno la riconosce, poi la ospita per poco tempo prima che Lidia torni a casa, delusa dall'esperienza. I suoi si convincono che Diego sia il suo fidanzato, cos\u00ec lui viene a trovarla qualche volta, ma ben presto la storia finisce.\nLidia continua a cercare il suo amore da lontano, e finisce per frequentare lo studio di un barbuto pittore cliente della madre, facendogli credere che vuole studiare pittura. Viene usata come modella, poi scopre che il pittore \u00e8 un ricco avvocato che dipinge per noia, e anche questa storia svanisce.\nNegli anni seguenti, Antonietta viene totalmente assorbita dai movimenti politici di sinistra, in cui cerca di coinvolgere anche Lidia, che fa fatica a capirne le ragioni. Antonietta, con disperazione del padre carabiniere, viene anche arrestata per un breve periodo. Lidia viene spinta dalla madre, tramite la figlia di una collega, a frequentare ambienti molto diversi, che Lidia chiama \u00abgli amici del bowling\u00bb, dal luogo in cui si ritrovano; nemmeno questi legami entusiasmano Lidia, sempre presa dalla poesia e dal pensiero per amori poetici.\nUn cambiamento sembra avvenire quando tota Nita, disperata per la morte della cagna Doda, vende la casa e arriva un nuovo vicino che presenta a Lidia il nipote, Paolo Tarlabusi, neoingegnere che aspetta con ansia di entrare in FIAT. Lidia comincia a desiderare un amore normale, \u00abda vicino\u00bb, e vuole dare soddisfazioni ai genitori che vede invecchiare, cos\u00ec accetta di fidanzarsi con Paolo e ha con lui le prime esperienze sessuali. Qualche mese dopo si comincia ad organizzare il matrimonio. Ma il giorno in cui vengono consegnati i mobili, nella casa di Carmagnola dove dovrebbero abitare insieme ai genitori di Paolo, Lidia, terrorizzata dall'incombente normalit\u00e0 che vede arrivare nella sua vita, scappa a cavallo di Pino, che ha imparato a cavalcare senza rivelarlo al padre.\n1975-1980.\nCon Pino, Lidia vaga per un po' a Torino, poi si spinge sempre pi\u00f9 lontano, supera gli Appennini, passa qualche giorno a Parma, e infine si ferma in un piccolo paese, Tordalga, dove in un prato ha conosciuto Glauco, appassionato di aikid\u014d che si sta allenando.\nLidia sistema Pino in un maneggio e riesce a trovare lavoro come commessa in un negozio di scarpe. Diviene molto amica della figlia dei proprietari, Margherita, che si fa chiamare Ghitti e le trova un alloggio.\nLidia scopre che Glauco, impiegato alle Poste, \u00e8 sposato ed ha due bambini, ma questo non la turba, anzi le sembra che la condizione di Glauco sia un aiuto nella ricerca dell'amore perfetto, perch\u00e9 potranno frequentarsi senza pensare a programmare il futuro. Le cose per\u00f2 si complicano quando Glauco decide di far conoscere a Lidia la sua famiglia: diventa molto amica anche della moglie di Glauco, Ester, dolce e bruttina, e gli incontri clandestini in hotel con l'amante diventano fonte di rimorsi. La situazione peggiora ancora quando Ester chiede a Lidia di fare da madrina ai bambini per la prima comunione.\nLidia comincia a sentirsi esasperata. Alla fine dell'estate seguente Ghitti, senza dire nulla a Lidia, va a Torino a trovare i suoi genitori, che Lidia da circa un anno non vedeva. Al ritorno di Ghitti, Lidia decide di troncare la relazione con Glauco, riprende Pino e si trasferisce a Pisa, dove \u00e8 ancora Ghitti che l'aiuta trovandole una casa e un lavoro di venditrice porta a porta per l'Einaudi.\nA Pisa, dopo un paio di tentativi fallimentari con due ragazzi di trovare il tanto sospirato amore da lontano, Lidia, invitata da Ghitti, appassionata di teatro, va a vedere lo spettacolo di un illusionista. Riesce a parlargli, lui la saluta come se si conoscessero da sempre, Lidia ne resta folgorata e inizia la loro relazione. L'uomo sembra molto pi\u00f9 anziano di lei, ma Lidia non gli chieder\u00e0 mai l'et\u00e0. \u00c8 il 27 marzo 1978.\nL'illusionista si chiama Micael Danquerre, \u00e8 di origini miste tedesche e olandesi e un tempo faceva il pilota di aerei, ma dopo la morte della moglie ha scelto di fare l'artista, un modo, dice per \u00abraccontarsi che la morte non esiste\u00bb. Lidia e Micael passano pochi giorni allegri e spensierati a Pisa, poi lui deve partire per continuare la sua tourn\u00e9e, che prevede una tappa in Finlandia. Lidia \u00e8 triste ma anche felice che lui parta: tra loro c'\u00e8 un'intesa perfetta, che con la partenza diventa \u00abun amore fermo, che non nasce e non muore, da tenere soltanto nella mente\u00bb; le sembra di avere trovato l'amore perfetto. \nNegli anni seguenti Lidia si terranno in contatto con tantissime intense lettere ma si vedranno solo pochissime volte.\nRasserenata, Lidia torna a Torino, sempre con Pino. Sulla strada del ritorno rimane affascinata dalle cave di marmo di Carrara e decide che diventer\u00e0 scultore.\nA Torino trova i genitori molto invecchiati, che hanno cambiato casa e ora vivono nella tanto desiderata casa popolare. Antonietta si \u00e8 sposata con un architetto. A Natale 1980 va a trovare Micael in Alta Savoia, dove vive, mentre l'anno successivo \u00e8 Micael, presentato come un amico, che ricambia la visita: quando lo vede seduto sul divano accanto al padre, per la prima volta Lidia desidera che non sia cos\u00ec vecchio.\nPoi Lidia rimane sola: muoiono prima il padre da tempo malato, poco dopo la madre e per ultimo Pino, da tempo in un pensionato per cavalli. Nel frattempo Lidia ha coltivato la sua passione per il marmo lavorando come apprendista. Quando resta sola, vende l'alloggio, compra un laboratorio e diventa la prima donna a Torino a creare lapidi e statue per i cimiteri.\n18 settembre 1990.\nLidia si \u00e8 trasferita in Toscana a Marina di Carrara, dove ha aperto un atelier, in cui ha anche dei lavoranti.\nIl 7 giugno 1990 riceve un pacco dall'Alta Savoia, con calligrafia diversa da quella di Micael e capisce, senza neppure aprirlo, che \u00e8 avvenuto ci\u00f2 che da tempo temeva: Micael \u00e8 morto. Lidia ripensa alla sua vita, crede persino di avere desiderato la morte di Micael, perch\u00e9 \u00abil perfetto amore da lontano \u00e8 una persona che non c'\u00e8 pi\u00f9, che pi\u00f9 ti muore e pi\u00f9 la ami\u00bb. \nLidia pensa che nel pacco ci siano le lettere, 642, che nel corso degli anni ha scritto a Micael, e che gli aveva chiesto di restituirle. Invece c'\u00e8 un coniglio di porcellana, l'ultima magia di Micael, che ha preferito distruggere le lettere ricevute, e nella lettera contenuta nel pacco chiede a Lidia di fare altrettanto con le proprie.\nIl 18 settembre consegna a una cliente l'ultimo lavoro, un grande angelo che ha creato pensando a Micael. Quando la donna se ne va, Lidia resta sola con un giovane apprendista, che le chiede di fare una passeggiata in spiaggia."}
{"id": "3374909", "revid": "57342", "url": "https://it.wikipedia.org/wiki?curid=3374909", "title": "Riccardo Luzzatto", "text": "Biografia.\nEsponente di una nota famiglia ebraica, Riccardo Luzzato fu volontario garibaldino a 18 anni quando il 5 maggio 1860 era tra I Mille di Quarto, 7\u00aa compagnia, con Benedetto Cairoli. A Quarto, prima di partire per l'impresa, la madre Fanny Luzzato, amica di famiglia dei Cairoli e dei Fratelli Bandiera, lo affid\u00f2 a Enrico Matteo Zuzzi. Partecip\u00f2 alla campagna di Sicilia del 1860, quella dell'Aspromonte 1862 e a quella del Trentino del 1866. Fu presente a Teano all'incontro fra Vittorio Emanuele II e Giuseppe Garibaldi. Nell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 563.\nFu poi avvocato e uomo politico di idee repubblicane e radicali, consigliere e assessore nel comune di Milano e deputato per San Daniele del Friuli e Codroipo dal 1892 al 1911. Durante la sua permanenza nel Parlamento italiano, fu relatore della legge che dichiarava il XX Settembre festa nazionale.\nMassone, fu membro del Grande Oriente d'Italia, vot\u00f2 a favore della mozione Bissolati per il divieto dell'insegnamento religioso nella scuola primaria.\nRiccardo Luzzato, fervente interventista, fu nuovamente volontario nella guerra del 1915-18 e ricevette la medaglia d'argento al valor militare.\nLuzzatto partecip\u00f2 al congresso fondativo di piazza San Sepolcro dei Fasci italiani di combattimento svoltosi il 23 marzo del 1919.\nLa citt\u00e0 di Udine lo ha ricordato intitolando a lui e al padre, Mario, una strada cittadina (Via Mario e Riccardo Luzzato).\nMor\u00ec a Milano nel 1923"}
{"id": "3374910", "revid": "628767", "url": "https://it.wikipedia.org/wiki?curid=3374910", "title": "Aldona di Lituania", "text": "Biografia.\nAldona spos\u00f2 Casimiro III di Polonia quando egli aveva quindici o sedici anni; Aldona aveva probabilmente la stessa et\u00e0. Il matrimonio venne celebrato il 30 aprile o il 16 ottobre 1325 e fu combinato all'interno di una manovra politica tesa a rafforzare la prima coalizione polacco-lituana contro i Cavalieri Teutonici. Casimiro stava infatti cercando degli alleati che lo aiutassero nella disputa con i Cavalieri per la Pomerania.\nGediminas aveva appena dovuto affrontare un infruttuoso tentativo di cristianizzazione della Lituania. La coalizione fu un preludio all'Unione di Krewo del 1385 e all'Unione di Lublino del 1569 che portarono alla costituzione di un nuovo Stato, la Confederazione Polacco-Lituana. I dettagli dell'accordo sono sconosciuti, ma si sa che Gediminas liber\u00f2 tutti i prigionieri polacchi, che erano circa 25\u00a0000. L'importanza del matrimonio \u00e8 attestata dal fatto che Casimiro III abbandon\u00f2 i suoi precedenti progetti di sposare Bona di Lussemburgo. Si diede attuazione all'alleanza quando le forze unite di Polonia e Lituania organizzarono un attacco ai danni della Marca di Brandeburgo nel 1326; la colazione si dimostr\u00f2 debole e collass\u00f2 nel 1330 circa, ma non ci sono prove di scontri bellici tra le due Nazioni mentre Aldona era in vita. Il matrimonio all'interno della dinastia regnante lituana che governava dal 1289 circa, pu\u00f2 aver portato una certa legittimazione a Ladislao I, del casato dei Piast, che venne incoronato nel 1320, rimpiazzando cos\u00ec i P\u0159emislidi.\nAldona mor\u00ec improvvisamente alla fine di maggio del 1339 e venne sepolta a Cracovia.\nAldona viene ricordata per la sua piet\u00e0 ed il suo amore per la musica: ovunque si recava portava con s\u00e9 i musicisti di corte. Jan D\u0142ugosz riteneva che i cembali che venivano suonati nei cortei davanti a lei fossero una tradizione pagana della Lituania. Suo marito Casimiro era invece noto per le sue numerose relazioni: dopo la morte di Aldona si rispos\u00f2 tre volte.\nAldona diede al consorte due figlie:"}
{"id": "3374912", "revid": "287204", "url": "https://it.wikipedia.org/wiki?curid=3374912", "title": "Acqua passata", "text": "Acqua passata \u00e8 un'azione teatrale (\"scene popolari\") di Augusto Novelli. Venne rappresentata per la prima volta al Teatro Alfieri di Firenze il 29 febbraio 1908 dalla Compagnia Toscana di Andrea Niccoli.\nNovelli scrisse di aver voluto realizzare quest'opera per dimostrare, dopo il successo de \"L'acqua cheta\", come il vernacolo fiorentino fosse adatto anche a rappresentare situazioni drammatiche.\nTrama.\nL'azione ha luogo a Firenze, in un giardino pubblico, all'inizio del XX secolo.\nLa scena \u00e8 animatissima; si balla al suono di un organetto e i pi\u00f9 giovani giocano. Amelia e Nunzia discorrono sedute su una panchina. Sopraggiunge una guardia che fa smettere la danze, non permesse.\nAmelia cerca di quietare lo scalmanato figlio Oreste, mentre Cesare e Mario corteggiano le ragazze \nAugusta ed Elvira, figlia di Nunzia. Sulla panca si siede anche Enrico, che sembra intenzionato a corteggiare Amelia, che per\u00f2 non gli d\u00e0 corda e continua a badare al figlio pi\u00f9 piccolo Pilade.\nAmelia chiacchiera con l'anziana Maddalena, ricoverata alla casa di riposo di Montedomini, che si le racconta di essere caduta in disgrazia e di essere rimasta sola. Amelia si commuove e le d\u00e0 del denaro per un po' tabacco. Giunge Gaetano, un altro anziano, che indossa la divisa della stessa casa di riposo di Maddalena.\nTutti partono e rimangono solo Maddalena e Gaetano, che a Montedomini non si erano ancora incontrati. Gaetano apre un involto, regalatogli da una cameriera, che contiene del cibo avanzato, inizia a mangiarlo e ne offre a Maddalena. I due parlano della vita a Montedomini, dove si rischia di essere puniti anche solo per la perdita di un fazzoletto, poi aprono un secondo involto dove trovano un budino di riso.\nPer porgere a Maddalena un pezzo di budino, Gaetano le avvicina la mano destra e Maddalena nota che \u00e8 mutilata. Gaetano le racconta di essersi volontariamente tagliato un dito, in giovent\u00f9, per non dover fare il soldato e poter rimanere accanto alla ragazza che amava. E cos\u00ec Gaetano e Maddalena si riconoscono: \u00e8 lei la ragazza amata da Gaetano. Si erano sposati e avevano un bambino, poi lei era scappata perch\u00e9 Gaetano aveva cominciato a picchiarla. Da moltissimi anni non avevano notizie l'uno dell'altra.\nMentre i due vecchi si asciugano vicendevolmente le lacrime, rientra Amelia col marito e i figli. Vedendoli, Gaetano e Maddalena pensano che anche loro sarebbero potuti diventare una famiglia unita come quella. Poi si incamminano per rientrare a Montedomini, riuniti nel dolore."}
{"id": "3374913", "revid": "38832815", "url": "https://it.wikipedia.org/wiki?curid=3374913", "title": "Canale Obvodnyi", "text": ""}
{"id": "3374915", "revid": "287204", "url": "https://it.wikipedia.org/wiki?curid=3374915", "title": "Campionati mondiali juniores di biathlon 2008", "text": "I Campionati mondiali juniores di biathlon 2008 si svolsero dal 26 gennaio al 2 febbraio a Ruhpolding, in Germania. Le gare, maschili e femminili, si articolarono nelle due categorie \"Giovani\" (fino a 19 anni) e \"Juniores\" (fino a 21 anni).\nRisultati.\nUomini.\nCategoria \"Giovani\".\nSprint 7,5 km.\n26 gennaio\nInseguimento 10 km.\n27 gennaio\nIndividuale 12,5 km.\n29 gennaio\nStaffetta 3x7,5 km.\n1\u00ba febbraio\nCategoria \"Juniores\".\nSprint 10 km.\n26 gennaio\nInseguimento 12,5 km.\n27 gennaio\nIndividuale 15 km.\n29 gennaio\nStaffetta 4x7,5 km.\n1\u00ba febbraio\nDonne.\nCategoria \"Giovani\".\nSprint 6 km.\n26 gennaio\nInseguimento 7,5 km.\n27 gennaio\nIndividuale 10 km.\n30 gennaio\nStaffetta 3x6 km.\n2 febbraio\nCategoria \"Juniores\".\nSprint 7,5 km.\n26 gennaio\nInseguimento 10 km.\n27 gennaio\nIndividuale 12,5 km.\n30 gennaio\nStaffetta 3x6 km.\n2 febbraio"}
{"id": "3374916", "revid": "124958030", "url": "https://it.wikipedia.org/wiki?curid=3374916", "title": "Pasticcio (musica)", "text": "Con il termine pasticcio, in musica, si definisce una composizione musicale, generalmente un'opera, scritta da diversi autori o comunque composta da brani tratti da lavori diversi preesistenti.\nStoria.\nIl pasticcio era una composizione tipica del periodo barocco. Si trattava di un'opera che il compositore realizzava assemblando pezzi di altri autori, con o senza il loro permesso, e parti originali. Le porzioni prese in prestito da altri potevano essere pi\u00f9 o meno adattate, specialmente quando il testo originario doveva essere sostituito da un testo nuovo. Il pasticcio ricalca nella musica ci\u00f2 che \u00e8 il \"centone\" nella letteratura.\nLo scopo dei pasticci era principalmente quello di comporre opere velocemente, magari sfruttando arie che avevano gi\u00e0 riscosso particolare successo fra il pubblico.\nIl termine venne usato per la prima volta nel 1742 in inglese e nel 1795 in italiano. Nel XVIII secolo i pasticci erano realizzati frequentemente da autori come Georg Friedrich H\u00e4ndel (per esempio l\u2019\"Oreste\" del 1734, l\u2019\"Alessandro Severo\" del 1738 o il \"Giove in Argo\" del 1739), Antonio Vivaldi (l'opera \"Rosmira fedele\" del 1738, assemblata con musiche dello stesso Vivaldi e di Antonio Maria Mazzoni, Giuseppe Antonio Paganelli, Antonio Gaetano Pampani, Girolamo Micheli, Johann Adolf Hasse e Georg Friedrich H\u00e4ndel), Christoph Willibald Gluck e Johann Christian Bach.\nIl pasticcio, poich\u00e9 all'epoca non esisteva la tutela del diritto d'autore, non era considerato una pratica negativa. Non esistendo le registrazioni sonore, le composizioni, se non pi\u00f9 rappresentate, andavano perdute velocemente. Il pasticcio, quindi, permetteva di dare \"nuova vita\" a musiche che precedentemente avevano riscosso particolare successo.\nAnche alcune composizioni orchestrali, a volte, erano assemblate con brani gi\u00e0 esistenti, come i primi quattro concerti per pianoforte di Wolfgang Amadeus Mozart. Questi concerti (KV 37, 39, 40 e 41) sono costituiti principalmente da movimenti di sonate di altri compositori, che Mozart arricch\u00ec con le parti per l'orchestra."}
{"id": "3374917", "revid": "1543377", "url": "https://it.wikipedia.org/wiki?curid=3374917", "title": "Muhammad Gheddafi", "text": "Biografia.\nPrimogenito di Mu\u02bfammar Gheddafi e della sua prima moglie F\u0101\u1e6dima, ha conseguito nel 2006 un dottorato in Ingegneria e Gestione presso l'Universit\u00e0 di Liverpool. \u00c8 presidente del Comitato Olimpico Libico, della General Posts and Telecommunications Company (GPTC) e delle societ\u00e0 Libyana e Libya Telecom and Technology Company (controllate dalla GTPC), nonch\u00e9 Segretario Generale del Comitato del Popolo dell'Autorit\u00e0 Generale per l'Informazione e le Telecomunicazioni.\nAl contrario degli altri fratelli, non occupa posizioni di rilievo nel Governo, n\u00e9 si occupa di politica. Da lungo tempo si era dichiarato \"non interessato\" a succedere al padre alla guida del Paese. Assurse brevemente all'onore delle cronache nel 2006, quando chiese a Papa Benedetto XVI di convertirsi all'Islam, considerando insufficienti le sue scuse per il discorso tenuto durante la \"lectio magistralis\" di Ratisbona.\nHa avuto un ruolo limitato durante la Guerra civile libica: la GTPC, da lui presieduta, ha imposto il blocco immediato di Internet il 19 febbraio 2011, quattro giorni dopo l'inizio delle proteste. Il 13 giugno, \u00e8 apparso brevemente in televisione al fianco del padre Mu\u02bfammar, in qualit\u00e0 di capo del Comitato Olimpico Libico, in occasione della visita del Presidente della Federazione Internazionale degli Scacchi Kirsan Iljum\u017einov.\nIl 21 agosto 2011, si \u00e8 arreso alle forze del Consiglio nazionale di transizione, durante la seconda battaglia di Tripoli. Il suo arresto \u00e8 avvenuto durante una intervista telefonica che Gheddafi stava rilasciando ad Al Jazeera, bruscamente interrotta da un breve conflitto armato, nel corso del quale un militante del CNT \u00e8 rimasto ucciso e una guardia del corpo di Gheddafi \u00e8 stata ferita. Assieme a lui, sono stati tratti in arresto anche sua madre F\u0101\u1e6dima, la moglie e i figli, che vivevano con lui. Il 22 agosto per\u00f2 riesce a fuggire, con l'aiuto di alcuni lealisti.\nIl 29 agosto 2011, intorno alle 08:45 UTC+1, attraversa il confine e ripara in Algeria assieme alla matrigna Safia Farkash, ai fratellastri Hannibal, Aisha e Hanna e i rispettivi figli. La notizia viene annunciata dal Ministro degli Esteri algerino Mourad Medelci e confermata dall'Ambasciatore algerino presso l'ONU Mourad Benmehidi, che afferma che erano stati \"accolti per motivi umanitari\".\nAl 2015 risulta essere rifugiato in Oman insieme alla matrigna e ai fratellastri."}
{"id": "3374918", "revid": "38832904", "url": "https://it.wikipedia.org/wiki?curid=3374918", "title": "Armeria del Cremlino", "text": ""}
{"id": "3374926", "revid": "599013", "url": "https://it.wikipedia.org/wiki?curid=3374926", "title": "Coppa Davis 2011 Zona Asia/Oceania Gruppo I", "text": "Il Gruppo I della Zona Asia/Oceania (\"Asia/Oceania Zone\") \u00e8 il primo livello di competizione della Zona Asia/Oceania, una delle tre divisioni zonali della Coppa Davis 2011. I due vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "3374927", "revid": "107831", "url": "https://it.wikipedia.org/wiki?curid=3374927", "title": "Z\u00fcrich Open", "text": ""}
{"id": "3374929", "revid": "92723", "url": "https://it.wikipedia.org/wiki?curid=3374929", "title": "Obvodnyj kanal", "text": "Obvodnyj kanal () \u00e8 il maggior canale di San Pietroburgo.\nLungo 8,08 chilometri, scorre dalla Neva, nei pressi del Monastero di Aleksandr Nevskij, fino al fiume Ekateringofka (\u0415\u043a\u0430\u0442\u0435\u0440\u0438\u043d\u0433\u043e\u0444\u043a\u0430)."}
{"id": "3374930", "revid": "287204", "url": "https://it.wikipedia.org/wiki?curid=3374930", "title": "La conchiglia di Anataj", "text": "La conchiglia di Anataj \u00e8 un romanzo di Carlo Sgorlon, scritto nel 1983. Nello stesso anno questo romanzo vinse il Premio Campiello.\nTrama.\nLa vicenda si svolge in Russia, alla fine del 1800 durante la costruzione della ferrovia transiberiana. \nIl protagonista, Valeriano, \u00e8 un friulano emigrato in Russia. Dopo un periodo di manicomio ad Ekaterinburg esce ed incontra Irina, figlia di un ferroviere in pensione, che sposa e da cui deve avere un figlio; ma Irina muore di parto. Valeriano, con Marco, nemmeno diciottenne, e Bastiano, altri friulani, decide di partire per Kirkovsk, paese sperduto nella taiga dove c'\u00e8 un cantiere della transiberiana.\nI tre raggiungono Kirkovsk, che si trova oltre Irkutsk e Ulan-Ud\u0117, con un lungo viaggio in treno e \"tar\u00e0ntas\". Qui troveranno altri friulani e verranno assunti nel cantiere. Vanno ad abitare nell'isba di Anataj, un vecchio e validissimo cacciatore, kirghiso e musulmano, quasi novantenne, che ora vive con Ajdym. Anataj, ancora prestante, \u00e8 stato un tempo predone e deportato; ha conosciuto Ajdym quando lei stava morendo di stenti per la siccit\u00e0 e l'ha salvata. Ajdym ora \u00e8 una prostituta, da cui si recano i numerosi operai stranieri, non solo friulani ma anche mongoli e di altre nazionalit\u00e0, di Kirkovsk. Ajdym inizier\u00e0 all'amore anche Marco, ed \u00e8 anche benvoluta dalle donne del villaggio. \nTra gli altri personaggi del villaggio vi sono Silvestro, scalpellino friulano che convive con Katja, lituana due volte vedova che ha un nipote cieco dodicenne, Falalej; Arrigo; il falegname Gurka.\nIl lavoro nel cantiere si svolge nei mesi di bel tempo, negli altri ci si deve ingegnare di fare passare il tempo. I friulani vi lavorano tra l'entusiasmo per la ferrovia e il senso di sradicamento, di essere \u00abtal forest\u00bb, in una terra straniera, adattandosi a fare vari lavori, come scalpellini e boscaioli. Anataj tra i suoi pochi tesori possiede una conchiglia, nel cui suono a Valeriano pare di sentire la verit\u00e0: che la ferrovia \u00abcoincide con la vita\u00bb, perch\u00e9 la ferrovia porta con s\u00e9 fatica e sofferenza, ma il pensiero che se ne vedr\u00e0 il compimento aiuta a sopportare.\nPassano gli anni, durante i quali tra varie difficolt\u00e0 la costruzione, che lascia indifferenti gli abitanti del villaggio che vivono di caccia e agricoltura, avanza, passando dalla realizzazione di un terrapieno alla costruzione di un ponte, tra varie difficolt\u00e0, incidenti sul lavoro, in cui due mongoli perdono le gambe, e indifferenza dell'ingegnere che dirige i lavori.\nNel frattempo Anataj \u00e8 assai invecchiato, ha regalato il suo cavallo a Marco e la conchiglia a Valeriano, e soffre di cataratta: vorrebbe con Falalej recarsi dagli sciamani delle vicine montagne per tentare di riacquistare la vista, ma il progetto salta; Anataj allora un giorno d'inverno sceglie volutamente di recarsi nell'amata taiga, dove trover\u00e0 la morte e non verr\u00e0 pi\u00f9 ritrovato. Falalej trova consolazione alla sua cecit\u00e0 nel gioco con i bambini del villaggio.\nLa ferrovia \u00e8 quasi ultimata: il ponte \u00e8 finito e si montano i binari. Una strana epidemia, forse di febbre tifoide, colpisce molti lavoratori, tra cui Valeriano, che viene curato da Ajdym e che con lei, che ha sempre rispettato ma che non ha frequentato come gli altri, avr\u00e0 il primo rapporto grazie al fatto di trovarsi a letto in casa sua. Marco rimane storpio a causa di un incidente su una catasta di legno quando i lavori sono quasi finiti, e questo gli fa perdere la sua giovanile vitalit\u00e0.\nQuando la ferrovia \u00e8 finita, i friulani tornano a casa, ma non Valeriano: rimane con Ajdym e Falalej, ormai ragazzo, che Ajdym ha preso con s\u00e9 perch\u00e9 Katja non lo trattava bene."}
{"id": "3374933", "revid": "729019", "url": "https://it.wikipedia.org/wiki?curid=3374933", "title": "Seconda battaglia di Oituz", "text": "La Seconda battaglia di Oituz fu uno scontro tra le forze rumene e, in misura minore, russe e le forze tedesche ed austro-ungariche, durante la campagna di Romania, nella prima guerra mondiale. La battaglia ebbe luogo nella valle del fiume Oituz, nel distretto di Bac\u0103u, in Romania, tra l'8 e il 20 agosto 1917.\nPreludio e ordine di battaglia.\nLa 1\u00aa Armata austro-ungarica pianific\u00f2 di attaccare le postazioni rumene lungo la valle dell'Oituz, usando inizialmente il \"Gruppo Gerock\", che recentemente aveva partecipato alla battaglia di M\u0103r\u0103\u0219ti. L'VIII corpo d'armata avrebbe compiuto lo sforzo principale: esso comprendeva una divisione tedesca e due divisioni austro-ungariche, dispiegate tra Valea Doftanei e M\u0103gura Casinului, e due divisioni di cavalleria austro-ungariche di riserva. Di fronte a queste, la 2\u00aa Armata rumena dispieg\u00f2 il II ed il IV corpo d'armata, con un totale di sei divisioni di fanteria (la 1\u00aa, la 3\u00aa, la 6\u00aa, la 7\u00aa, la 9\u00aa e la 12\u00aa) e due battaglioni. L'attacco sarebbe stato condotto su un fronte lungo 7\u00a0km, e i Rumeni erano in inferiorit\u00e0 numerica, con un rapporto di 4 a 1. Parecchi chilometri dietro le linee rumene si trovava la valle del fiume Trotu\u0219, che conduceva alle spalle del fronte russo e rumeno. Pertanto un eventuale successo degli Imperi centrali a Oituz avrebbe potuto avere un effetto disastroso per gli Alleati.\nLa battaglia.\nL'attacco incominci\u00f2 l'8 agosto, dopo uno sbarramento di artiglieria abbastanza violento, durato circa quattro ore. Il picco Pravila, fortificato ed tenuto dal 27\u00ba reggimento \"Bac\u0103u\", fu assaltato quattro volte dalla 70\u00aa divisione di fanteria austro-ungarica, senza risultato. La 117\u00aa divisione di fanteria tedesca ebbe pi\u00f9 successo avanzando di 1\u20132\u00a0km attorno al picco Ungureanu ed infliggendo perdite pesanti al 16\u00ba reggimento \"Baia\". A sud, il 10\u00ba reggimento \"Putna\" riusc\u00ec a mantenere la posizione. Durante la notte, il IV corpo d'armata rumeno contrattacc\u00f2 nell'area tedesca, catturando 200 prigionieri e recuperando un po' di terreno perso. Il pomeriggio seguente, per\u00f2, gli Imperi centrali attaccarono in forze, prendendo il picco Pravila e avanzando vicino al monte Cosna. La 7\u00aa divisione di fanteria rumena si ritir\u00f2 verso una nuova linea difensiva. Violenti combattimenti continuarono il 10 agosto, facendo stancare i Rumeni, che non potevano rinforzare le loro linee a causa della battaglia di M\u0103r\u0103\u0219e\u0219ti, che si stava svolgendo contemporaneamente. Arriv\u00f2 solamente, l'11 agosto, la 1\u00aa divisione di cavalleria, entrando immediatamente in battaglia e riconquistando l'area a sud del monte Cosna e colle Stibor nella sera. Le unit\u00e0 tedesche che avevano occupato il villaggio di Oituz furono respinte dalle truppe da montagna e degli autoblindi del II corpo d'armata rumeno.\nIl 12 agosto, il battaglione \"v\u00e2n\u0103tori de munte\" (letteralmente \"\"Fucilieri da montagna\"), appena arrivato da una marcia di 160\u00a0km e dopo essersi riposato per 20 minuti circa, attacc\u00f2 il picco Cire\u0219oaia, in unione con il 27\u00ba reggimento, un battaglione rumeno e due battaglioni russi. Le truppe da montagna fecero breccia tra le difese della 70\u00aa divisione di fanteria, catturando 417 prigionieri e subendo solo 21 perdite. Questa divisione austro-ungarica in totale, durante gli scontri sul Cire\u0219oaia, soffr\u00ec circa 1'500 perdite.\nIl 13 agosto, la Brigata \"Gr\u0103niceri\"\", arrivata di rinforzo, attacc\u00f2 le posizioni degli Imperi centrali a sud del fiume Oituz, perdendo pi\u00f9 di 800 uomini a dispetto di un guadagno di terreno estremamente piccolo. La 1\u00aa divisione di cavalleria riconquist\u00f2 il Monte Cosna e lo mantenne, nonostante i diversi contrattacchi tedeschi. Sul Cire\u0219oaia, la 7\u00aa divisione di fanteria attacc\u00f2 insieme alla 2\u00aa divisione di fanteria russa: dopo un iniziale successo, il 195\u00ba reggimento di fanteria russo fu respinto e i soldati austro-ungarici si avvicinarono ai fianchi dei Rumeni; l'avanzata fu fermata.\nSegu\u00ec una pausa di cinque giorni. Ci furono alcuni scontri a livello locale ed entrambi gli schieramenti riorganizzarono le loro forze e si trincerarono. Il 16 agosto, il 2\u00ba reggimento della Guardia di frontiera rumeno conquist\u00f2 il picco Runcu e due dei suoi ufficiali ricevettero l'ordine di Michele il Coraggioso di 3\u00aa classe per le loro azioni.\nIl 19 agosto, la 1\u00aa Armata austro-ungarica rincominci\u00f2 l'offensiva. Il settore scelto per l'attacco fu quello del Monte Cosna, difeso dalla 1\u00aa divisione di cavalleria, che era stata posizionata tra la 6\u00aa e la 7\u00aa divisione di fanteria. Usando saggiamente la loro superiorit\u00e0 numerica, le forze degli Imperi centrali riuscirono a prendere il picco, ma i cavalieri rumeni si ritirarono sul versante orientale della montagna, dove resistettero agli assalti successivi. Durante la notte, la 2\u00aa Armata rumena invi\u00f2 di rinforzo due battaglioni della Guardia di frontiera ed un reggimento di fanteria . Il 20 agosto, alle 7:00, la 1\u00aa divisione di cavalleria, rafforzata dall'afflusso di nuove truppe e supportata da tutta quanta l'artiglieria rumena disponibile nella zona, attacc\u00f2 e riusc\u00ec a recuperare un po' di terreno perso il giorno precedente.\nQuesta azione fu l'ultimo grande episodio della seconda battaglia di Oituz. La 1\u00aa Armata austro-ungarica era riuscita ad avanzare solamente di 2\u20136\u00a0km su un fronte lungo 20 e non era riuscita ad irrompere nella valle del Trotu\u0219. Globalmente, furono assegnate 25 ordini di Michele il Coraggioso di 3\u00aa classe ad altrettanti ufficiali rumeni per le loro azioni dell'agosto 1917 nella zona di Oituz. Anche le bandiere di guerra di tre unit\u00e0 (un reggimento e due battaglioni) ricevettero questa prestigiosa onorificenza."}
{"id": "3374934", "revid": "86599", "url": "https://it.wikipedia.org/wiki?curid=3374934", "title": "Halley", "text": ""}
{"id": "3374936", "revid": "525063", "url": "https://it.wikipedia.org/wiki?curid=3374936", "title": "Fantoccio (Goya)", "text": ""}
{"id": "3374938", "revid": "2144409", "url": "https://it.wikipedia.org/wiki?curid=3374938", "title": "Masters of Science Fiction", "text": "Masters of Science Fiction \u00e8 una serie televisiva statunitense/canadese del 2007 trasmessa dalla ABC e costituita da 6 episodi: gli ultimi due, a causa degli ascolti non soddisfacenti, vennero trasmessi in Canada il 2 e il 9 dicembre del 2007, dalla tv via cavo \"Space\".\n\"Masters of Science Fiction\" \u00e8 stata concepita come serie antologica di fantascienza sulla falsariga di \"Masters of Horror\" (2005-2007), di cui condivideva lo stesso format generale: adattamenti di storie tratte da autori di genere (tra cui Robert A. Heinlein e Walter Mosley), in episodi autoconclusivi di circa un'ora (compresi gli spazi pubblicitari), diretti da registi affermati (tra i quali Mark Rydell, candidato all'Oscar nel 1982 per \"Sul lago dorato\" e Harold Becker).\nGli episodi hanno un'introduzione (solo audio) del fisico Stephen Hawking, in linea con la tradizione delle serie antologiche classiche della tv americana.\nCritica.\nLa serie, la cui produzione dur\u00f2 oltre un anno, per le regie e gli attori coinvolti nel progetto (Judy Davis, Sam Waterston, Anne Heche, Malcolm McDowell, Terry O'Quinn, James Cromwell, Brian Dennehy, John Hurt) venne definita come un prodotto di alta qualit\u00e0, perfino \"troppo artistica\", uno dei motivi del mancato successo presso il grande pubblico."}
{"id": "3374944", "revid": "767487", "url": "https://it.wikipedia.org/wiki?curid=3374944", "title": "Coppa Davis 2011 Zona Asia/Oceania Gruppo II", "text": "Il Gruppo II della Zona Asia/Oceania (\"Asia/Oceania Zone\") \u00e8 il secondo livello di competizione della Zona Asia/Oceania, una delle tre divisioni zonali della Coppa Davis 2011. Il vincitore \u00e8 promosso nel Gruppo I della zona Asia/Oceania nel 2012.\nTeste di serie:\nAltre:"}
{"id": "3374946", "revid": "4252", "url": "https://it.wikipedia.org/wiki?curid=3374946", "title": "Chiesa ortodossa ucraina", "text": ""}
{"id": "3374948", "revid": "53673", "url": "https://it.wikipedia.org/wiki?curid=3374948", "title": "Carlo Vittorio Varetti", "text": "Biografia.\nCarlo Vittorio Varetti nacque a Torino il 22 aprile 1884. Fu uno dei fondatori e tra i primi giocatori della . Fece il suo esordio contro il , partita persa per 1-0. Fece la sua ultima comparsa in bianconero contro il , in cui la Juve fu sconfitta per 4-1. Fu uno dei protagonisti del primo scudetto juventino nel 1905. In otto stagioni collezion\u00f2 25 presenze e 2 reti, entrambe segnate in due partite contro l' nel 1905. Nel 1907, anno del suo ritiro dall'attivit\u00e0 agonistica, divenne presidente della Juventus in sostituzione dell'esautorato Dick, carica che ricoprir\u00e0 fino al 1910.\nSempre nel 1907 si laure\u00f2 in ingegneria industriale e, dopo aver abbandonato l\u2019attivit\u00e0 sportiva, nel 1913 entr\u00f2 a far parte dell'Ufficio tecnico della Direzione generale delle carceri.\nDurante la guerra ricopr\u00ec la carica di ufficiale del Genio Zappatori, riprendendo, al termine del conflitto, il suo impiego presso il Ministero della giustizia, nel quale raggiunse la carica di Ispettore generale tecnico degli Istituti di prevenzione e pena. Fu inoltre membro del Consiglio superiore dei lavori pubblici e capo di Gabinetto presso il Ministero delle comunicazioni.\nNel settore dell\u2019edilizia carceraria, che per Varetti doveva essere ispirata a criteri umanitari, diede un importante contributo, testimoniato dalle sue pubblicazioni e dai progetti da lui ideati e realizzati.\nSi dedic\u00f2 inoltre con passione agli studi di storia della scienza e fu membro corrispondente della Societ\u00e0 italiana di storia delle scienze mediche e naturali; i suoi interessi si concentrarono in particolare sul Rinascimento scientifico napoletano, sull'astronomo Francesco Fontana e su altri scienziati del XVII secolo.\nMor\u00ec a Roma il 17 ottobre 1963.\nArchivio.\nLa biblioteca del Museo Galileo conserva un fondo archivistico prodotto da C.V. Varetti, acquisito nel 1979 tramite dono della figlia, l'architetto Cecilia Varetti.\nIl fondo, dallo stesso Varetti ordinato in buste e cartelle secondo un criterio tematico, contiene lettere, prevalentemente scritte fra il 1956 e il 1963, e numerosi appunti e minute relative al Rinascimento scientifico napoletano, a Francesco Fontana e ad altri scienziati del Seicento; contiene anche appunti e materiale di studio riguardanti l\u2019edilizia carceraria, gli ospedali e gli istituti di assistenza e rieducazione per i minori, in particolare l'Ospizio della Quarconia e il Carcere delle Stinche di Firenze e l\u2019Ospizio apostolico di San Michele di Roma."}
{"id": "3374951", "revid": "38833445", "url": "https://it.wikipedia.org/wiki?curid=3374951", "title": "Opel 2,0 L", "text": ""}
{"id": "3374952", "revid": "767487", "url": "https://it.wikipedia.org/wiki?curid=3374952", "title": "Giovanni Battista Dalla Gostena", "text": "Biografia.\nPresbitero, allievo di Filippo de Monte, maestro della cappella del Duomo di Genova dal 1584 al 1589, negli ultimi anni della sua vita fu al servizio del principe di Piombino. Ebbe come suo allievo, il nipote Simone Molinaro."}
{"id": "3374953", "revid": "92723", "url": "https://it.wikipedia.org/wiki?curid=3374953", "title": "Coppa Davis 2011 Zona Euro-Africana Gruppo I", "text": "Il Gruppo I della Zona Euro-Africana (\"Europe/Africa Zone\") \u00e8 il primo livello di competizione della Zona Euro-Africana, una delle tre divisioni zonali della Coppa Davis 2011. I quattro vincitori sono ammessi agli spareggi per il Gruppo Mondiale, i vincitori dei quali vengono poi promossi al Gruppo Mondiale, la massima categoria in assoluto della Coppa Davis.\nTeste di serie:\nAltre:"}
{"id": "3374955", "revid": "254059", "url": "https://it.wikipedia.org/wiki?curid=3374955", "title": "Gaetano Zuliani", "text": "Biografia.\nFiglio di Giacomo Zuliani, barcaiolo, si un\u00ec ai volontari veneti per arruolarsi con Garibaldi e prendere parte alla Spedizione dei Mille nel maggio del 1860. Nell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 1088.\nMor\u00ec il 6 luglio 1868."}
{"id": "3374964", "revid": "1564499", "url": "https://it.wikipedia.org/wiki?curid=3374964", "title": "Dialetto hakuchi", "text": "Il dialetto hakuchi \u00e8 un dialetto della lingua adigh\u00e8 parlato in Turchia.\nIl dialetto \u00e8 fonologicamente peculiare quando messo a confronto con altri dialetti adyghe. Il lessico e il sistema consonantico sono sostanzialmente influenzati dalla lingua ubykh, lingua madre di molti di coloro che parlano l'hakuchi. L'hakuchi \u00e8 uno dei dialetti pi\u00f9 differenti dal dialetto letterario dell'adigh\u00e8."}
{"id": "3374968", "revid": "767487", "url": "https://it.wikipedia.org/wiki?curid=3374968", "title": "Light It Up (album Rev Theory)", "text": "Light It Up \u00e8 il secondo album in studio della band post-grunge/hard rock Rev Theory, pubblicato nel 2008 dalla Interscope Records. Dall'album sono stati estratti due singoli: \"Hell Yeah\" e \"Light It Up\"."}
{"id": "3374972", "revid": "125630523", "url": "https://it.wikipedia.org/wiki?curid=3374972", "title": "Frank Drebin", "text": "Frank Drebin \u00e8 il protagonista della fortunata serie televisiva Quelli della pallottola spuntata e della trilogia di film comici Una pallottola spuntata, creata da David Zucker, Jim Abrahams, Jerry Zucker (gi\u00e0 autori del cult L'aereo pi\u00f9 pazzo del mondo) e Pat Proft, iniziata nel 1988 e conclusa nel 1994. Si tratta del personaggio che ha consacrato definitivamente Leslie Nielsen come attore comico.\nConcezione.\nLeslie Nielsen, fino al suo ruolo in \"L'aereo pi\u00f9 pazzo del mondo\" (1980), \u00e8 stato un attore noto per aver interpretato ruoli seri nel corso della sua lunga carriera; il regista David Zucker lo ha preservato facendo in modo che Nielsen continuasse a comportarsi seriamente come Drebin con tutto l'umorismo che accade intorno e dietro di lui. Zucker ha basato il suo personaggio su Lee Marvin e Clint Eastwood, mentre lo sceneggiatore Pat Proft ha scritto tutte le battute di Drebin, senza che nulla fosse improvvisato. Il cognome Drebin \u00e8 stato scelto a caso da Zucker da una rubrica. Zucker, Abrahams e Zucker pensavano che Leslie Nielsen sarebbe stato perfetto per il ruolo, poich\u00e9 in precedenza aveva recitato in molti ruoli seri, in spettacoli come \"The Bold Ones: The Protectors\" e \"S.W.A.T.\", di cui il trio stava facendo una parodia.\nCaratteristiche.\nFrank Drebin \u00e8 stato descritto come un \"detective con un cuore d'oro e un cervello di legno\" e \"un anacronismo, un detective che \u00e8 ignaro di quanto sia fuori dal tempo (e fuori dalla sua profondit\u00e0)\". Frank Drebin \u00e8 un membro della Police Squad di Los Angeles, un dipartimento speciale delle forze di polizia, dove ha prestato servizio per molti anni. Nella serie TV originale, \u00e8 un poliziotto competente ma a volte goffo, che interpreta la spalla, o \"straight man\", della commedia stravagante che lo circonda. Nei film successivi, \u00e8 cambiato in una figura pi\u00f9 comica; \u00e8 noto per essere uno sciocco maldestro, causando molti problemi, spesso pi\u00f9 di quelli che risolve, ma essendo completamente ignaro di tutto. Nella serie TV tratta i suoi colleghi e le persone che aiuta con rispetto e mostra piet\u00e0 per questi ultimi, anche se a volte provoca loro un po' di dolore involontario. Nel film, a differenza di persone come il suo amico con cui lavora, il capitano Ed Hocken (Alan North / George Kennedy), \u00e8 un uomo molto schietto e poco comprensivo, quindi tende ad apparire freddo e insensibile nei confronti delle persone, per non parlare del cinico. Altrettanto gli manca di avere piet\u00e0 e compassione verso le persone in difficolt\u00e0 quando ne hanno bisogno, e di averne qualcosa quando conversa con i funzionari che lo affrontano sui suoi errori. Tutto ci\u00f2 potrebbe essere dovuto alla notizia che Frank riceve da Ed nel primo film: la sua dedizione al lavoro di polizia ha indotto sua moglie a lasciarlo per un ginnasta olimpico e ora sta facendo \"il miglior sesso che abbia mai avuto\". Mentre lavora sotto Ed, in Police Squad, lavora con Norberg (Peter Lupus). Nella trilogia, lavora con Nordberg (O. J. Simpson). Drebin ha ricoperto il grado di sergente, tenente detective e capitano. Il suo grande amore \u00e8 Jane Spencer (Priscilla Presley), una donna bionda, affascinante e sensibile che conosce nel primo film, ex-segretaria del magnate Vincent Ludwig, che nel secondo film diventa sua moglie e nel terzo gli dar\u00e0 un figlio. Nel terzo film Jane convince Frank a lasciare la polizia, ma poich\u00e9 l'inerzia della vita da pensionato influisce sulla sua potenza sessuale, alla fine decide di tornare a combattere il crimine. In ogni film egli narra i fatti che gli accadono in prima persona al passato ma poi si scopre, sempre nel terzo che la voce narrante \u00e8 ci\u00f2 che pensa nel momento in cui accade.\nNemici.\nNel corso della trilogia, Drebin affronta numerosi nemici.\nAntagonisti principali:\nAccoglienza.\nNel 2008, Frank Drebin \u00e8 stato selezionato dalla rivista \"Empire\" come 55\u00ba nella sua classifica dei \"100 pi\u00f9 grandi personaggi cinematografici di tutti i tempi\", e 74\u00ba nella loro lista pi\u00f9 recente del 2019. \nNel 2000, \"TV Guide\" lo ha inserito nella lista dei 25 pi\u00f9 grandi investigatori televisivi, classificandolo al 23\u00ba posto.\n\u00c8 stato anche nominato da \"UGO.com\" come uno dei 100 migliori eroi di tutti i tempi.\nRyan Lambie in \"Den of Geek\" sostiene che \"La performance di Nielsen \u00e8 cos\u00ec perfetta perch\u00e9 interpreta il ruolo del detective goffo e incapace quasi del tutto etero; le situazioni in cui Drebin si trova possono essere assurde, ma il personaggio al centro di esse lo \u00e8 del tutto serio\" e che con la sua interpretazione impassibile, il personaggio di Nielsen avrebbe potuto benissimo essere preso direttamente da una delle serie televisive pi\u00f9 serie degli anni '60 o '70."}
{"id": "3374973", "revid": "729019", "url": "https://it.wikipedia.org/wiki?curid=3374973", "title": "Seconda battaglia di Cobadin", "text": "La seconda battaglia di Cobadin fu una battaglia combattuta dal 19 al 25 ottobre 1916 tra le forze degli Imperi centrali e quelle dell'Intesa. Le principali unit\u00e0 in campo erano la 3\u00aa Armata bulgara e l'Armata della Dobrugia, un'unit\u00e0 russo-rumena. La battaglia fin\u00ec con una vittoria decisiva per gli Imperi centrali, con l'occupazione del porto di Costanza e con la cattura della ferrovia che collegava quella citt\u00e0 e Cernavod\u0103."}
{"id": "3374974", "revid": "298229", "url": "https://it.wikipedia.org/wiki?curid=3374974", "title": "East Coast Wrestling Association", "text": "La East Coast Wrestling Association (ECWA) \u00e8 una federazione statunitense di wrestling fondata il 27 agosto 1967 da Jim Kettner. Quest'ultimo ha annunciato il suo ritiro il 19 agosto 2010 e la federazione appartiene ora a Mike Tartaglia e Joe Zanolle.\nLa compagnia ha spesso collaborato con federazioni maggiori come WWE, TNA, ECW e WCW. \u00c8 conosciuta anche per l'esclusivo torneo ECWA Super 8.\nArca della gloria.\nDal 1982 la ECWA ha una propria \"Arca della gloria\", nella quale vengono introdotti ogni anno i lottatori pi\u00f9 importanti del passato della federazione.\n1982\n1983\n1984\n1985\n1986\n1987\n1988\n1992\n1994\n1995\n1996\n2000\n2001\n2002\n2004\n2005\n2006\n2007\n2009\n2011"}
{"id": "3374987", "revid": "1048993", "url": "https://it.wikipedia.org/wiki?curid=3374987", "title": "Ignazio Ferronetti", "text": "Biografia.\nNato a Roma, si occup\u00f2 di cinema come cronista di avvenimenti nel mondo della celluloide collaborando alla \"Rivista del Cinematografo\" diretta da Alessandro Blasetti, con cui lavorer\u00e0 anche come montatore dei film del regista.\nNel 1943 debutt\u00f2 come regista dirigendo la pellicola \"Spie tra le eliche\", continuando quindi a realizzare film sino all'inizio degli anni sessanta, quando interruppe tutte le sue attivit\u00e0 nel campo cinematografico."}
{"id": "3374988", "revid": "119135417", "url": "https://it.wikipedia.org/wiki?curid=3374988", "title": "Giuseppe Massari", "text": "Deputato dal 1860 alla morte, coltiv\u00f2 l'amicizia di Cavour, del quale appoggiava in pieno la politica. Si fece notare per il suo impegno soprattutto in occasione dell'annessione al Piemonte dell'Emilia. Ha scritto numerose biografie sui protagonisti del Risorgimento e un \"Diario\".\nBiografia.\nOrigini e formazione.\nGiuseppe Massari nacque a Taranto nel 1821 da Marino, ingegnere civile barese, e dalla tarantina Maria Saveria Fedele.\nEsule in Francia a partire dal 1838, visse per otto anni a Parigi, dove frequent\u00f2 i salotti di Cristina Trivulzio di Belgiojoso e della rivale Costanza Arconati, collaborando inoltre a riviste italiane di stampo patriottico come la \"Gazzetta italiana\". \nLa fuga in Piemonte e l'attivit\u00e0 politica.\nAlla fine del 1846 si stabil\u00ec a Torino, chiamatovi da Giuseppe Pomba a dirigere il nuovo settimanale \"Il Mondo illustrato\". Nel 1848 fece ritorno nelle sue terre, dove venne eletto deputato nella breve prova costituzionale del Regno di Napoli. Restaurato il pieno assolutismo borbonico, dovette riparare ancora a Torino, dove riprese il suo lavoro di giornalista e scrittore. Divenne il maggior fautore dell'emigrazione liberale in Piemonte, mantenendo buoni rapporti con i maggiori esponenti politici del tempo.\nLa relazione sul brigantaggio meridionale.\nSi impegn\u00f2 negli anni '60 sul fronte della lotta al brigantaggio, all'epoca principale ostacolo all'unificazione dell'Italia: una sua relazione alla Camera del 1862 mise in luce soprattutto le responsabilit\u00e0 di agenti borbonici e clericali nel fomentare il fenomeno del brigantaggio."}
{"id": "3374989", "revid": "287204", "url": "https://it.wikipedia.org/wiki?curid=3374989", "title": "Esperimento D\u00d8", "text": "L'esperimento D\u00d8 (talvolta scritto D0 o DZero) \u00e8 una collaborazione di scienziati che conducono ricerche sulla natura fondamentale della materia. D\u00d8 \u00e8 stato uno dei due principali esperimenti (insieme a CDF) che raccoglievano i dati delle collisioni protone-antiprotone prodotte dall'acceleratore Tevatron, situato al laboratorio Fermilab, vicino a Chicago.\nLa ricerca \u00e8 focalizzata su studi di precisione di interazioni fra protoni e antiprotoni alle energie pi\u00f9 alte disponibili al tempo.\nQuadro d'insieme.\nL'esperimento D\u00d8 era situato in una delle regioni di interazione del sincrotrone Tevatron, dove i fasci di protoni e antiprotoni si intersecavano. La raccolta dati \u00e8 finita nel 2011 e attualmente la collaborazione sta finendo di analizzare i dati raccolti.\nD\u00d8 \u00e8 una collaborazione internazionale di circa 550 fisici provenienti da 89 universit\u00e0 e laboratori nazionali di 18 paesi diversi.\nObiettivo dell'esperimento era testare il Modello Standard della fisica delle particelle. Essendo sensibile agli effetti delle collisioni ad alta energia l'esperimento pu\u00f2 dare un test della teoria indipendente dal modello. \nIl rivelatore di particelle \u00e8 costruito per rivelare pi\u00f9 particelle elementari possibili, create dall'energia rilasciata dagli urti fra i fasci di protoni e antiprotoni. La regione di interazione in cui avviene l'annichilazione fra materia e antimateria \u00e8 vicina al centro geometrico del rivelatore. L'area di collisione \u00e8 circondata da tracciatori immersi in un forte campo magnetico parallelo alla direziona dei fasci. Al di fuori dei tracciatori sono posti i rivelatori di pre-shower e un calorimetro. Le camere a muoni costituiscono l'ultimo strato del rivelatore. Tutto il rivelatore \u00e8 contenuto in blocchi di calcestruzzo che permettono di schermare dalle radiazioni.\nOgni secondo il rivelatore analizzava circa 1.7 milioni di collisioni fra i fasci di protoni e antiprotoni. Le informazioni di solo circa 100 collisioni al secondo venivano poi salvate per studi successivi.\nRisultati.\nUno dei risultati pi\u00f9 importanti di D\u00d8 \u00e8 la scoperta del quark top, annunciata nel 2009 insieme all'esperimento CDF. Un altro importante obbiettivo di D\u00d8 \u00e8 stata la ricerca del bosone di Higgs, la scoperta \u00e8 per\u00f2 avvenuta solo successivamente ad LHC."}
{"id": "3374990", "revid": "599013", "url": "https://it.wikipedia.org/wiki?curid=3374990", "title": "John Trudell", "text": "Biografia.\nNato in Nebraska da padre di origine Santee Sioux e madre messicana, \u00e8 cresciuto nella riserva indiana Santee al confine con il Dakota del Sud. A 17 anni lascia la scuola per arruolarsi in Marina, con la quale sar\u00e0 inviato in Vietnam; nel 1967 abbandona la carriera militare. Frequenta per 6 anni il \"college\" di San Bernardino dove studia tecnica delle trasmissioni radio. Diventa attivista dei diritti civili della minoranza dei nativi americani, e nel 1969 \u00e8 portavoce degli occupanti dell'isola di Alcatraz da dove trasmetter\u00e0 un programma notturno fino al 1971.\nNel 1972 entra a far parte dell'American Indian Movement, del quale diviene presidente operativo fino al 1979. Nel 1975 viene arrestato per aver sparato un colpo d'arma da fuoco durante un litigio riguardo a buoni pasto non accettati.\nNel 1979 la sua famiglia \u00e8 colpita da una tragedia: in un rogo di probabile origine dolosa della loro abitazione nella riserva indiana Shoshone/Paiute in Nevada morirono la moglie incinta Tina Manning, 3 suoi figli e la suocera.\nIl dramma lo port\u00f2 a scrivere poesie e gli incontri successivi con Jackson Browne e Bonnie Raitt lo spinsero verso la musica. Assieme a Jesse Ed Davis, chitarrista di origine kiowa, registra su cassetta \"A.K.A. Graffiti Man\" che sar\u00e0 pubblicato nel 1986 e che sar\u00e0 considerato da Bob Dylan disco dell'anno.\nDopo la morte per overdose di Davis, Trudell si avvale della collaborazione di Mark Shark e in seguito del cantante nativo americano Quiltman.\nNegli anni Novanta diventa attore cinematografico. La sua prima parte \u00e8 in \"Cuore di tuono\" di Michael Apted, film del 1992.\nNel 2005, dopo una decina d'anni impiegati per la realizzazione, la regista Heather Rae presenta un documentario sulla vita di Trudell, che sar\u00e0 presentato al Sundance Film Festival.\nMorte.\n\u00c8 morto di cancro l'8 dicembre 2015 all'et\u00e0 di 69 anni."}
{"id": "3374991", "revid": "287204", "url": "https://it.wikipedia.org/wiki?curid=3374991", "title": "Coppa Davis 2011 Zona Euro-Africana Gruppo II", "text": "Il Gruppo II della Zona Euro-Africana (\"Europe/Africa Zone\") \u00e8 il secondo livello di competizione della Zona Euro-Africana, una delle tre divisioni zonali della Coppa Davis 2011. I due vincitori sono ammessi al Gruppo I.\nTeste di serie:\nAltre:"}
{"id": "3375004", "revid": "767487", "url": "https://it.wikipedia.org/wiki?curid=3375004", "title": "Lingua dargwa", "text": "La lingua dargwa, chiamata anche dargua o dargva () \u00e8 una lingua caucasica orientale parlata nella Federazione Russa, nella repubblica del Daghestan.\nDistribuzione geografica.\nSecondo il censimento russo del 2010, il dargwa \u00e8 parlato da 486.000 persone, stanziate principalmente nel Daghestan meridionale. La lingua conta alcune migliaia di locutori fuori dalla Federazione Russa, in altri stati dell'ex Unione Sovietica e in Turchia.\nDialetti e lingue derivate.\nIl dargwa \u00e8 sempre stato considerato una lingua unica, anche se esistono 11 lingue distinte divise in vari dialetti. Le lingue sono: cudaxar, akusha, uraxa-axusha, dejbuk, xarbuk, muirin, sirxin, kajtak, kubachi, itsari e chirag. Le ultime quattro possono essere considerate lingue separate dal dargwa.\nClassificazione.\nLa lingua dargwa \u00e8 una lingua caucasica orientale.\nSecondo \"Ethnologue\", la classificazione completa della lingua dargwa \u00e8 la seguente:\nSistema di scrittura.\nAttualmente per la scrittura viene utilizzato l'alfabeto cirillico. In passato la lingua letteraria era scritta con l'alfabeto arabo, in uso fino al 1920, e successivamente con l'alfabeto latino. "}
{"id": "3375005", "revid": "1345932", "url": "https://it.wikipedia.org/wiki?curid=3375005", "title": "Tea bag", "text": ""}
{"id": "3375006", "revid": "214753", "url": "https://it.wikipedia.org/wiki?curid=3375006", "title": "Emil Diener", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1935 (edizione tenutasi a Innsbruck, Austria) insieme al connazionale Reto Capadrutt. Nell'edizione l'argento and\u00f2 alla repubblica ceca il bronzo all'Italia."}
{"id": "3375012", "revid": "222571", "url": "https://it.wikipedia.org/wiki?curid=3375012", "title": "Odegar", "text": ""}
{"id": "3375017", "revid": "287204", "url": "https://it.wikipedia.org/wiki?curid=3375017", "title": "Societ\u00e0 Sportiva Chinotto Neri", "text": "La Societ\u00e0 Sportiva Chinotto Neri \u00e8 stata una societ\u00e0 calcistica romana, attiva nel corso degli anni cinquanta.\nStoria.\nLa Chinotto Neri nacque dall'allora \"Unione Sportiva Casilina\", squadra romana del quartiere di Torpignattara, che aveva chiuso al 4\u00ba posto il campionato di Promozione 1949-1950. La squadra assunse una nuova denominazione sociale nel 1950 (ufficialmente: \"Societ\u00e0 Sportiva Chinotto Neri Casilina\"), e cambi\u00f2 i colori passando dal giallo-rosso al giallo-verde.\nLa Chinotto Neri vinse il girone I della Promozione 1950-1951 e disput\u00f2 la Serie C 1951-1952. Successivamente gioc\u00f2 in IV Serie dal 1952-1953 al 1956-1957. Al termine di quest'ultima stagione la squadra vinse lo spareggio contro il Marsala, e venne promossa in Serie C. Tuttavia la Chinotto Neri si fuse con la Federconsorzi dando vita alla rossoverde Fedit, che disput\u00f2 la Serie C 1957-1958 e, anni dopo, cambi\u00f2 nome in Tevere.\nPresieduta da Pietro Neri, gi\u00e0 fondatore nel 1949 dell'azienda Chinotto Neri, disputava le proprie partite casalinghe dapprima presso il Campo Giordano Sangalli (oggi Parco Sangalli, situato nel quartiere Tor Pignattara), successivamente presso il Motovelodromo Appio. Aveva sede in via del Mandrione 334."}
{"id": "3375025", "revid": "1005847", "url": "https://it.wikipedia.org/wiki?curid=3375025", "title": "Partito della Coalizione Estone", "text": "Il Partito della Coalizione Estone (in estone: \"Eesti Koonderakond\") \u00e8 stato un partito politico attivo in Estonia dal 1991 al 2001.\nIl partito debutta in occasione delle elezioni parlamentari del 1992, ottenendo il 13,6% e a seguito delle quali esprime il proprio leader Tiit V\u00e4hi come Primo ministro. Alle successive elezioni parlamentari del 1995, il partito si presenta congiuntamente al Partito Popolare Rurale Estone: l'alleanza ottiene il 32,3% e V\u00e4hi \u00e8 riconfermato alla guida del governo. Nel 1997, tuttavia, viene sostituito da Mart Siimann, esponente dello stesso partito.\nAlle elezioni parlamentari del 1999, il partito ottiene il 7,6%; in seguito, nel 2001, decreta il proprio scioglimento."}
{"id": "3375028", "revid": "2373", "url": "https://it.wikipedia.org/wiki?curid=3375028", "title": "Base Halley", "text": ""}
{"id": "3375033", "revid": "1564499", "url": "https://it.wikipedia.org/wiki?curid=3375033", "title": "Lingua bats", "text": "La lingua bats (anche Batsi, Batsbi, Batsb, Batsaw, Tsova-Tush in bats) \u00e8 una lingua caucasica nordorientale parlata in Georgia da circa 3.400 persone.\nEsiste un solo dialetto. I Bats utilizzano la lingua georgiana come lingua scritta, dato che il bats \u00e8 solo parlato.\nLa lingua non \u00e8 mutualmente intelligibile con le altre due lingue appartenenti alla famiglia linguistica nakh, il ceceno e l'inguscio."}
{"id": "3375038", "revid": "270833", "url": "https://it.wikipedia.org/wiki?curid=3375038", "title": "Parigi-Roubaix 2004", "text": "La Parigi-Roubaix 2004, centoduesima edizione della corsa e valida come terzo evento della Coppa del mondo di ciclismo su strada 2004, fu disputata l'11 aprile 2004, per un percorso totale di 261\u00a0km. Fu vinta dallo svedese Magnus B\u00e4ckstedt, al traguardo con il tempo di 6h40'26\" alla media di 39.108\u00a0km/h.\nPartenza a Parigi con 177 corridori di cui 93 portarono a termine il percorso.\nResoconto degli eventi.\nGara caratterizzata da diversi tentativi di fuga sempre rientrati, lo strappo decisivo fu portato a 14 chilometri dalla conclusione su un tratto di pav\u00e9 da Johan Museeuw e con lui riuscirono a rimanere anche Magnus B\u00e4ckstedt, Tristan Hoffman, Roger Hammond e Fabian Cancellara. Sul successivo tratto di pav\u00e9 for\u00f2 Museeuw e fu costretto a perdere contatto dagli altri quattro che cos\u00ec arrivano insieme al velodromo.\nIl primo che prova a lanciare una volata lunga \u00e8 Cancellara, ma viene superato di forza dallo svedese che riesce cos\u00ec a tagliare per primo il traguardo."}
{"id": "3375039", "revid": "33689", "url": "https://it.wikipedia.org/wiki?curid=3375039", "title": "NEC PC-8000", "text": "La Serie PC-8000 era una linea di personal computer sviluppati per il mercato giapponese da parte di NEC.\nPC-8001.\nIl primo rappresentante della serie PC-8000, \u00e8 il PC-8001 che fu commercializzato a partire dal 28 settembre, 1979 per \u00a5168,000. Il suo design combina una tastiera ed una scheda madre in una singola unit\u00e0. In un momento in cui la maggior parte dei micro-computer era venduto come un \"semi-kit\" che richiedeva un assemblaggio da parte del cliente finale, il pc completamente assemblato PC-8001 era una rarit\u00e0 per il mercato. Le periferche includevano una stampante, una unit\u00e0 di memorizzazione magnetica a musicassette ed un monitor CRT. Sebbene venga spesso considerato il primo personal computer casalingo per il mercato giapponese, in verit\u00e0 fu preceduto dal computer Basic Master di Hitachi.\nSpecifiche.\nCPU: NEC \u00b5PD780C (compatibile con Z80) con clock a 4\u00a0MHz\nMemoria: 16/32 KiB\nModalit\u00e0 testo: 40 colonne x 20 linee - 80 colonne x 25 linee\nModalit\u00e0 grafica: 160x100 pixel, 8 colori\nSistema operativo: DISK-BASIC, CP/M\nInterprete BASIC: N-BASIC (Microsoft 24KiB BASIC)\nPC-8001mkII.\nIl modello Mark II, pi\u00f9 performante del precedente, e con una grafica migliore, debutt\u00f2 nel marzo del 1983 per un prezzo di 123,000 yen.\nMentre il suo pi\u00f9 ovvio miglioramento era nelle capacit\u00e0 grafiche, il Mark II includeva anche un floppy disk interno da 5.25\" e di due slot interni di espansione, permettendo di non dover ricorrere all'acquisto di un \"box d'espansione\" per effettua un upgrade. L'interprete BASIC fu sostituito; al posto del 24KiB N-BASIC venne usato l'\"N80-BASIC\" da 32KiB che aggiungeva nuove istruzioni condizionali e di comandi grafici.\nMentre il prezzo del PC-8001mkII era comparabile con quello degli altri computer ad 8-bit del periodo, la sua grafica era notevolmente peggiore di quella dei concorrenti (molto probabilmente era un tentativo da parte di NEC di non mettere il computer in competizione con i suoi stessi pc pi\u00f9 potenti come la serie NEC PC-8801). Questo lo port\u00f2 a disporre di uno scarso parco software, ed in particolare di pochi videogiochi.\nPC-8001mkIISR.\n\u00c8 una versione sviluppata per i giochi del PC-8001mkII con un grande miglioramento di grafica e sonoro, facendo il suo debutto sul mercato nel gennaio del 1985 per 108,000 yen.\nL'mkIISR incrementa la memoria frame-buffer da 16KiB a 48KiB, permettendo le modalit\u00e0 grafiche di 640x200-pixel e 320x200-pixel con double buffering. Per il sonoro, il primitivo PC speaker viene rimpiazzato da un sistema audio con sintesi FM. Il BASIC interno viene aggiornato per permetter l'utilizzo del nuovo hardware e per fornire le modalit\u00e0 compatibili con l'mkII ed il PC-8001 (anche se una significativa parte del software pi\u00f9 vecchi non veniva eseguito correttamente con queste modalit\u00e0 compatibili). Altri cambiamenti includevano il cambio dello slot di espansione per scopi generici in uno slot di espansione per la ROM di caratteri giapponesi Kanji, un connettore per tastiere del NEC PC-8801 ed un connettore joystick di tipo Atari."}
{"id": "3375040", "revid": "767487", "url": "https://it.wikipedia.org/wiki?curid=3375040", "title": "Lingua botlikh", "text": "La lingua botlikh o botlix (\u0411\u0443\u0439\u0445a\u043b\u044a\u0438 \u043c\u0438\u0446I\u0446I\u0438) \u00e8 una lingua appartenente alla famiglia delle lingue caucasiche nordorientali, parlata dai Botlikh nel Daghestan sud-occidentale, in Russia.\nSecondo una ricerca condotta da Koryakov nel 2006 \u00e8 parlata da circa 5.500 persone."}
{"id": "3375048", "revid": "380654", "url": "https://it.wikipedia.org/wiki?curid=3375048", "title": "ECWA Heavyweight Championship", "text": "L'ECWA Heavyweight Championship \u00e8 il massimo alloro della East Coast Wrestling Association. Nonostante sia stato creato nel 1967, la storia del titolo \u00e8 registrata solo dal 1\u00ba maggio 1993. Non sappiamo quindi i campioni della federazione dal 1967 al 1993."}
{"id": "3375051", "revid": "767487", "url": "https://it.wikipedia.org/wiki?curid=3375051", "title": "Lingua godoberi", "text": "La lingua godoberi () \u00e8 una lingua caucasica nordorientale appartenente al gruppo avaro-andi. \nLa lingua godoberi \u00e8 parlata nel Daghestan meridionale, nel Botlichskij rajon.\nI locutori di questa lingua sono circa 3000. Non essendo una lingua scritta i Godoberi utilizzano il russo e l'avaro."}
{"id": "3375053", "revid": "144796", "url": "https://it.wikipedia.org/wiki?curid=3375053", "title": "Jean Fran\u00e7ois Paul de Gondi", "text": ""}
{"id": "3375055", "revid": "110157", "url": "https://it.wikipedia.org/wiki?curid=3375055", "title": "I Was So Unpopular in School and Now They're Giving Me This Beautiful Bicycle", "text": "I Was So Unpopular in School and Now They're Giving Me This Beautiful Bicycle \u00e8 l'album di debutto del gruppo svedese indie pop Billie the Vision and the Dancers, pubblicato nel 2004. Viene pubblicato con l'etichetta discografica Love Will Pay the Bills.\nNell'estate del 2009 la canzone \"Summercat\" diviene molto popolare in Spagna grazie al suo utilizzo in una campagna pubblicitaria di Estrella Damm."}
{"id": "3375058", "revid": "767487", "url": "https://it.wikipedia.org/wiki?curid=3375058", "title": "Lingua karata", "text": "Il karata \u00e8 una delle lingue caucasiche che fa parte del gruppo delle lingue avaro-andi, della famiglia delle caucasiche nordorientali.\nIl karata \u00e8 parlato nella Repubblica del Daghestan, da circa 5.000 persone. La lingua non possiede un sistema di scrittura. I locutori utilizzano anche la lingua russa e sono bilingui con l'avaro.\nLa lingua conta due dialetti principali: il karata propriamente detto e il tokint."}
{"id": "3375063", "revid": "2063781", "url": "https://it.wikipedia.org/wiki?curid=3375063", "title": "Lingua akhvakh", "text": "La lingua akhvakh ( in akhvakh) \u00e8 una lingua caucasica nordorientale parlata in Daghestan.\nL'akhvakh \u00e8 parlato nel Daghestan meridionale da circa 6500 persone. I locutori utilizzano anche la lingua russa e sono bilingui con l'avaro.\nL'akhvakh si divide in tre grandi gruppi dialettali: il kaxib, l'akhvakh settentrionale e l'akhvakh meridionale. Le differenze tra i gruppi sono tali che i locutori delle tre variet\u00e0 comunicano tra loro in avaro."}
{"id": "3375066", "revid": "287204", "url": "https://it.wikipedia.org/wiki?curid=3375066", "title": "Lingua tabasarana", "text": "La lingua tabasarana, detta anche tabasaran o tabassarana ( in tabasarano) \u00e8 una lingua caucasica nordorientale parlata nella Federazione Russa, nella repubblica del Daghestan.\nDistribuzione geografica.\nAl censimento russo del 2010 il tabasarano risultava parlato da 126.000 persone, stanziate in prevalenza nel Daghestan meridionale. La lingua \u00e8 attestata anche in altre repubbliche ex-sovietiche asiatiche, quali Azerbaigian, Kazakistan, Turkmenistan e Uzbekistan.\nDialetti e lingue derivate.\nSi distinguono due dialetti, il tabasarano settentrionale o khanag e il tabasarano meridionale.\nClassificazione.\nSecondo \"Ethnologue\", la classificazione completa della lingua tabasarana \u00e8 la seguente:\nSistema di scrittura.\nLa lingua tabasarana \u00e8 scritta in alfabeto cirillico."}
{"id": "3375067", "revid": "204012", "url": "https://it.wikipedia.org/wiki?curid=3375067", "title": "Fritz Waller", "text": ""}
{"id": "3375069", "revid": "709565", "url": "https://it.wikipedia.org/wiki?curid=3375069", "title": "Retheos Berberian", "text": "La vita.\nRetheos Berberian ricevette la formazione di base presso la scuola Nersesyan a Hask\u00f6y, un quartiere di Costantinopoli. Qui fu compagno di classe del poeta Teotoros Zorayan. Fra i suoi insegnanti vi furono il linguista Madatya Karaka\u015fyan (1818-1903). Retheos Berberian nel 1865 divenne assistente per gli studenti armeni nel Liceo Galatasaray di Costantinopoli. Nel 1866 insegn\u00f2 presso la scuola Nersesyan, nel 1867 a Edirne, nel 1868 ad Haskoy ancora una volta, nel 1872-1874 presso il Colleggio Panosyan e la Scuola Akabyan, nel 1874-1875 presso la scuola Tarkman\u00e7ats. Dal 1869 scrisse per i giornali Jamanak, Masis, Manzume-i Efk\u00e2r e Arevelyan Pog.\nNell'ottobre 1876 fond\u00f2 la sua scuola a Scutari. Curriculum e metodi di insegnamento progettati da Retheos Berberian prevedevano dure ma semplici condizioni. I suoi ideali educativi erano, infatti, ispirati alla Bibbia: \"Ci\u00f2 che \u00e8 vero, tutte le cose nobili, tutte le cose giuste, tutto ci\u00f2 che \u00e8 puro, amabile, tutte le cose di buona reputazione, sono una virt\u00f9 e un elogio - si pensi a queste cose\" (Filippesi 4:8).\nRetheos Berberian port\u00f2 un duro attacco al materialismo a lui contemporaneo. Dal punto di vista legale il titolo di studio rilasciato dal Collegio Berberian avrebbe dovuto dare accesso alle universit\u00e0 straniere.\nNel 1879, il collegio fu trasferito presso il vicino Robert College.\nIl 28 agosto 1883 spos\u00f2 Zaruhi Panosyan (1864-1899). Nello stesso anno tradusse \"Hermann e Dorothea\" di Goethe in lingua armena.\nDalla moglie tre figli: Mannig Berberian (1885\u20131960) poetessa Onnig Berberian e il compositore Schahan Berberian (1891\u20131956). \nNel 1907, il 25\u00ba anno di fondazione della scuola, fu festeggiato anche dal sultano Abdulhamid II e Reteos Berberian venne onorato per i suoi successi in quanto molto attivo nella comunit\u00e0 armena.\nAlcuni dei migliori scrittori armeni tra XIX e XX secolo si diplomarono presso il collegio Berberian. Tra coloro che frequentarono la scuola di Reteos Berberian si ricordano il poeta e atleta olimpionico Mateos Zarifian (1894-1924) e il poeta e giornalista Hrand Nazariantz (1886-1962).\nNel 1870 fu uno dei fondatori del \"Kordzaser\" giornale armeno di Haskoy. Per quattro volte venne eletto alla Commissione Istruzione del Patriarcato armeno (1882-1884, 1884-1885, 1891-1894, 1894-1896).\nGli ultimi anni.\nNel 1896 si trasfer\u00ec con la moglie per due anni a Ginevra, dove apr\u00ec un centro di istruzione e un dormitorio per i suoi studenti. \nIl 12 marzo 1899 sua moglie mor\u00ec.\nIl 6 aprile 1907 anche Retheos Berberian mor\u00ec a Scutari.\nLa scuola Berberian fu chiusa temporaneamente negli anni 1914-1918. Nel 1924 il collegio si trasfer\u00ec a Il Cairo e nel 1934 fu definitivamente chiuso per motivi finanziari.\nLa sua tomba si trova presso il Cimitero della Santa Croce a Baglarbasi. Non distante dalla sua tomba si trovano quella di Bedros Turian e del suo allievo Mateos Zarifian (1894-1924).\nCitazioni.\nIl Patriarca di Costantinopoli, Malachia Ormanian, lo definiva \"Padre degli studiosi\" e \"Maestro degli insegnanti\"."}
{"id": "3375071", "revid": "1005847", "url": "https://it.wikipedia.org/wiki?curid=3375071", "title": "Elezioni parlamentari in Estonia del 1992", "text": "Le elezioni parlamentari in Estonia del 1992 si tennero il 20 settembre per l'elezione del nuovo Riigikogu. All'esito delle consultazioni, Mart Laar, espressione dell'Alleanza elettorale \"Patria\", divenne Primo ministro; nel 1994 fu sostituito da Andres Tarand, esponente dell'Alleanza elettorale \"Moderati\"."}
{"id": "3375072", "revid": "174925", "url": "https://it.wikipedia.org/wiki?curid=3375072", "title": "Lingua balcara", "text": ""}
{"id": "3375073", "revid": "1699560", "url": "https://it.wikipedia.org/wiki?curid=3375073", "title": "Magda Szubanski", "text": "Biografia.\nHa recitato in diversi musical, tra cui \"The 25th Annual Putnam County Spelling Bee\" e \"Guys and Dolls.\"\nDoppiatrici italiane.\nCome doppiatrice, \u00e8 sostituita da:"}
{"id": "3375075", "revid": "339392", "url": "https://it.wikipedia.org/wiki?curid=3375075", "title": "Facolt\u00e0 di Lettere e Filosofia", "text": ""}
{"id": "3375076", "revid": "339392", "url": "https://it.wikipedia.org/wiki?curid=3375076", "title": "Facolt\u00e0 di lettere e filosofia", "text": ""}
{"id": "3375078", "revid": "1745361", "url": "https://it.wikipedia.org/wiki?curid=3375078", "title": "Arti performative", "text": "Le arti performative sono forme artistiche in cui l'opera consiste nell'esecuzione di un determinato insieme di azioni da parte dell'artista di fronte ad un pubblico. L'espressione artistica \u00e8 veicolata soprattutto dall'uso del corpo dell'artista - a differenza delle altre forme artistiche, in cui l'opera \u00e8 costituita o mediata soprattutto da oggetti extracorporei.\nTipi di arti performative.\nLe principali forme di arti performative sono la danza, la musica, il teatro, forme secondarie sono l'illusionismo, il mimo, il teatro dei burattini, l'arte circense.\nGli artisti che realizzano arti performative di fronte ad un pubblico sono detti esecutori, a seconda del tipo di arte sono ballerini, musicisti, prestigiatori, cantanti. L'ideazione delle esecuzioni \u00e8 spesso realizzata da persone diverse dagli esecutori e segue principi propri come la composizione musicale o la drammaturgia per il teatro.\nTeatro.\nIl teatro \u00e8 l'arte performativa che consiste nella recitazione di storie di fronte ad un pubblico usando combinazioni di dialoghi, gesti, danza e spettacolo. Oltre al teatro di prosa in cui la parola (scritta o improvvisata) \u00e8 l'elemento pi\u00f9 importante, il teatro pu\u00f2 avere forme diverse, come l'opera lirica, il teatro-danza, il kabuki, la danza katakali, l'opera cinese, il teatro dei burattini, la pantomima, che differiscono non solo per area di nascita, ma per il differente utilizzo sia delle componenti che costituiscono la rappresentazione, sia per i fini artistici che esse definiscono.\nDanza.\nLa danza \u00e8 un'arte performativa che si esprime nel movimento del corpo umano secondo un piano prestabilito o improvvisato detto coreografia. \u00c8 presente sin dall'antichit\u00e0 insieme alle altre arti sceniche tradizionali quali il teatro e la musica. Spesso accompagnata da musiche o composizioni sonore, la danza nel linguaggio e nella tradizione della danza popolare pu\u00f2 essere chiamata anche ballo.\nSin dall'antichit\u00e0, la danza \u00e8 parte dei rituali, preghiera, momento di aggregazione della collettivit\u00e0 nelle feste popolari e anche occasione di aggregazione tra persone, come, per esempio, attualmente \u00e8 la danza nelle discoteche.\nMusica.\nLa musica (dal sostantivo greco \u03bc\u03bf\u03c5\u03c3\u03b9\u03ba\u03ae) \u00e8 l'arte dell'organizzazione dei suoni nel corso del tempo e nello spazio. Si tratta di arte in quanto complesso di norme pratiche adatte a conseguire determinati effetti sonori, che riescono ad esprimere l'interiorit\u00e0 dell'individuo che produce la musica e dell'ascoltatore; si tratta di scienza in quanto studio della nascita, dell'evoluzione e dell'analisi dell'intima struttura della musica. Il generare suoni avviene mediante il canto o mediante strumenti musicali che, attraverso i principi dell'acustica, provocano la percezione uditiva e l'esperienza emotiva voluta dall'artista."}
{"id": "3375079", "revid": "212348", "url": "https://it.wikipedia.org/wiki?curid=3375079", "title": "Arte performativa", "text": ""}
{"id": "3375082", "revid": "1516566", "url": "https://it.wikipedia.org/wiki?curid=3375082", "title": "Audace (cacciatorpediniere 1914)", "text": "L\u2019Audace \u00e8 stato un cacciatorpediniere della Regia Marina.\nStoria.\nCostruito tra il 1912 ed il 1914 su progetto derivato da quello della classe Indomito, il cacciatorpediniere rivel\u00f2 caratteristiche alquanto deludenti.\nAll'entrata dell'Italia nella prima guerra mondiale l\u2019\"Audace\" faceva parte, con i cacciatorpediniere \"Animoso\", \"Ardente\", \"Ardito\" e \"Francesco Nullo\", della I Squadriglia Cacciatorpediniere, di base a Brindisi. Comandava l'unit\u00e0 il capitano di corvetta Cant\u00f9.\nIl giorno stesso della dichiarazione di guerra, il 24 maggio 1915, \"Audace\", \"Ardito\" ed \"Animoso\" effettuarono una missione antisommergibile nel golfo del Drin e successivamente al largo di Cattaro.\nIl 9 giugno 1915 insieme ai cacciatorpediniere \"Indomito\", \"Intrepido\", \"Impetuoso\", \"Irrequieto\", \"Insidioso\", \"Animoso\", \"Ardito\" ed all'esploratore \"Quarto\", fece parte della scorta agli incrociatori corazzati \"Garibaldi\" e \"Vettor Pisani\", partecipando al bombardamento dei fari di Capo Rodoni e San Giovanni di Medua.\nL'11 luglio 1915 l\u2019\"Audace\", l\u2019\"Animoso\", l\u2019\"Ardente\" e l\u2019\"Ardito\" scortarono l'esploratore \"Quarto\" e sbarcarono le avanguardie delle truppe destinate a sbarcare ed occupare l'isola di Pelagosa, operazione cui parteciparono anche l'incrociatore ausiliario \"Citt\u00e0 di Palermo\", l'esploratore \"Marsala\", il cacciatorpediniere \"Strale\" e le torpediniere \"Clio\", \"Cassiopea\", \"Calliope\", \"Airone\", \"Astore\" ed \"Arpia\" e che si svolse senza intoppi (l'unico presidio dell'isola era composto da due segnalatori, che si nascosero per poi arrendersi).\nIl 13 giugno 1916 l\u2019\"Audace\", al comando del capitano di fregata Piazza, forn\u00ec scorta e supporto, insieme ai cacciatorpediniere \"Pilade Bronzetti\", \"Rosolino Pilo\" ed \"Antonio Mosto\", ai MAS \"5\" e \"7\", che, a rimorchio delle torpediniere \"35 PN\" e \"37 PN\", attaccarono infruttuosamente\u00a0\u2013 causa la mancanza di naviglio all'ormeggio \u2013 il porto di San Giovanni di Medua, in mano austriaca, ripiegando sotto il fuoco d'artiglieria che comunque non provoc\u00f2 danni.\nIl 25 giugno dello stesso anno la nave fece parte del gruppo di protezione a distanza (esploratore \"Marsala\", cacciatorpediniere \"Insidioso\", \"Impavido\" ed \"Irrequieto\") durante un nuovo attacco dei \"MAS 5\" e \"7\", in questa occasione contro Durazzo: il risultato fu il grave danneggiamento del piroscafo \"Sarajevo\" (1111 tsl).\nNella notte tra il 29 ed il 30 agosto 1916 l\u2019\"Audace\", mentre scortava il piroscafo \"Brasile\" da Taranto a Salonicco, entr\u00f2 in collisione con esso ed affond\u00f2 al largo di Capo Colonna, nel Mar Ionio.\nIl relitto del cacciatorpediniere \u00e8 stato ritrovato nel 2007, ad una profondit\u00e0 compresa tra i 110 ed i 120 metri, in assetto di navigazione e con la prua orientata verso sud."}
{"id": "3375083", "revid": "2373", "url": "https://it.wikipedia.org/wiki?curid=3375083", "title": "Casey Station", "text": ""}
{"id": "3375085", "revid": "775372", "url": "https://it.wikipedia.org/wiki?curid=3375085", "title": "Capi di Stato della Libia", "text": "In attesa di una nuova costituzione, la Libia tuttora non ha una vera e propria carica di \"capo di Stato\".\nIl potere dal 1969 al 2011 \u00e8 stato nelle mani di Mu\u02bfammar Gheddafi che pur avendo il titolo onorifico di capo di rivoluzione, ha controllato la vita del Paese.\n\"De iure\" egli esercit\u00f2 la presidenza come segretario generale del Congresso generale del popolo solo dal 1977 al 1979, passando poi la carica ad altri, ma restando \"de facto\" a capo del paese. Dopo la prima guerra civile in Libia del 2011, le funzioni di capo dello stato sono state assunte prima dal presidente del Consiglio nazionale di transizione e poi, dopo le elezioni, dal presidente del parlamento.\nIn seguito, tra l'agosto ed il settembre 2014, durante una seconda guerra civile, poich\u00e9 la parte occidentale del paese e la capitale Tripoli sono cadute in mano a una coalizione di milizie, il parlamento eletto nel giugno 2014 e il governo si sono insediati a Tobruk, citt\u00e0 dalla quale hanno ripreso ad esercitare le loro funzioni.\nIl ruolo di capo dello stato \u00e8 stato, dunque, conteso tra il presidente del parlamento di Tobruk (Aguila Saleh Issa, dal 5 agosto 2014 a capo della \"Camera dei rappresentanti\") e il presidente del parlamento islamista di Tripoli (Nuri Busahmein, dal 25 giugno 2013 a capo del \"Congresso Nazionale Generale\", ribattezzato nel settembre 2014 \"Nuovo Congresso Nazionale Generale\")."}
{"id": "3375094", "revid": "39884", "url": "https://it.wikipedia.org/wiki?curid=3375094", "title": "Fritz St\u00f6ckli", "text": "Biografia.\nCome bobbista ha vinto una medaglia d'oro, conquistata ai campionati mondiali del 1953 (edizione tenutasi a Garmisch-Partenkirchen, Germania) insieme al connazionale Felix Endrich. \nNell'edizione l'argento e il bronzo andarono alle nazionali tedesche."}
{"id": "3375095", "revid": "767487", "url": "https://it.wikipedia.org/wiki?curid=3375095", "title": "Tabasarani", "text": "I Tabasarani o tabassarani sono un gruppo etnico della Russia che vive principalmente nella Repubblica del Daghestan, di religione sunnita.\nParlano il russo e il tabasarano, un idioma appartenente al gruppo delle lingue caucasiche nordorientali."}
{"id": "3375096", "revid": "298229", "url": "https://it.wikipedia.org/wiki?curid=3375096", "title": "This Tuesday in Texas", "text": "This Tuesday in Texas \u00e8 stato un evento in pay-per-view di wrestling organizzato dalla World Wrestling Federation. L'evento si \u00e8 svolto il 3 dicembre 1991 al Freeman Coliseum di San Antonio (Texas).\nCinque match di wrestling erano programmati nella card. Il main event era un rematch per il WWF Championship, che vide Hulk Hogan sconfiggere il campione The Undertaker, riconquistando il titolo. Hogan aveva perso il titolo sei giorni prima alle Survivor Series in un match dal finale controverso. \nFra gli altri match spiccava un incontro fra Randy Savage, che riprendeva a combattere dopo WrestleMania VII e Jake Roberts, colpevole di aver schiaffeggiato in diretta Miss Elizabeth, che vide la vittoria di Macho Man. L'evento fu un esperimento della WWF per tentare di rendere il marted\u00ec sera la seconda cornice stabile di eventi in pay-per-view. Uno scarso numero di acquisti rese l'esperimento un fallimento, e la compagnia ripropose l'idea di un evento di marted\u00ec sera solo tredici anni dopo, quando tenne \"Taboo Tuesday\". Nello specifico ricevette molte critiche dagli addetti ai lavori il main event della serata, dove Hogan sconfisse The Undertaker gettandogli della cenere negli occhi, ritenuto non all'altezza degli standard qualitativi WWF.\nStoryline.\n\"This Tuesday in Texas\" fu caratterizzato da match di wrestling che coinvolsero lottatori immischiati in diverse faide, storyline, che furono mandate in onda su \"Superstars\", \"Wrestling Challange\" e \"Prime Time Wrestling\", programmi televisivi della World Wrestling Federation. Alcuni lottatori svolgevano un ruolo da cattivi (heel), mentre altri svolgevano un ruolo da buoni (face), seguiti da una serie di eventi che costruirono la tensione, e che culminarono in uno o pi\u00f9 match di wrestling.\nVerso la fine dell'estate del 1991, Ric Flair, un pi\u00f9 volte campione del mondo della National Wrestling Alliance e della World Championship Wrestling, firm\u00f2 con la WWF e, apparendo in televisione con la sua \"Big Gold Belt\", dichiar\u00f2 davanti a Hulk Hogan (l'allora WWF Champion) di essere \"Il vero campione del mondo\". Allora Flair inizi\u00f2 una faida con Hogan.\nUn'altra faida che caratterizz\u00f2 l'evento fu tra Jake Roberts e Randy Savage. La faida ebbe origine da un'altra rivalit\u00e0 precedente che The Undertaker aveva avuto con The Ultimate Warrior, dove Roberts inizialmente si era offerto di aiutare Warrior a sconfiggere Undertaker, ma dove poi divenne un heel e si schier\u00f2 dalla parte di Taker. Tuttavia, le circostanze portarono all'abbandono di Warrior dalla federazione dopo Summerslam nel mese di agosto. Nello stesso evento, la faida tra Roberts e Savage inizi\u00f2, quando lui e Undertaker rovinarono il ricevimento di nozze tra Savage e Miss Elizabeth (nella kayfabe, infatti i due erano gi\u00e0 sposati da quasi sette anni). Roberts poi cominci\u00f2 a insultare Savage in una serie di promo in tutto il paese, ma Savage non pot\u00e9 fare nulla, visto, che dopo aver perso il retirement match contro Warrior a WrestleMania VII, non poteva pi\u00f9 lottare. Gli insulti crebbero sempre di pi\u00f9, ma nonostante gli sforzi di Savage di farsi reintegrare da Jack Tunney (l'allora presidente della WWF, continu\u00f2 a non poter lottare, e quindi a non poter reagire alle provocazioni. Alla fine, uno spazientito Savage, mentre commentava un episodio di \"WWF Superstars\", sal\u00ec sul ring per affrontare Roberts, che stava eseguendo un promo contro Savage. Tuttavia, Roberts ebbe la meglio su Savage, infatti, dopo averlo legato alle corde, permise a un cobra di mordergli il braccio. Questo incidente convinse Tunney a reintegrare Roberts nel roster come lottatore attivo.\nEvento.\nIl primo match ad andare in onda in diretta in pay-per-view (PPV) fu un single match standard per il WWF Intercontinental Championship tra lo sfidante, Skinner e il campione, Bret Hart. Hart controll\u00f2 i primi minuti del match fino a quando Skinner attacc\u00f2 la spalla di Hart nel bordo ring. Skinner poi mantenne il controllo per gran parte della contesa fino a quando tent\u00f2 di eseguire una mossa dalle corde, che fu contrastata da Hart con un calcio al volto. Poco dopo, Skinner sal\u00ec le corde di nuovo, ma fu afferrato e sbattuto al tappeto. Hart poi applic\u00f2 la sua mossa finale, la Sharpshooter, che costrinse Skinner a cedere. Il vincitore per sottomissione fu quindi Hart, che mantenne il titolo.\nIl match successivo fu un single match tra Jake Roberts e Randy Savage. Mentre Roberts stava facendo il suo ingresso, Savage si precipit\u00f2 lungo lo stage e attacc\u00f2 Roberts alle spalle. Savage trascorse i successivi due minuti ad attaccare l'avversario fino a quando l'arbitro intervenne mettendosi tra i due concorrenti, il che permise a Roberts di attaccare Savage sul basso ventre. Roberts poi gett\u00f2 Savage oltre la terza corda, mandandolo fuori dal ring, dandosi il tempo di riprendere fiato. Roberts assunse il controllo del match, concentrandosi principalmente sul braccio ferito di Savage. Per circa sei minuti Roberts ha il vantaggio, poi afferr\u00f2 Savage in preparazione della sua mossa finale, la DDT, quando Savage contrast\u00f2 la mossa lanciando l'avversario all'angolo, e sbattendo la sua spalla sulle costole di Roberts. Ci\u00f2 fece cadere al tappeto quest'ultimo dal dolore, permettendo a Savage di salire sopra le corde ed eseguire la sua diving elbow drop, seguita dallo schienamento vincente. Dopo il match, Savage prese una sedia con l'intento di attaccare Roberts, ma fu fermato da un ufficiale di bordo ring. Savage poi afferr\u00f2 la campanella che d\u00e0 inizio ai match, ma anche stavolta intervenne un arbitro, che cerc\u00f2 di toglierli l'oggetto dalle mani. Questo permise a Roberts di eseguire una DDT ai danni di Savage. Circa un minuto dopo, Roberts attacc\u00f2 nuovamente Savage con una DDT. Roberts poi and\u00f2 sotto il ring e prese un sacchetto, simile a quello che normalmente conteneva il suo cobra reale. Miss Elizabeth poi corse sul ring e cerc\u00f2 di impedire che Roberts lo attaccasse nuovamente. Non ci riusc\u00ec per\u00f2, visto che Roberts entr\u00f2 nel quadrato ed esegu\u00ec una terza DDT, seguita da uno schiaffo ai danni di Elizabeth. Poi arriv\u00f2 anche un secondo arbitro sul ring che aiut\u00f2 Roberts a tornare nel backstage. Il presidente WWF (nella kayfabe) Jack Tunney arriv\u00f2 in seguito a bordo ring per assicurarsi che Roberts non avesse fatto altri danni.\nIl match successivo fu un single match dove The Warlord (con Harvey Wippleman) affront\u00f2 The British Bulldog. Per la maggior parte del match nessuno dei due lottatori acquist\u00f2 un vantaggio importante, fino a quando Warlord guadagn\u00f2 un controllo pi\u00f9 prolungato e tent\u00f2 di eseguire la sua mossa finale, la full nelson, ma non riusc\u00ec ad applicare la mossa a causa della presa sbagliata alle mani. Alla fine, Warlord lasci\u00f2 la presa e gett\u00f2 Bulldog al tappeto. Warlord raccolse British, lo mand\u00f2 in un angolo. Bulldog contrast\u00f2 l'attacco con un calcio al volto, seguito da una clothesline. Bulldog esegu\u00ec la sua delayed suplex e tent\u00f2 lo schienamento, ma Warlord non cedette e il conto non arriv\u00f2 al tre. Bulldog poi tent\u00f2 la sua mossa finale, la running powerslam, ma Warlord blocc\u00f2 l'attacco. Poi British riusc\u00ec ad eseguire una crucifix per la vittoria finale.\nPoi ci fu un tag team match tra The Repo Man e Ted DiBiase (con Sensational Sherri) contro El Matador e Virgil. I primi minuti del match furono controllati da Matador e Virgil fino a quando DiBiase colp\u00ec Virgil con una gomitata al petto. Repo Man e DiBiase poi si alternarono l'attacco ai danni di Virgil fino a che non egli riusc\u00ec a colpire DiBiase con un neckbreaker, seguito dal tag a El Matador. Dopo una raffica di attacchi, El Matador tent\u00f2 di eseguire la sua mossa finale, la running leaping forearm club, ma fu lanciato all'esterno del ring da DiBiase. El Matador fu poi buttato oltre la terza corda da Repo Man, dove DiBiase lo gett\u00f2 nel palo di sostegno del ring, mentre l'arbitro era occupato con Repo Man e Virgil dall'altra parte del ring. Dopo una double clothesline, Repo Man ed El Matador diedere il cambio al loro compagno di squadra. Presto tutti e quattro i partecipanti furono sul ring. Poi Sherri sal\u00ec i gradoni d'acciaio tent\u00f2 di colpire Virgil con la sua scarpa con i tacchi, tuttavia quest'ultimo si chin\u00f2 e la scarpa colp\u00ec DiBiase. Virgil, arrabbiato con Sherri riguardo alla sua interferenza, la prese, ma fu schienato da Repo Man. Questo permise di sconcentrare Virgil, e di farlo schienare da DiBiase, per il conto finale di tre.\nIn seguito ci fu l'ultimo match dello show, dove il WWF Championship tra il campione, The Undertaker (con Paul Bearer) e lo sfidante, Hulk Hogan. Jack Tunney fu presente a bordo ring per garantire che non ci fossero interferenze esterne. Undertaker entr\u00f2 sul quadrato per primo, seguito da Hogan, che entr\u00f2 sul ring da sotto le corde, e fu accolto da Undertaker e Bearer, che iniziarono a prenderlo a calci. Dopo un paio di calci, Hogan si alz\u00f2 in piedi, li afferr\u00f2 e schiant\u00f2 le loro teste l'una contro l'altra. Paul rotol\u00f2 fuori dal ring, lasciando Taker e Hogan da soli sul ring per iniziare la contesa. Hogan inizi\u00f2 con una serie di attacchi, che ebbero un basso effetto su Taker. Dopo essere stato attaccato da una Clothesline che lo fece andare fuori dal ring, Undertaker afferr\u00f2 le caviglie di Hogan, lo trascin\u00f2 fuori dal quadrato e lo attacc\u00f2. Taker assunse il controllo del match fino a quando Hogan inizi\u00f2 una rimonta, che indusse Ric Flair ad arrivare a bordo ring. Inizi\u00f2 una discussione con Jack Tunney che cerc\u00f2 di impedirgli di farsi coinvolgere. Hogan colp\u00ec Flair sulla schiena con una sedia, che lo fece cadere su Tunney, mandando entrambi a terra. Con Tunney temporaneamente knock-out, Flair sal\u00ec sul ring con una sedia d'acciaio. Tuttavia, Hogan fu in grado di fermare l'attacco avversario e gett\u00f2 la sedia su Undertaker. Quest'ultimo si riprese e afferr\u00f2 Hogan da dietro, bloccandolo, permettendo al suo manager Bearer di colpire Hulk con l'urna, ma Hogan si abbass\u00f2 e Paul colp\u00ec Taker. Hogan prese l'urna, l'apr\u00ec, e afferr\u00f2 una manciata di cenere, che gett\u00f2 negli occhi di Undertaker. Nel frattempo, Flair cominci\u00f2 a tentare di risvegliare Tunney, in modo che lui potesse vedere quello che stava succedendo. Hogan poi schien\u00f2 l'avversario con un roll up, vincendo il WWF Championship.\nConseguenze.\nIl week-end successivo al ppv, Jack Tunney rese vacante il WWF Championship a causa del finale controverso del match tra Hogan e Undertaker. Egli dichiar\u00f2 che il titolo sarebbe stato assegnato al vincitore della prossima Royal Rumble. Sia Hogan che Undertaker presero parte alla Rumble con il vantaggio di essere sorteggiati per l'entrata nella rissa reale con numeri alti dal 20 al 30. The Undertaker venne eliminato da Hogan, che a sua volta venne estromesso da Sid Justice. Jake Roberts e Randy Savage continuarono la loro faida per altri due mesi. Ci\u00f2 comport\u00f2 l'eliminazione di Roberts dalla Rumble da parte di Savage e un successivo match tra i due a \"Saturday Night's Main Event\". Dopo aver perso l'incontro, un furioso Roberts aspett\u00f2 nel backstage Savage ed Elizabeth cercando di colpire la coppia con una sedia. Elizabeth stava per essere colpita quando la mano di Roberts venne inaspettatamente bloccata da Undertaker che colp\u00ec a sua volta Jake con la sedia, dando cos\u00ec inizio a un feud tra i due che si risolse a WrestleMania VIII.\nJake Roberts e Randy Savage continuarono il loro feud per i due mesi successivi. In questo periodo Savage elimin\u00f2 Roberts durante il Royal Rumble match, e si concluse a seguito di un match tra i due l'8 febbraio 1992 nell'edizione di Saturday Night's Main Event. Dopo aver perso la partita, un infuriato Roberts and\u00f2 dietro le quinte, e annunci\u00f2 che il primo che fosse entrato nel backstage sarebbe stato colpito dalla sedia d'acciaio che aveva in mano. Poco dopo arriv\u00f2 Elizabeth, e mentre Roberts si stava nascondendo per aspettare il momento giusto per colpirla, arriva The Undertaker, che ferma Jake dicendogli che non avrebbe permesso di colpire la manager di Savage. Questo fatto rese The Undertaker un eroe per la prima volta nella sua carriera. A quel punto Taker inizi\u00f2 una faida con Roberts, che culmin\u00f2 a WrestleMania VIII quando Undertaker emerse vincitore. Il feud, per\u00f2, fu di breve durata, visto che Roberts lasci\u00f2 la WWF subito dopo WrestleMania a causa di alcuni problemi con Vince McMahon.\nAccoglienza.\nLa WWF guadagn\u00f2 circa $ 100,000 per quanto riguarda le vendite dei biglietti, con una presenza di 8.000 persone. Il pay-per-view ricevette un buyrate di 1.0, l'equivalente di circa 400.000 acquisti. L'evento fu trasmesso su Supertape '92 Home video, che fu rilasciato su VHS negli Stati Uniti il 23 gennaio 1992 da Coliseum Video."}
{"id": "3375097", "revid": "767487", "url": "https://it.wikipedia.org/wiki?curid=3375097", "title": "Dent, Pod e Corn", "text": ""}
{"id": "3375098", "revid": "767487", "url": "https://it.wikipedia.org/wiki?curid=3375098", "title": "Due contro la citt\u00e0", "text": "Due contro la citt\u00e0 (\"Deux Hommes dans la ville\") \u00e8 un film del 1973 diretto da Jos\u00e9 Giovanni. \u00c8 l'ultimo dei tre film nei quali hanno lavorato insieme Jean Gabin e Alain Delon.\nTrama.\nAttraverso la voce di Germain Cazeneuve, un anziano rieducatore che si occupa del reinserimento dei detenuti nella vita civile, si racconta la storia di Gino Strabliggi, un ex rapinatore che, dopo la scarcerazione intende cambiare vita e, insieme alla moglie Sophie, lasciarsi alle spalle il difficile passato.\nLe cose, una volta che Gino \u00e8 uscito dal carcere, sembrano andare per il meglio e questi, dopo che il rieducatore gli ha trovato un lavoro in una tipografia, rifiuta l'invito dei vecchi compagni a riunirsi a loro ma in un incidente stradale la moglie, che amorevolmente lo ha aspettato per dieci anni, trova la morte. Grazie all'aiuto di Germain e della sua famiglia, Gino riesce a superare anche questa tragedia, trasferendosi a Montpellier, trovando lavoro in un'altra tipografia e conoscendo Lucy, un'impiegata di banca con la quale inizia una nuova storia d'amore.\nIl passato sembra essere definitivamente alle spalle di Gino ma l'ispettore capo Goitreau, lo stesso che lo aveva arrestato dieci anni prima e che ora presta servizio a Montpellier, diffida del suo cambiamento ed inizia a sorvegliarlo, trattenendolo anche in carcere senza motivazione e tentando di screditarlo con il suo datore di lavoro e con la fidanzata, fino a quando il suo comportamento da zelo professionale si tramuta in vera e propria persecuzione, ed a nulla valgono i tentativi di Germain di intercedere in favore di Gino che, a causa dell'atteggiamento del poliziotto, inizia a precipitare in una nevrosi.\nGoitreau, dopo l'arresto dei vecchi complici di Gino a seguito di una rapina, tenta di indurre Marcel, uno di loro, a fare il nome di Gino che, fino a quel momento, aveva rifiutato di rivelare gli incontri con i vecchi amici nei quali aveva rifiutato di riunirsi a loro, tentando di rendere la sua posizione ancora pi\u00f9 difficile, e, nonostante i dubbi del suo stesso commissario, diviene ancora pi\u00f9 assillante nel suo controllo. La situazione precipita definitivamente quando il poliziotto si reca a casa di Gino e viene sorpreso da quest'ultimo mentre tenta di ricattare Lucy, con atteggiamento alquanto molesto: ne nasce una colluttazione nella quale Gino strangola l'ispettore.\nIl conseguente processo, nonostante le testimonianze favorevoli del suo datore di lavoro, di Lucy, unica testimone del delitto ma, essendo legata all'imputato, inascoltata dai giudici, e di Germain, che denuncia il comportamento di Goitreau, si conclude con la condanna a morte di Gino mediante ghigliottina, facendo definitivamente venire meno in Germain il suo ideale del concetto di \"giustizia\"."}
{"id": "3375099", "revid": "339392", "url": "https://it.wikipedia.org/wiki?curid=3375099", "title": "Fine Arts", "text": ""}
{"id": "3375103", "revid": "767487", "url": "https://it.wikipedia.org/wiki?curid=3375103", "title": "Fritz L\u00fcdi", "text": "Biografia.\nViene ricordato per una medaglia di bronzo nella disciplina del bob a due, ottenuta ai campionati mondiali del 1974 (edizione tenutasi a St. Moritz, Svizzera) insieme al connazionale Karl H\u00e4seli.\nNell'edizione l'argento e l'oro andarono alle nazionali tedesche. Vinse anche un'altra medaglia di bronzo sempre con lo stesso compagno ai mondiali del 1975, e una d'argento nel 1977."}
{"id": "3375105", "revid": "1318658", "url": "https://it.wikipedia.org/wiki?curid=3375105", "title": "Lingua lesga", "text": "La lingua lesga, detta anche lesghi, lezghiano o k\u00fcru, ( in lesgo) \u00e8 una lingua caucasica nordorientale parlata nella Federazione Russa, nella repubblica del Daghestan, e in Azerbaigian.\nDistribuzione geografica.\nAl censimento russo del 2010 il lesgo risultava parlato da 402.000 persone, stanziate in prevalenza nel Daghestan sudorientale. La lingua \u00e8 parlata anche nell'Azerbaigian nordorientale, vicino al confine con la Russia; i locutori sono 364.000 secondo stime del 2007. La lingua \u00e8 attestata anche in altre repubbliche ex-sovietiche, e conta complessivamente circa 800.000 locutori.\n\u00c8 classificata come \"vulnerabile\" dall\"'Atlas of the World's Languages in Danger\" dell'UNESCO.\nClassificazione.\nSecondo \"Ethnologue\", la classificazione completa della lingua lesga \u00e8 la seguente:\nSistema di scrittura.\nLa lingua lesga \u00e8 scritta in alfabeto cirillico."}
{"id": "3375106", "revid": "486946", "url": "https://it.wikipedia.org/wiki?curid=3375106", "title": "Binah (ebraismo)", "text": ""}
{"id": "3375116", "revid": "1305772", "url": "https://it.wikipedia.org/wiki?curid=3375116", "title": "Dichiarazione di Berlino sull'accesso aperto alla letteratura scientifica", "text": "La Dichiarazione di Berlino sull'accesso aperto alla letteratura scientifica \u00e8 una dichiarazione internazionale sull'accesso aperto alla conoscenza (\"Open Access\").\n\u00c8 stata scritta nel 2003 in una conferenza sull'accesso aperto ospitata a Berlino dalla Societ\u00e0 Max Planck.\nA novembre 2013 \u00e8 stata firmata da pi\u00f9 di 450 istituzioni scientifiche.\nIn Italia, nel 2004 la dichiarazione di Berlino \u00e8 stata seguita dalla \"dichiarazione di Messina\"."}
{"id": "3375117", "revid": "1522738", "url": "https://it.wikipedia.org/wiki?curid=3375117", "title": "Zefiropoli", "text": ""}
{"id": "3375118", "revid": "1452073", "url": "https://it.wikipedia.org/wiki?curid=3375118", "title": "Vivian Wu", "text": "Biografia.\nHa iniziato la sua carriera all'et\u00e0 di 15 anni nel Shanghai Film Studio. In seguito studier\u00e0 alla Hawaii Pacific University. Nel 2006 ha sposato Oscar L. Costo."}
{"id": "3375122", "revid": "729019", "url": "https://it.wikipedia.org/wiki?curid=3375122", "title": "Heinkel HD 43", "text": "L'Heinkel HD 43 era un caccia monomotore biplano sviluppato dall'azienda tedesca Ernst Heinkel Flugzeugwerke tra i tardi anni venti ed i primi anni trenta e rimasto allo stadio di prototipo.\nProgettato per rispondere ad una specifica emessa dal Reichswehrministerium, il ministero della difesa tedesco del periodo, con il proposito di ricostituire segretamente l'aeronautica militare tedesca venne valutato assieme all'Arado Ar 64 al quale venne preferito.\nStoria.\nNel 1928, dopo che l'Unione Sovietica aveva concesso la possibilit\u00e0 di costruire stabilimenti di produzione aeronautica alle aziende tedesche al fine di aggirare le limitazioni all'aviazione militare e civile imposte alla Repubblica di Weimar dal Trattato di Versailles, le autorit\u00e0 sovietiche permisero al personale militare del Reichswehr di poter fondare una scuola di volo clandestina per la formazione dei propri piloti presso le strutture dell'aeroporto di Lipeck, dove si testavano anche i nuovi velivoli prodotti su richiesta del governo sovietico da assegnare ai propri reparti della propria aeronautica militare, la Sovetskie Voenno-vozdu\u0161nye sily.\nQuesto permise al Reichswehrministerium di poter sviluppare segretamente i primi velivoli da combattimento emettendo a sua volta delle specifiche per la realizzazione dei modelli, costruiti illegalmente in territorio tedesco, che dovevano ricostituire la propria forza aerea. Un ulteriore passo venne compiuto dall'inizio del 1930, quando cessarono i corsi di formazione per piloti da ricognizione per istituire quelli per piloti da caccia costituendo la WIVUPAL (\"Wissenschaftliche Versuchs und Preussanstalt fuer Luftfahrzeuge\") ed eliminando i vecchi modelli da ricognizione biposto per introdurre i nuovi caccia monoposto realizzati nel periodo.\nSviluppo.\nIn quest'ambito venne emessa una specifica per la fornitura di un nuovo velivolo da caccia da assegnare alla Deutsche Verkehrsfliegerschule (DVS), una organizzazione paramilitare clandestina che operava nelle scuole di volo civili. Alla richiesta rispose la Arado Flugzeugwerke con l'Ar 64 e la Heinkel Flugzeugwerke con l'HD 43, sigla che contraddistingueva la produzione Heinkel del periodo pre RLM (da Heinkel Doppeldecker, Heinkel biplano).\nDescrizione tecnica.\nL'HD 43 era un velivolo realizzato in tecnica mista e dall'aspetto, per l'epoca convenzionale, e che conservava l'impostazione generale dei suoi predecessori pari ruolo: monomotore monoposto con configurazione alare biplano-sesquiplana e carrello fisso."}
{"id": "3375125", "revid": "124138500", "url": "https://it.wikipedia.org/wiki?curid=3375125", "title": "Lingua tsakhur", "text": "La lingua tsakhur () \u00e8 una lingua caucasica nordorientale parlata in Daghestan."}
{"id": "3375126", "revid": "217591", "url": "https://it.wikipedia.org/wiki?curid=3375126", "title": "Santuario della Madonna del Frassino (Peschiera del Garda)", "text": "Il santuario della Madonna del Frassino \u00e8 una chiesa monumentale di Peschiera del Garda e appartiene alla diocesi di Verona. Nel santuario si venera la piccola statua della Madonna del Frassino apparsa miracolosamente, secondo la tradizione, l'11 maggio 1510 tra i rami di un albero di frassino.\nStoria.\nUn pastore della zona aveva invocato la Vergine Maria in seguito all'aggressione di un grosso serpente, mai visto da quelle parti. Non solo l'animale si era dileguato, ma era comparsa, tra i rami di un albero di frassino, una piccola statua di poco pi\u00f9 di 14\u00a0cm, raffigurante la Madonna con in braccio il bambino Ges\u00f9. Si decise allora la costruzione di una piccola cappella, che fu inaugurata il 12 settembre 1510, dopo essere stata costruita grazie alle offerte del popolo, e fu affidata ai padri serviti. In poco tempo la cappella, che nel frattempo era passata nelle mani dei frati minori francescani, precisamente il 18 giugno 1514, divent\u00f2 un punto d'incontro dei numerosi fedeli i quali portavano doni votivi a seguito delle grazie ricevute: al luogo sacro fece visita, nel 1514, anche Isabella d'Este, che in una lettera al marito Francesco II Gonzaga, malato da tempo, scrisse:\nSi decise poi di costruire intorno alla cappella una chiesa pi\u00f9 grande: la posa della prima pietra avvenne il 18 giugno 1515, mentre il 14 gennaio 1518, papa Leone X concesse l'autorizzazione per la costruzione di un convento dove potessero alloggiare i monaci.\nNel corso dei secoli successivi il santuario si abbell\u00ec di numerose opere d'arte e si arricch\u00ec economicamente tramite le donazioni dei fedeli: nel 1610 il semplice stile francescano fu rifinito con stucchi in stile barocco, cos\u00ec come fu abbellita la cappella della Madonna. Nel 1652 fu aggiunto il coro ligneo sull'altare principale, mentre nel corso del XVIII secolo fu posto l'organo.\nNel 1810, a seguito dell'invasione napoleonica, la storia del santuario sub\u00ec una battuta d'arresto: i monaci furono allontananti dal convento e una serie di profanazioni interessarono la chiesa; nel 1848 il borgo che era sorto intorno al santuario venne completamente raso al suolo in seguito a un bombardamento, ma la chiesa rimase intatta. In seguito il convento fu adibito a usi civili e militari, diventando il quartier generale dell'esercito piemontese. Successivamente fu adibito a ospedale comunale fino al 1860, anno in cui fu riaperta la chiesa, che svolse anche la funzione di accoglienza di persone senza fissa dimora e di anziani. Nel 1898 sia il convento che la chiesa ritornarono nelle mani dei francescani: la chiesa fu completamente restaurata con il rifacimento sia della facciata sia del pavimento, si provvide inoltre al restauro delle opere d'arte custodite. Nel 1929 Pio XI concesse l'incoronazione della statua della Madonna del Frassino, avvenuta poi il 24 settembre 1930. Nel 1969 fu realizzata la cappella penitenziale, di stampo moderno, ad opera dell'architetto Avesani, mentre lavori di restauro sono stati effettuati dal 1996 al 1998.\nDescrizione.\nL'ingresso al santuario del Frassino avviene tramite un ampio viale delimitato da cipressi. La facciata esterna della chiesa ha la caratteristica di avere la zona del portale d'ingresso protetta da una sorta di tetto a spiovente che poggia su 4 colonne, che formano tre archi frontali e due laterali e che si chiudono con delle volte a crociera: ai lati e nella zona superiore del portale sono presenti diversi affreschi di Domenico Muttoni, che rievocano scene dell'apparizione. Sulla facciata \u00e8 presente un rosone con vetrate policrome.\nL'interno della chiesa \u00e8 a navata unica con dieci cappelle laterali, cinque per ogni lato, tutte della stessa dimensione eccetto le ultime due, poste ai lati dell'altare maggiore, che invece risultano essere pi\u00f9 ampie: si tratta della cappella di San Francesco d'Assisi o del Santissimo Sacramento e quella della Madonna del Frassino. La prima \u00e8 protetta da un cancello in ferro battuto, e ha sull'altare una raffigurazione di San Francesco mentre riceve le stigmate, opera di Francesco Astolfi risalente al XVIII secolo; nella cappella nel 1639 fu posto il sepolcro della Congregazione dei Cordigeri.\nQuella dedicata alla Madonna \u00e8 anch'essa protetta da un cancello in ferro battuto: sull'altare si trova una tela del Farinati, raffigurante il Padre Eterno tra una corona di angeli, inoltre San Francesco d'Assisi e Sant'Antonio Abate; ai piedi di queste opere, in un tabernacolo in marmo, \u00e8 posta la piccola statua in terracotta della Madonna miracolosa che reca in braccio Ges\u00f9 bambino: intorno sono stati posti alcuni ex voto. Sempre in questa cappella \u00e8 presente l'affresco della Madonna del Frassino con Sant'Antonio Abate, risalente al XVI secolo, e l'affresco della Madonna col Bambino in trono e San Bernardino da Siena, attribuito a Domenico Morone, scoperto da Carlo Zanfrognini durante i lavori di restauro del 1931; dovrebbe essere la prima raffigurazione del miracolo. L'arco di ingresso, cos\u00ec come le pareti laterali, sono interamente rivestiti da stucchi e fregi, opera di Giambattista Reti, tra cui spiccano le raffigurazioni dei profeti Geremia e Isaia; altre tele, opera di Bertanza da Sal\u00f2, raffigurano i misteri del Rosario e i santi Giovanni Battista, Francesco e Bernardino.\nLe cappelle minori del lato sinistro sono decorate rispettivamente con un dipinto della Nativit\u00e0, coi santi Francesco e Bernardino da Siena del 1560, della Madonna col Bambino tra Sant'Anna, San Gioacchino e San Giovannino del 1586, della Madonna in Gloria del 1576, tutte opere di Paolo Farinati, mentre la quarta \u00e8 adornata con una tela di Zeno da Verona del 1541, raffigurante San Pietro e San Giovanni apostolo ed evangelista.\nNelle cappelle di destra si trovano invece il dipinto della Madonna con ai piedi i santi Antonio di Padova, Valentino vescovo, Isidoro l'Agricoltore e Domenico di Guzm\u00e1n, una statua del Sacro Cuore di Ges\u00f9, una statua di Ges\u00f9 in croce e un'altra tela sempre raffiguranti personaggi della chiesa.\nL'altare principale ha una mensa in marmo e l'organo posto alle sue spalle; sulle mura laterali quattro affreschi del Muttoni che rappresentano Sant'Antonio da Padova che fa inginocchiare la mula davanti all'Ostensorio, Santa Chiara che mette in fuga i Saraceni con l'Ostensorio, San Bonaventura che riceve la comunione da un angelo e Ges\u00f9 Bambino che appare a Giovanni Duns Scoto inginocchiato dinanzi al tabernacolo. La volta non presenta elementi artistici di rilievo.\nSul lato destro della chiesa sono posti un piccolo cimitero riservato ai monaci francescani e un corridoio, dove \u00e8 possibile tra l'altro osservare il luogo in cui avrebbe avuto origine il miracolo, che conduce ai due chiostri del convento, i quali furono affrescati nel 1653 sempre dal Muttoni con scene della vita di San Francesco d'Assisi e Sant'Antonio da Padova: nei chiostri inoltre si trovano opere pittoriche pi\u00f9 recenti, precisamente del XIX secolo, del pittore Salesio Pegrassi, che raffigurano le vicende storiche del santuario e una serie di ex voto. Al centro dei chiostri sono posti rispettivamente una gabbia per colombi e una fontana sormontata da una statua di Sant'Antonio. Alle spalle della chiesa si trova il campanile."}
{"id": "3375129", "revid": "41824", "url": "https://it.wikipedia.org/wiki?curid=3375129", "title": "Farandole", "text": ""}
{"id": "3375130", "revid": "767487", "url": "https://it.wikipedia.org/wiki?curid=3375130", "title": "Kamitsure", "text": ""}
{"id": "3375138", "revid": "287204", "url": "https://it.wikipedia.org/wiki?curid=3375138", "title": "Release the Fury", "text": "Release the Fury \u00e8 il primo EP dei Dagoba."}
{"id": "3375141", "revid": "339392", "url": "https://it.wikipedia.org/wiki?curid=3375141", "title": "WWE Fatal Four Way", "text": ""}
{"id": "3375142", "revid": "178779", "url": "https://it.wikipedia.org/wiki?curid=3375142", "title": "HC Ambri-Piotta", "text": ""}
{"id": "3375143", "revid": "47767", "url": "https://it.wikipedia.org/wiki?curid=3375143", "title": "Yacon", "text": ""}
{"id": "3375145", "revid": "767487", "url": "https://it.wikipedia.org/wiki?curid=3375145", "title": "Naso di cuoio", "text": "Naso di cuoio (\"Nez de cuir\") \u00e8 un film del 1951 diretto da Yves All\u00e9gret.\nIl soggetto \u00e8 tratto dal romanzo \"Nez-de-cuir, gentilhomme d'amour\" pubblicato da Jean de La Varende nel 1937.\nTrama.\nNel 1814, in Francia, dopo una battaglia sul campo si aggira il dottor Marchal che soccorre uno dei sopravvissuti, Roger de Tinchebraye, gravemente ferito al volto. Il giovane riesce a guarire ma la sua bellezza, che aveva contribuito a farlo diventare un vero e proprio dongiovanni, amato da tutte le donne e temuto da ogni marito, \u00e8 compromessa perch\u00e9 un fendente gli ha reciso il naso. Roger \u00e8 costretto a indossare una maschera di cuoio: ma il mistero che gli dona quel sotterfugio lo rende ancora pi\u00f9 seducente agli occhi delle donne e lui ne approfitta senza freni. Riceve una delle sue amanti, H\u00e9l\u00e8ne Josias, nel suo padiglione di caccia. La nipote della donna, la giovane Judith de Rieusses, venuta a cercare la zia, si trova sola con Roger che, per una volta, rimane colpito dall'innocenza che emana quella ragazza. Ma, davanti alla possibilit\u00e0 di un matrimonio con lei, l'uomo rifiuta decisamente: non potr\u00e0 mai restare fedele a una sola donna.\nJudith, allora, si sposa con il marchese de Brives, un uomo anziano del quale Roger, per restare accanto alla donna che l'ha fatto innamorare, diventa il pi\u00f9 caro amico. De Brives muore e Judith resta vedova. Naso di cuoio, come viene chiamato Roger, non dubita pi\u00f9 di amarla e le esprime con violenza i suoi sentimenti. Judith, allora, lo accusa di essere come tutti gli uomini, un mostro in preda alla passione. Con un gesto di sfida, Roger si toglie la maschera e quello che vede negli occhi della donna lo riconosce per il sentimento che non pu\u00f2 sopportare, la compassione. Distrutto, Naso di cuoio si allontana da lei, mettendo fine anche alla sua carriera di libertino.\nProduzione.\nCo-produzione italo-francese, il film fu prodotto da Alcina, Soci\u00e9t\u00e9 Nouvelle Path\u00e9 Cin\u00e9ma e Societ\u00e0 Italiana Cines.\nDistribuzione.\nIn Francia la distribuzione fu curata da C. F. R. e da Path\u00e9 Consortium Cin\u00e9ma che present\u00f2 il film in prima il 26 marzo 1952 a Parigi con il titolo originale \"Nez de cuir\". Distribuita in tutto il mondo da Alcina, la pellicola usc\u00ec in Svezia il 24 marzo 1953 ribattezzata \"L\u00e4dern\u00e4san\" e, sempre nello stesso anno, in Canada, il 17 aprile a Montr\u00e9al. La Path\u00e9 ridistribu\u00ec il film in DVD il 16 maggio 2007."}
{"id": "3375146", "revid": "1632387", "url": "https://it.wikipedia.org/wiki?curid=3375146", "title": "Dagoba (album)", "text": "Dagoba \u00e8 il primo album del gruppo metal francese Dagoba."}
{"id": "3375149", "revid": "1310927", "url": "https://it.wikipedia.org/wiki?curid=3375149", "title": "Premi Goya 1999", "text": "La cerimonia di premiazione della 13\u00aa edizione dei Premi Goya si \u00e8 svolta il 23 gennaio 1999 al Palacio de Congresos di Madrid.\n\"La ni\u00f1a dei tuoi sogni\" di Fernando Trueba ha vinto sette premi su diciotto candidature. \"Apri gli occhi\" di Alejandro Amen\u00e1bar \u00e8 stato il grande sconfitto, con dieci candidature e nessun premio vinto.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3375151", "revid": "2373", "url": "https://it.wikipedia.org/wiki?curid=3375151", "title": "Dumont d'Urville", "text": ""}
{"id": "3375152", "revid": "1305772", "url": "https://it.wikipedia.org/wiki?curid=3375152", "title": "Timida", "text": "Timida \u00e8 un brano musicale del gruppo musicale pop rock italiano Mod\u00e0, pubblicato come singolo il 9 luglio 2009 dall'etichetta discografica Ultrasuoni Srl e successivamente inserita nell'album \"Viva i romantici\" pubblicato nel 2011.\nIl brano \u00e8 stato scritto da Francesco Silvestre, frontman e cantante dei Mod\u00e0, e da Orazio Grillo e ne esistono due versioni. La prima, infatti, conteneva una similitudine con un'ape, ma la band fu costretta a modificarla per ragioni discografiche.\nIl video musicale prodotto per \"Timida\" \u00e8 stato diretto da Marco Carlucci, ed \u00e8 stato girato sulle spiagge calabresi di Filadelfia e Tropea (VV)."}
{"id": "3375154", "revid": "124934465", "url": "https://it.wikipedia.org/wiki?curid=3375154", "title": "Partito della Coalizione Nazionale della Patria", "text": "Il Partito della Coalizione Nazionale della Patria (in estone: \"Rahvuslik Koonderakond Isamaa\" - RKEI) fu un partito politico estone di orientamento conservatore e cristiano-democratico operativo dal 1992 al 1995.\nStoria.\nPrecursore del partito fu l'alleanza elettorale \u00abPatria\u00bb (\"Isamaa\"), presentatasi alle elezioni parlamentari del 1992 aggregando cinque distinti soggetti politici:\nLa lista ottenne il 22,0% dei voti e 29 seggi, riuscendo a esprimere Mart Laar alla carica di Primo ministro.\nIl nuovo soggetto politico si costitu\u00ec ufficialmente il 21 novembre 1992 attraverso la fusione delle varie forze che avevano dato vita all'alleanza, con l'eccezione dell'ELDP che, nel 1994, sarebbe confluito nel Partito Riformatore Estone.\nNel 1994, inoltre, diversi esponenti del partito, provenienti soprattutto da EKRE e VKE, lanciarono un'altra formazione politica, il Partito Popolare dei Repubblicani e dei Conservatori (poi fusosi col Partito dei Contadini Estoni nel Partito Popolare, a sua volta confluito nel Partito Socialdemocratico).\nIl 2 dicembre 1995 il Partito della Coalizione Nazionale della Patria si un\u00ec al Partito dell'Indipendenza Nazionale Estone: nacque cos\u00ec l'Unione della Patria, fusasi nel 2006 con Res Publica per formare l\"'Unione Patria e Res Publica\" (nel 2018 ridenominata semplicemente Patria)."}
{"id": "3375155", "revid": "1005847", "url": "https://it.wikipedia.org/wiki?curid=3375155", "title": "Partito dell'Indipendenza Nazionale Estone", "text": "Il Partito dell'Indipendenza Nazionale Estone (in estone: \"Eesti Rahvusliku S\u00f5ltumatuse Partei\" - ERSP) fu un partito politico estone di orientamento nazional-conservatore fondato nel 1988.\nIn occasione delle elezioni parlamentari del 1992, ottenne l'8,8% dei voti e dieci seggi.\nNel 1995 si fuse col Partito della Coalizione Nazionale della Patria dando vita all'Unione della Patria."}
{"id": "3375156", "revid": "1522738", "url": "https://it.wikipedia.org/wiki?curid=3375156", "title": "Libecciopoli", "text": ""}
{"id": "3375166", "revid": "124529909", "url": "https://it.wikipedia.org/wiki?curid=3375166", "title": "Fran\u00e7oise Christophe", "text": "Biografia.\nDopo aver seguito i corsi di arte drammatica sotto la direzione di Ren\u00e9 Simon, nel 1941 entr\u00f2 al Conservatoire national sup\u00e9rieur d'art dramatique.\nDopo alcune partecipazioni cinematografiche in ruoli minori, tra le quali nel film \"Primo appuntamento\" (1941) e \"Tutti i giorni mi sposo\" (1942), entrambi diretti da Henri Decoin, ottenne il suo primo ruolo di rilievo nel 1947 nel film \" Fant\u00f4mas\", per la regia di Jean Sacha, in cui imperson\u00f2 la principessa Daniloff.\nSpecializzatasi in ruoli di aristocratiche, nel 1948 entr\u00f2 alla Com\u00e9die Fran\u00e7aise dove negli anni successivi recit\u00f2 in opere drammatiche di Alfred de Musset, Jean Giraudoux, Moli\u00e8re, Edmond Rostand, ma anche in commedie. \nTra i personaggi interpretati per il grande schermo, da ricordare quello di Lady McRashley nella commedia \"Fantomas contro Scotland Yard\" (1967), terza pellicola della trilogia diretta da Andr\u00e9 Hunebelle e dedicata al supercriminale Fant\u00f4mas. L'anno successivo apparve nel film in costume \"Caroline ch\u00e9rie\" (1968), accanto a Vittorio De Sica."}
{"id": "3375167", "revid": "1522738", "url": "https://it.wikipedia.org/wiki?curid=3375167", "title": "Ponentopoli", "text": ""}
{"id": "3375170", "revid": "767487", "url": "https://it.wikipedia.org/wiki?curid=3375170", "title": "Fuuro", "text": ""}
{"id": "3375171", "revid": "144796", "url": "https://it.wikipedia.org/wiki?curid=3375171", "title": "Nunziatura apostolica nel Regno di Napoli", "text": ""}
{"id": "3375172", "revid": "287204", "url": "https://it.wikipedia.org/wiki?curid=3375172", "title": "Chairs match", "text": ""}
{"id": "3375173", "revid": "767487", "url": "https://it.wikipedia.org/wiki?curid=3375173", "title": "Teseo contro il minotauro", "text": "Teseo contro il minotauro \u00e8 un film peplum realizzato nel 1960, diretto da Silvio Amadio e interpretato da Bob Mathias, Rosanna Schiaffino e Alberto Lupo.\nTrama.\nIl principe ed eroe ateniese Teseo giunge nell'isola di Creta per impedire il sacrificio annuale di sette ragazzi e sette ragazze vergini dell'isola al Minotauro. La creatura era stata mandata sull'isola da Giove dopo un'offesa arrecatali dal popolo, che per non essere sterminato deve placare la sua furia distruttrice con i rituali. Il re Minosse accoglie Teseo ed accetta la proposta, e il giovane entra da solo nel labirinto dove \u00e8 rintanata la bestia. L'eroe greco riesce a scovare il Minotauro e ad ucciderlo e torna nel palazzo grazie ad un filo della veste della principessa Arianna che perdutamente innamorata di lui l'aveva seguito nel labirinto per aiutarlo."}
{"id": "3375174", "revid": "812894", "url": "https://it.wikipedia.org/wiki?curid=3375174", "title": "Jade Raymond", "text": "Nota soprattutto per aver contribuito a creare i franchise di Assassin's Creed e Watch Dogs e per aver fondato Ubisoft Toronto e Motive Studios, nel 2019 \u00e8 stata a capo degli studi di Google, gli Stadia Games and Entertainment. Nel 2021, ha annunciato la fondazione di un nuovo team di sviluppo indipendente, Haven Entertainment.\nBiografia.\nJade Raymond \u00e8 nata il 28 agosto 1975 a Montr\u00e9al. Si \u00e8 laureata alla St. George's School di Montr\u00e9al nel 1992 e al Marianopolis College nel 1994. Ha conseguito il Bachelor of Science presso l'Universit\u00e0 McGill nel 1998, dove si \u00e8 laureata in Informatica.\nIl suo primo lavoro post-universitario \u00e8 stato come programmatrice per Sony Computer Entertainment, curando gli adattamenti videoludici di \"Jeopardy!\" e \"Trivial Pursuit e\" partecipando alla creazione del primo gruppo di ricerca e sviluppo di Sony Online.\nSuccessivamente ha lavorato con Electronic Arts \u00e8 stata produttrice di \"The Sims Online\".\nDal 2003 al 2005 Raymond ha partecipato al programma televisivo \"The Electric Playground\" del canale G4 come corrispondente part-time, lavorando con Victor Lucas, Tommy Tallarico e Julie Stoffer.\nNel 2004 ha iniziato a lavorare per Ubisoft Montreal, dove ha guidato la creazione del primo gioco di \"Assassin's Creed\". Successivamente Raymond \u00e8 diventata produttrice esecutiva di \"Assassin's Creed II\" e delle nuove IP di Ubisoft Montreal, che includono \"Watch Dogs\" e \"The Mighty Quest for Epic Loot\".\nNel gennaio 2010 Raymond si \u00e8 trasferita a Toronto per costruire un nuovo studio per Ubisoft in qualit\u00e0 di amministratrice delegata.\nDal 2011 fino al 2014 \u00e8 entrata ha fatto parte del consiglio di amministrazione di WIFT-T, un'organizzazione dedicata alla promozione delle donne nelle industrie cinematografiche, televisive e basate su schermi.\nNell'ottobre del 2014, dopo una collaborazione di 10 anni, ha lasciato Ubisoft dichiarando: \"Questa \u00e8 una delle decisioni pi\u00f9 difficili della mia carriera ma lo studio di Toronto \u00e8 forte e ha un percorso solido. Sono sicura che \u00e8 un buon momento per me per il passaggio della leadership ad Alex e per proseguire le mie ambizioni in cerca di nuove opportunit\u00e0\".\nNel luglio 2015 Raymond ha annunciato di essere entrata in Electronic Arts e di aver fondato i Motive Studios con sede a Montreal. Era anche responsabile dello studio Visceral Games, in California, dove ha lavorato con la game designer e scrittrice Amy Hennig per i giochi di Star Wars e allo sviluppo di nuove IP originali.\nNel luglio 2018 Jade Raymond \u00e8 stata premiata per i suoi 20 anni di carriera con il Develop \"Vanguard Award\". Nell'ottobre 2018 Jade ha ricevuto il \"Pioneer Award\" dal Fun &amp; Serious Game Festival, premiando il suo \"contributo all'industria come produttrice di giochi che sono considerati un punto di svolta nel settore\". Raymond \u00e8 stata una dei dirigenti videoludici nominati nella lista del 2018 di Variety dei 500 leader aziendali pi\u00f9 influenti che danno forma all'industria dell'intrattenimento globale.\nHa lasciato Motive e EA nell'ottobre 2018, alludendo a un \"progetto top secret\". Nel marzo 2019 Raymond ha annunciato di essere entrata a far parte di Google come vice presidente. Durante la Game Developers Conference del 2019 Google ha affermato che sar\u00e0 a capo degli studi di Google, gli Stadia Games and Entertainment, con lo scopo di creare contenuti esclusivi per il servizio di streaming Stadia di Google. Ad inizio Febbraio 2021, ha lasciato Stadia Games and Entertainment e, di conseguenza, anche Google.\nIl 16 marzo 2021 Jade Raymond ha annunciato la fondazione di un nuovo team di sviluppo indipendente chiamato Haven Entertainment."}
{"id": "3375175", "revid": "287204", "url": "https://it.wikipedia.org/wiki?curid=3375175", "title": "Tables, Ladders and Chairs Match", "text": ""}
{"id": "3375177", "revid": "767487", "url": "https://it.wikipedia.org/wiki?curid=3375177", "title": "The Dish (film)", "text": "The Dish \u00e8 un film del 2000 diretto da Rob Sitch. \u00c8 stato presentato per la prima volta al Toronto International Film Festival il 15 settembre 2000. Il film, tratto da una storia vera, racconta le vicende del radiotelescopio di Parkes, una cittadina dell'Australia, che ebbe il privilegio, nel 1969, di mandare in mondovisione le immagini televisive del primo sbarco dell'uomo sulla Luna da parte dell'Apollo 11.\nTrama.\nIl film si apre con un uomo anziano (che si scoprir\u00e0 poi essere Cliff, l'ex direttore del radiotelescopio), che raggiunge Parkes. Da qui si risale ai suoi ricordi.\nSi scopre che al radiotelescopio di Parkes fu affidato dalla NASA il compito di ricevere i segnali televisivi provenienti dalla Luna (le immagini dello sbarco di Buzz Aldrin e Neil Armstrong) e di ritrasmetterli negli Stati Uniti per la rete televisiva mondiale. Le persone che dovranno occuparsi di questo lavoro sono: Cliff, il direttore, Glenn, un ricercatore informatico, Al, il rappresentante della NASA e Mitch, un ricercatore generico.\nIl primo problema che si presenta \u00e8 la perdita completa del segnale dell'Apollo 11, a causa di un black-out. Il radiotelescopio nel frattempo si \u00e8 spostato per effetto della rotazione terrestre, e non si sa esattamente come \"puntare\" di nuovo verso la navicella spaziale. I quattro scienziati quindi cercano di ricalcolare le nuove coordinate, mentendo nel frattempo alla NASA di avere tutto sotto controllo. Durante questi momenti di difficolt\u00e0, arriva l'ambasciatore degli Stati Uniti in visita. I ricercatori lo accompagnano quindi in visita al \"padellone\" (soprannome scherzoso del radiotelescopio), fino a quando l'ambasciatore chiede di sentire la voce di Armstrong. Per accontentarlo, Cliff accende la radio interna del centro e Mitch, dopo essersi nascosto, imita la voce dell'astronauta, ingannando cos\u00ec l'uomo.\nSuccessivamente, durante il giorno dell'allunaggio, si alza un forte vento su Parkes. Il massimo che la parabola pu\u00f2 sopportare \u00e8 30 nodi. Se si supera quella velocit\u00e0, bisogna puntare il telescopio in verticale per non danneggiare l'antenna, perdendo cos\u00ec le tracce dell'astronave. Gli Stati Uniti nel frattempo hanno un problema di elettricit\u00e0 e non possono mandare le immagini della navicella, devono pertanto affidarsi per forza agli australiani, i quali hanno la Luna appena all'orizzonte e devono quindi orientare la parabola fino quasi a sfiorare il terreno. Il vento arriva ad una velocit\u00e0 di 50 nodi. I 4 ricercatori decidono di puntarlo ugualmente verso la luna, rischiando la propria vita (dato che la struttura potrebbe crollargli addosso). Il vento sale ancora e raggiunge quota 100 nodi. Nonostante tutto, il radiotelescopio riesce nella sua missione di mandare in televisione le storiche immagini del primo sbarco sulla luna.\nAccoglienza.\nCritica.\nIl sito internet Rotten Tomatoes d\u00e0 al film il 96% di approvazione da parte della critica, con 92 voti favorevoli e solo 4 negativi, diventando cos\u00ec uno dei film australiani e di tutto il mondo con la pi\u00f9 alta percentuale di approvazione sul sito. Il sito IMDb, che anch'esso si occupa di recensire film, gli d\u00e0 un voto di 7.3 su un massimo di 10 con la media pesata, e 7.6 con la media aritmetica."}
{"id": "3375179", "revid": "1522738", "url": "https://it.wikipedia.org/wiki?curid=3375179", "title": "Mistralopoli", "text": ""}
{"id": "3375180", "revid": "767487", "url": "https://it.wikipedia.org/wiki?curid=3375180", "title": "Hachiku", "text": ""}
{"id": "3375193", "revid": "1522738", "url": "https://it.wikipedia.org/wiki?curid=3375193", "title": "Boreduopoli", "text": ""}
{"id": "3375194", "revid": "432001", "url": "https://it.wikipedia.org/wiki?curid=3375194", "title": "Windows 1.x", "text": ""}
{"id": "3375197", "revid": "767487", "url": "https://it.wikipedia.org/wiki?curid=3375197", "title": "Shaga", "text": ""}
{"id": "3375198", "revid": "1543377", "url": "https://it.wikipedia.org/wiki?curid=3375198", "title": "Augusto Roa Bastos", "text": "Autore di romanzi, racconti, poesie, drammi teatrali e sceneggiature cinematografiche, \u00e8 considerato tra i grandi maestri della letteratura latinoamericana e una figura fondamentale della narrativa contemporanea. In giovent\u00f9 partecip\u00f2 alla guerra del Chaco, la cui esperienza lo segn\u00f2 profondamente nelle idee; in seguito lavor\u00f2 come giornalista, autore cinematografico e docente. La sua fama \u00e8 dovuta principalmente al complesso romanzo \"Yo, el supremo\" (\"Io il supremo\"), un racconto sulla dittatura e sulla reazione del popolo, incentrato sulla figura di Jos\u00e9 Gaspar Rodr\u00edguez de Francia, il dittatore che incarn\u00f2 il potere assoluto in Paraguay tra il 1814 e il 1840.\nLa vita stessa di Roa Bastos dovette confrontarsi con diversi regimi militari di carattere dittatoriale. Nel 1947 lo scrittore fugg\u00ec in Argentina a causa della repressione attuata dal governo paraguaiano e, per motivi simili, nel 1976 fu costretto ad abbandonare Buenos Aires e rifugiarsi in Francia. Anche se la maggior parte delle sue opere fu scritta in esilio, Roa Bastos non smise mai di trattare nei suoi lavori le istanze storiche e sociali oltre che i miti e i simboli della sua terra natale; la sua stessa scrittura \u00e8 a volte fortemente impregnata di termini guaran\u00ed, la seconda lingua ufficiale del Paraguay. Lo scrittore \u00e8 in genere considerato tra i maggiori esponenti della corrente del realismo magico.\nAd Augusto Roa Bastos fu assegnato nel 1989 il Premio Miguel de Cervantes, attribuito dal Ministero dell'Educazione, della Cultura e dello Sport spagnolo per onorare un autore di opere letterarie in lingua spagnola il cui contributo sia stato particolarmente rilevante per la cultura ispanica.\nBiografia.\nNato ad Asunci\u00f3n il 13 giugno 1917, Augusto Roa Bastos si spost\u00f2 per\u00f2 presto con la famiglia nel villaggio di Iturbe, dove il padre, Lucio Roa, trov\u00f2 lavoro come impiegato in uno zuccherificio; in questo luogo il contatto con i braccianti agricoli indigeni lo facilit\u00f2 nell'apprendimento del guaran\u00ed, lingua in genere disprezzata dalle classi pi\u00f9 elevate, presso le quali era bandita. All'et\u00e0 di otto anni torn\u00f2 nella capitale sotto la custodia dello zio, il vescovo Hermenegildo Roa, che lo segu\u00ec negli studi; nel 1930 scrisse a soli 13 anni in collaborazione con la madre, Luc\u00eda Bastos, un dramma teatrale intitolato \"La carcajada\" (\"La risata\"), che rappresent\u00f2 in vari villaggi del Paraguay.\nIl protrarsi della guerra del Chaco tra Paraguay e Bolivia, scoppiata nel 1932, lo spinse nel 1934 ad arruolarsi come volontario nell'esercito, dove fu impiegato in compiti di retroguardia; Roa Bastos ne ricav\u00f2 una profonda delusione, unita ad un forte disgusto verso ogni tipo di vessazione. Dopo l'esperienza bellica lasci\u00f2 incompiuti i propri studi per cominciare a lavorare come giornalista per il periodico \"El Pa\u00eds\", realizzando inchieste sulla condizione dei braccianti agricoli impiegati nei latifondi coltivati a \"yerba mate\" nelle zone al confine con il Brasile; in questo periodo vinse un premio letterario per il racconto \"Fulgencio Miranda\", rimasto inedito, e pubblic\u00f2 \"El ruise\u00f1or de la aurora y otros poemas\", una raccolta di poesie che presto ripudi\u00f2.\nDopo aver fondato con Josefina Pla e H\u00e9rib Campos Cervera un gruppo di rinnovamento letterario chiamato \"Vy\u00b4a Raity\" (in guaran\u00ed \"il nido dell'allegria\"), fu invitato dal British Council in Gran Bretagna, dove assistette agli ultimi mesi della seconda guerra mondiale, descrivendone le vicende nelle sue corrispondenze per \"El Pa\u00eds\". In particolare si occup\u00f2 di descrivere la liberazione della Francia e riusc\u00ec ad ottenere un'intervista esclusiva con il generale Charles De Gaulle. Lo scrittore torn\u00f2 in patria nel 1946 ma ci rimase meno di un anno: i suoi feroci articoli nei quali attaccava i governi militari che si stavano succedendo in Paraguay lo costrinsero presto all'esilio a Buenos Aires, dove cadde in una forte depressione che lo spinse a scrivere con maggiore intensit\u00e0. Risale a questo periodo la pubblicazione del libro di racconti \"El trueno entre las hojas\" (\"Il tuono tra le foglie\") che attir\u00f2 l'attenzione dell'ambiente letterario argentino e del regista cinematografico Armando Bo, che gli chiese di adattarne una parte a sceneggiatura per un film; fu questo l'inizio di un'attivit\u00e0 che gli permise per anni di sostenersi economicamente.\nIn Argentina Roa Bastos pubblic\u00f2 nel 1960 \"Hijo de hombre\" (\"Figlio di uomo\"), un romanzo che gli diede notoriet\u00e0 e per il quale lo scrittore ricevette numerosi premi. L'invito rivoltogli da Carlos Fuentes e Mario Vargas Llosa a scrivere un capitolo sul dittatore Jos\u00e9 Gaspar Rodr\u00edguez de Francia nell'ambito di un progetto che prevedeva una raccolta di profili inerenti alla figura del dittatore sudamericano lo spinse a raccogliere materiale storico a questo scopo. Anche se il progetto non fu mai realizzato, tuttavia ad esso si deve la pubblicazione a pochi mesi di distanza di tre libri di grande importanza per la letteratura latinoamericana: \"El oto\u00f1o del patriarca\" (\"L'autunno del patriarca\") di Gabriel Garc\u00eda M\u00e1rquez, \"El recurso del m\u00e9todo\" (\"Il ricorso del metodo\") di Alejo Carpentier e \"Yo, el Supremo\" dello stesso Augusto Roa Bastos. Il romanzo, che la critica considera la sua opera pi\u00f9 importante, gli procur\u00f2 un enorme successo, ma anche l'ostilit\u00e0 della giunta militare argentina che si install\u00f2 a Buenos Aires nel 1976 e che lo costrinse a riparare in Francia, dove ottenne la cattedra di Letteratura ispanoamericana all'Universit\u00e0 di Tolosa. A seguito del ritiro del passaporto da parte delle autorit\u00e0 paraguaiane ottenne la cittadinanza sia dalla Spagna che dalla Francia.\nNel 1989, alla caduta del regime di Alfredo Stroessner, lo scrittore riottenne i documenti dal suo paese di nascita; fu questo l'atto che pose termine a 42 anni d'esilio. Nello stesso anno ottenne il prestigioso Premio Miguel de Cervantes, considerato il pi\u00f9 importante premio letterario per gli scrittori di lingua spagnola.\nAugusto Roa Bastos mor\u00ec ad Asunci\u00f3n il 26 aprile 2005; in occasione dei suoi funerali il Paraguay decret\u00f2 tre giorni di lutto nazionale."}
{"id": "3375208", "revid": "486946", "url": "https://it.wikipedia.org/wiki?curid=3375208", "title": "WWE SummerSlam 1999", "text": ""}
{"id": "3375210", "revid": "228587", "url": "https://it.wikipedia.org/wiki?curid=3375210", "title": "Congresso generale del popolo", "text": ""}
{"id": "3375216", "revid": "1924342", "url": "https://it.wikipedia.org/wiki?curid=3375216", "title": "Charm School", "text": "Charm School \u00e8 l'ottavo album in studio del duo pop svedese Roxette, pubblicato nel 2011.\n\u00c8 il primo album di inediti dal 2001 e che viene anticipato, di poco pi\u00f9 di un mese, dal singolo She's Got Nothing On (But the Radio).\nDescrizione.\nSessioni di registrazione.\nLe sessioni di registrazione del nuovo album sono cominciate durante il tour \"The Night of the Proms,\" insieme a Christoffer Lundquist e Clarence \u00d6fwerman.\nGi\u00e0 dalla fine di marzo 2009, sui vari siti della band era stata pubblicata una dichiarazione di Per Gessle, con la quale faceva sapere che molto probabilmente, verso la fine del 2009 o all'inizio del 2010, sarebbe tornato in studio con la compagna di lavoro Marie Fredriksson per registrare delle nuove canzoni.\nRispetto alla versione presente nell'album \"Party Crasher\" di Per Gessle, \"I'm Glad You Called\" \u00e8 stata riarrangiata in una versione registrata a Monaco, in una camera d'albergo, quando Roxette era in tour con \"The Night Of The Proms\". L'effetto della pioggia che si sente all'inizio del brano \u00e8 servito per mascherare il rumore dell'ascensore che si sentiva in sottofondo.\nLa realizzazione dell'album si \u00e8 completata allo Sterling Sound di New York, tra ottobre e novembre 2010.\nBrani.\nIn un primo momento erano previsti 16 brani: quanto dichiarato da Per Gessle in alcune interviste, la canzone \"Charm School\" \u00e8 stata lasciata fuori dalla tracklist ufficiale, insieme ad alcune versioni \"alternative\" delle canzoni presenti nell'album.\nPromozione.\nL'11 aprile 2011 Speak to Me viene lanciato nelle radio in un remix edito da Peter Bostr\u00f6m . Ne segue un video, passato solo qualche mese dopo, in coincidenza con l'uscita in digitale del singolo, pubblicato anche in Germania.\nOltre a Way Out, nel 2011 la EMI/Capitol ha pubblicato un ulteriore singolo, \"Noone Make It On Her Own\".\nVerr\u00e0 pubblicato nel 2011, in autunno, durante la seconda parte del Tour \"Charm School\", una riedizione dell'album stesso con \"demos\" e \"remixes\".\nTour Promozionale.\nAncor prima della pubblicazione dell'album \"Charm School\", nel 2010 il duo Roxette si \u00e8 impegnato in tour estivo, con alcune date tra Russia, Danimarca e Svezia.\nNel 2011, subito dopo l'uscita dell'album, edito anche in LP e doppio CD, \u00e8 seguito tra la primavera e l'estate una prima parte del tour mondiale che ha toccato anche il Sudafrica, l'America Latina ed anche l'Europa, tra Grecia, Turchia, Romania, Repubblica Ceca, Polonia, Ungheria, Norvegia, Danimarca e Svezia.\nUna seconda parte del tour per l'album \"Charm School\" \u00e8 proseguito dal mese di ottobre 2011 anche in Austria (Vienna), una seconda volta in Germania, tra Monaco di Baviera, Hannover, Halle (Vestfalia), Mannheim e Stoccarda. Anche in Israele (Tel Aviv). Di nuovo in Germania (Berlino, Amburgo e Norimberga) ed in Svizzera (Ginevra e Zurigo) dove Roxette ha ottenuto un ulteriore Disco d'Oro per l'album \"Charm School\".\nNel mese di novembre 2011 il tour \u00e8 proseguito tra Svezia (Stoccolma e Malm\u00f6), Danimarca (Horsens), Finlandia (Helsinki) e Regno Unito (Londra).\nDurante il tour ci sono state date anche in Cina, Giappone, Messico, Brasile, Hong Kong, Australia, Canada, e citt\u00e0 Americane come Los Angeles e New York"}
{"id": "3375219", "revid": "125740573", "url": "https://it.wikipedia.org/wiki?curid=3375219", "title": "Ambra Lo Faro", "text": "Biografia.\nInizia a cantare a 4 anni, con manifestazioni musicali e all'et\u00e0 di 8 anni partecipa a \"Bravo Bravissimo Club\", di Mike Bongiorno. Poi ha preso parte alle pubblicit\u00e0 di \"Mulino Bianco\", \"Ace\", \"Santal\" e \"Giovanni Rana\".\nDal 2005 arriva il suo primo ruolo, infatti interpreta Mafalda nella serie della Disney \"Quelli dell'intervallo\", fino al 2008. Ricopre lo stesso ruolo anche nei sequel \"Quelli dell'intervallo in vacanza\", \"Fiore e Tinelli\", nel 2008 e nel 2010 \"Quelli dell'Intervallo Cafe\".\nNel 2008 ha partecipato ai Disney Channel Games per rappresentare l'Italia, programma trasmesso su tutti i Disney Channel del mondo, nella squadra verde pisello. Partecipa inoltre a Passa il piatto.\nHa pubblicato un album per la casa discografica EMI/Virgin, dal titolo \"Un giorno speciale\". Ha cantato la sigla de \"Il mondo di Patty\" e, con questo indizio \u00e8 stata ospite al programma trasmesso su Rai 1 Soliti ignoti - Identit\u00e0 nascoste. Ha fatto parte del musical de \"Il mondo di Patty\" e in seguito del film.\nHa anche aperto e chiuso i concerti di Jesse McCartney nel suo tour in Italia circa nel 2006.\nNel 2011 ha partecipato insieme a Ruggero Pasquarelli al programma \"Cartoon Magic\", mentre nel 2014 canta la sigla italiana della serie anime \"Ragazze di successo\".\nHa inoltre doppiato Thelma Fardin nella telenovela \"Dance! La forza della passione\".\nHa frequentato il liceo scientifico di Piacenza \"Lorenzo Respighi\" e si \u00e8 laureata in ingegneria meccanica al Politecnico di Milano, sempre con sede a Piacenza."}
{"id": "3375222", "revid": "106376", "url": "https://it.wikipedia.org/wiki?curid=3375222", "title": "Santuario di Santa Maria delle Grazie (Crema)", "text": "Il santuario della Madonna delle Grazie (in dialetto cremasco: \"sant\u00fcare dale Grasie\") \u00e8 un luogo di culto mariano situato a Crema.\nCollocazione.\nIl santuario si trova in pieno centro storico, ai limiti meridionali della citt\u00e0 fortificata in prossimit\u00e0 delle mura venete. Lo spiazzo davanti alla chiesa, poi prolungato con l'apertura delle mura in una vera e propria via, era denominato in antico \"via dello Spitale\" e la denominazione fu mutata nel 1931 nell'attuale via delle Grazie.\nOrigini.\nAlle origini del culto non c'\u00e8 un'apparizione mariana ma la devozione ad un'immagine votiva. Nei pressi dell'attuale chiesa, all'interno del \"Torrione del Miliato\" (dal convento degli Umiliati) era stata dipinta da tale Giovanni da Caravaggio nel corso del XV secolo un'immagine raffigurante una Madonna col Bambino. L'immagine fu protetta in seguito da una tettoia munita di altare e, in seguito, di un portico con cancellata. Solo in seguito, nel 1537, sono segnalati miracoli: nello stesso anno la scuola del Santissimo Sacramento della chiesa della Santissima Trinit\u00e0 si pose sotto la protezione dell'affresco avendo cura del luogo. Gli atti della visita Castelli del 1579 la chiamano \"Santa Maria del Toresino\", quelli del visitatore Regazzoni del 1583 \"Santa Mariae de Turione in Civitatis\".\nLa posizione, tuttavia, risultava poco opportuna: i rischi di guerra costringevano le autorit\u00e0 civili ad una continua manutenzione dell'apparato difensivo della citt\u00e0 con rafforzamenti ed ammodernamenti, faccenda che metteva in pericolo l'esistenza dell'icona votiva. Gli esperti militari avvisarono pi\u00f9 volte le autorit\u00e0 ecclesiastiche della possibilit\u00e0 di dover abbattere il portico per modificare il luogo ove sorgeva la sacra immagine.\nAlla fine del XVI secolo era stata demolita la vetusta chiesa dei santi Filippo e Giacomo annessa proprio al convento degli Umiliati (edificio che era stato abbandonato dopo che i frati si trasferirono in un nuovo complesso). L'area fu acquistata per 4.000 Lire dal consorzio del Santissimo Sacramento proprio con il fine di edificare una chiesa e trasferirvi l'immagine votiva e, grazie anche alle numerose offerte, la costruzione di un nuovo edificio pot\u00e9 iniziare nel 1601.\nLa chiesa fu terminata nel 1609 e nel 1613 l'affresco del torrione fu staccato e trasferito nel nuovo edificio.\nVicende storiche e costruttive.\nLa posa della prima pietra \u00e8 datata 1\u00ba giugno 1601 e la costruzione della chiesa si protrasse per nove anni per varie concause, tra le quali una carestia e la destinazione di fondi verso la costruzione della chiesa e del convento delle Povere Convertite.\nNel 1606 risulta concluso il campanile e nel 1609 la chiesa fu consacrata; nel 1613 vi venne traslata la sacra immagine al cospetto delle autorit\u00e0 religiose (in testa il vescovo di Crema monsignor Gian Giacomo Diedo) e civili (podest\u00e0 e capitano Pietro Capello ed il provveditore Pietro Bondemier), dei provveditori e dei fedeli. Le fonti pervenuteci ai giorni nostri sono incerte nel datare nel corso dell'anno lo spostamento dell'immagine: 18 gennaio, 25 luglio o 25 agosto: di fatto quest'ultima data \u00e8 ancora ai tempi odierni quella della celebrazione. L'immagine staccata con parte della muratura fu posta sul fondo del presbiterio in una chiesa ancora priva di decorazioni.\nDopo il 1620 la chiesa fu dotata di un crocifisso, di una cancellata che separava l'aula dal presbiterio, di una cantoria e di un organo sopra l'ingresso principale nel 1628.\nNel 1641 venne affidato a Gian Giacomo Barbelli il compito di affrescare interamente l'interno della chiesa: lavoro che comp\u00ec nell'arco di due anni.\nNon sono segnalati eventi significativi per il santuario fino al XIX secolo: la chiesa, essendo sussidiaria della parrocchiale della Santissima Trinit\u00e0, sfugg\u00ec alle demolizioni dell'epoca napoleonica; tuttavia agli inizi dell'Ottocento fu soppresso il consorzio del Santissimo Sacramento e la chiesa fu amministrata da un'apposita Fabbriceria. Inoltre, nel 1804, fu posto un nuovo concerto di campane fuse dalla ditta Crespi.\nAll'anno 1824 risale lo smantellamento della cancellata e fu costruito un nuovo altare con il conseguente sollevamento dell'antica e venerata immagine e la posa di due statue marmoree.\nTra il 1834 ed il 1835 venne collocato un nuovo organo ad opera della ditta Serassi di Bergamo (l'anno dell'allestimento del vecchio strumento non \u00e8 noto) e la nuova cantoria di Giovanni Annessa.\nAd una richiesta del vescovo di Crema, monsignor Francesco Sabbia, il 26 ottobre 1891 il Capitolo Vaticano concesse l'incoronazione dell'immagine della Madonna col Bambino: vennero approntati dei restauri e ai dipinti mise mano il pittore Angelo Bacchetta. La cerimonia ufficiale avvenne l'8 settembre 1892 con la presenza di monsignor de Neckere del Capitolo Vaticano e di monsignor Geremia Bonomelli, vescovo di Cremona. Due giorni dopo, l'11 settembre, il vescovo di Mantova monsignor Giuseppe Melchiorre Sarto, futuro papa Pio X, vi celebr\u00f2 un solenne pontificale.\nNel 1894 la chiesa fu staccata dalla parrocchia della santissima Trinit\u00e0 e posta sotto la diretta giurisdizione del vescovo come lo \u00e8 tuttora, salvo nel periodo compreso tra il 1941 ed il 1977 quando la chiesa fu retta dai padri Comboniani.\nSolenni restauri conservativi dell'apparato decorativo furono intrapresi tra il 1992 ed il 1995.\nL'ex convento.\nCome accennato sopra, la chiesa sorge sul luogo ove un tempo si elevava un altro edificio di culto retto da frati umiliati dedicato ai santi Filippo e Giacomo e demolito nel 1583. A lato, nell'ex convento, nel 1616 monsignor Pietro Emo vi decideva di trasferivi il seminario, mentre il successore monsignor Faustino Griffoni lo fece demolire, acquis\u00ec anche usando beni di famiglia alcuni edifici adiacenti e lo fece ricostruire. Anche i vescovi Lodovico Calini e Marcantonio Lombardi ordinarono ampliamenti. La Repubblica Cisalpina lo requis\u00ec nel 1797 e i seminaristi trovano rifugio nel palazzo vescovile; ritornarono in sede qualche anno dopo sotto l'episcopato di monsignor Tommaso Ronna rimanendovi fino al 1937 quando monsignor Francesco Maria Franco inaugurava un nuovo seminario. L'edificio, quindi fu venduto ai padri missionari comboniani del Cuore di Ges\u00f9, che vi si stabilirono officiando anche nel santuario fino al 1977 allorch\u00e9 fu venduto alla provincia di Cremona per destinarlo ad un uso scolastico. A ricordo dell'antica funzione, la via a lato del santuario \u00e8 denominata \"via Seminario\".\nLa visita.\nEsterno.\nGli ordini della facciata sono due: quello inferiore \u00e8 diviso da lesene poco aggettanti che dividono l'ordine in tre parti; al centro \u00e8 posto l'ingresso sovrastato da un mosaico del 1955. Sulle lesene si poggia un architrave con timpano spezzato. Il livello superiore ha lo stesso schema di quello inferiore: al centro si trova una finestra di grandi dimensioni e sulle aree laterali vi sono delle nicchie vuote. Sopra il secondo architrave \u00e8 posto il timpano triangolare.\nLe pareti laterali sono assai semplici e scandite da lesene; sul lato settentrionale si trova anche l'ingresso laterale.\nInglobato sul lato meridionale nell'edificio ecclesiale sorge il campanile: \u00e8 completamente intonacato con lesene angolari. La cella campanaria prolunga le lesene angolari della canna, presenta delle bifore a tutto sesto e sorregge una trabeazione con fregio decorato. La cuspide \u00e8 conica e circondata da pilastrini.\nInterno.\nL'interno \u00e8 ad aula unica rettangolare divisa in tre campate e con volta a botte. Un arco trionfale introduce al presbiterio che ha una forma quadrata ed esso stesso presenta una volta a botte; alle basi dell'arco una trave sostiene un crocifisso seicentesco; sulla fronte della trave \u00e8 riportata la scritta:\nLa chiesa \u00e8 interamente affrescata: le pareti dell'aula sono scandite da finte lesene con angioletti monocromi alternati da capitelli dorati. Le lesene si ripetono anche agli angoli del presbiterio e in entrambi i casi sorreggono una trabeazione che una decorazione che ripete lo stesso motivo.\nAl lato inferiore della parete settentrionale si apre l'ingresso secondario sopra il quale \u00e8 posto l'affresco della \"Fuga in Egitto\". Sulla parete meridionale si trova un'altra porta (l'ingresso alla sagrestia) sovrastato dall'organo a trasmissione meccanica Serassi costruito nel 1835. Sulle pareti laterali si aprono finti archi che estendono la spazialit\u00e0 della chiesa e dove si aprono finti matronei con balaustra dalla quale si affacciano gli apostoli.\nLe pareti del presbiterio, pur non presentando i finti archi, hanno essi stessi delle aperture con ai lati degli apostoli. Delle due porte della parte inferiore una \u00e8 vera.\nAi lati dell'ingresso principale, sulla controfacciata, sono presenti finte nicchie con san Sebastiano e san Rocco. Mensoloni dipinti sorreggono il grande affresco dell\"'Adorazione dei Magi\" che ricopre l'intera parete.\nL'Annunciazione e le imposte dell'arco.\nL\"'Annunciazione\" si trova sulle imposte dell'arco trionfale, con a sinistra l'angelo in volo in veste gialla e manto rosso e il giglio virginale in mano, a destra la Madonna in veste rossa e manto giallo, inginocchiata e con le mani sul petto. Il cartiglio recita: \"Quod nascetur ex te vocabitur filius Dei\".\nSulle imposte dell'arco sono dipinti San Defendente e San Fermo sulla parte inferiore e due scene dell'Annunciazione (l'Angelo a sinistra e Maria a destra) sulla parte superiore.\nL'adorazione dei Magi.\nVi \u00e8 rappresentata una scena in abiti secenteschi: a sinistra nel contesto di rovine classiche \u00e8 posta la nativit\u00e0 con la Madonna che sorregge il Bambino e, dietro, Giuseppe, il bue e l'asinello. Il centro dell'affresco \u00e8 occupato dai Magi in vesti orientali con diverse pose. Attorniati dai Magi sta una serie di persone: dietro una sorta di corteo prosegue idealmente lungo un sentiero montano. Sulla parte destra sono posti personaggi a cavallo e palafrenieri. Secondo la tradizione una di queste figure, l'uomo con baffi e pizzetto che guarda direttamente lo spettatore sarebbe l'autoritratto di Gian Giacomo Barbelli. Il dipinto \u00e8 firmato.\nLa fuga in Egitto.\nSulla parete destra \u00e8 collocata la scena della \"Fuga in Egitto\": \u00e8 una momento di pausa nel viaggio della Sacra Famiglia, con la Madonna in vesti da viaggio che cavalca un asino e nell'atto di porgere il Bambino a Giuseppe. La famiglia \u00e8 attorniata da una serie di otto angioletti: tre trattengono le briglie, uno \u00e8 nell'atto di stendere a terra un mantello, uno \u00e8 raffigurato mentre tende la mano alla Vergine per aiutarla a scendere dall'animale e, infine, tre sono svolazzanti. Il tutto \u00e8 ripreso in una scena di paesaggio idilliaco. Anche questo dipinto \u00e8 firmato dal Barbelli.\nAlcuni storici dell'arte considerano la \"fuga\" uno dei capolavori del pittore.\nL'Assunzione di Maria.\nSi trova sulla volta a botte ed \u00e8 una scena altamente illusoria: sopra la vera trabeazione il Barbelli ha dipinto una balconata in perfetta prospettiva sulla cui balaustra siedono angeli e putti. Sui basamenti angolari il Barbelli vi ha raffigurato i quattro evangelisti monocromi.\nPilatri e colonne, dodici in tutto, estendono la finta scena fino ad una seconda balaustra rettangolare aperta sul cielo che, tuttavia, ne ingloba una seconda di forma ottagonale. All'interno \u00e8 rappresentata la solenne Assunzione con la Madonna circondata da angeli svolazzanti in un cielo molto luminoso e ricco di nuvole.\nLa luce prevalente viene dalla controfacciata, per cui si \u00e8 ipotizzato che fu lo stesso pittore a voler l'ingrandimento della grande finestra proprio in funzione di questo dipinto.\nL'Incoronazione di Maria.\n\u00c8 la scena della volta del presbiterio, dove finte mensole poggianti su cornice dentellata sorreggono una balconata ottagonale aperta sul cielo con al centro la scena dell'Incoronazione.\nLa Madonna \u00e8 incoronata dalla Santissima Trinit\u00e0, circondata dal Padre e dal Figlio e illuminata dallo Spirito Santo e attorniata da una folta schiera di angioletti.\nL'altare, la Madonna con il Bambino, le statue del Fantoni.\nL'altare e la balaustra che circonda il presbiterio sono in stile neoclassico e si presentano secondo un allestimento compiuto nel 1824; i materiali usati sono il granito bianco e il marmo rosso di Verona. \nNell'alzata tra due colonne vi \u00e8 stata collocata la venerata immagine traslata dal torrione delle mura venete; il dipinto \u00e8 di attribuzione incerta, secondo la tradizione sarebbe stato realizzato da tale Giovanni da Caravaggio ma ebbe ritocchi anche da parte di Tomaso Pombioli (che avrebbe rinvigorito il colore e messo mano a agli angeli che porgono la corona) e forse dello stesso Barbelli che potrebbe aver aggiunto i tre angioletti alati sulla fascia superiore del dipinto.\nLe due colonne sostengono una trabeazione sulla quale sono seduti due angeli che reggono un'epigrafe con la scritta:\nL'alzata \u00e8 affiancata da due statue in marmo di Carrara che raffigurano Maria Maddalena e san Giovanni Evangelista, opere firmate di Andrea Fantoni del 1716 e provenienti dalla soppressa chiesa di Santa Caterina."}
{"id": "3375224", "revid": "1543377", "url": "https://it.wikipedia.org/wiki?curid=3375224", "title": "Lauriane Gilli\u00e9ron", "text": "In passato Lauriane Gilli\u00e9ron aveva rappresentato la propria nazione in alcuni campionati di Danza latino-americana, oltre ad aver concorso a Miss Mondo 2005, dove per\u00f2 non era riuscita a classificarsi.\nIl 23 luglio 2006 ha rappresentato la Svizzera a Miss Universo 2006 a Los Angeles, dove si \u00e8 classificata al terzo posto, dietro la portoricana Zuleyka Rivera e la giapponese Kurara Chibana. Si \u00e8 trattato del miglior piazzamento mai ottenuto dalla Svizzera nella storia del concorso, che in precedenza era arrivata al massimo alla quarta posizione, nel 1983.\nNel 2013 \u00e8 coprotagonista con George Clooney e Matt Damon di uno spot pubblicitario per il caff\u00e8 Nespresso."}
{"id": "3375226", "revid": "486946", "url": "https://it.wikipedia.org/wiki?curid=3375226", "title": "WWE Summerslam 2010", "text": ""}
{"id": "3375227", "revid": "2091899", "url": "https://it.wikipedia.org/wiki?curid=3375227", "title": "Palazzo Manca di Usini", "text": "Palazzo Manca di Usini \u00e8 un antico edificio sassarese del XVI secolo situato nella vecchia \"Carra manna\", l'attuale piazza Tola. \u00c8 la massima espressione architettonica del periodo a Sassari ed \u00e8 una delle abitazioni pi\u00f9 antiche della citt\u00e0; i locali sono occupati dalla biblioteca comunale di Sassari.\nLa storia.\nAppartenne a don Giacomo Manca, signore di Usini e successivamente duca d'Asinara. Nel 1865 il palazzo viene acquistato dal Municipio con il proposito di adattarlo a palazzo comunale. Nel corso dei secoli l'edificio ha subito numero rimaneggiamenti, tra cui, nel XVIII secolo, l'aggiunta di un terzo piano. Le finestre hanno tutte la medesima conformazione, tranne quelle del magazzino, che hanno una dimensione minore."}
{"id": "3375228", "revid": "767487", "url": "https://it.wikipedia.org/wiki?curid=3375228", "title": "I Want to Be a Soldier", "text": "I Want to Be a Soldier \u00e8 un film del 2010 diretto da Christian Molina, presentato al Festival del Cinema di Roma.\nIl film \u00e8 uscito in Italia il 14 ottobre 2011.\nTrama.\nAlex \u00e8 un ragazzino e da grande vuole fare l'astronauta. Ha un amico immaginario: il Capitano Harry. Quando la madre partorisce due gemelli Alex si sente messo da parte e il suo amico immaginario si sdoppia in un Capitano militare: il Capitano Custer. Alex chiede al padre di farsi mettere in camera una televisione e il padre accetta. Alex inizia cos\u00ec a vedere programmi di guerra, telegiornali, film di guerra, e questo influisce profondamente sul suo subconscio. Decide allora di fare il soldato, non tanto per servire la sua patria ma per imporsi sugli altri.\nDopo qualche giorno Alex comincia a riempire la sua camera di cimeli di guerra, alcuni di richiamo nazista, e si taglia i capelli come un marine. Dopo qualche tempo a scuola ruba un pulcino ad un compagno e lo brucia. La professoressa parla con i genitori di Alex e questi vengono mandati da uno psicologo, che prende personalmente in cura Alex. Il suo comportamento migliora finch\u00e9 gli amici non cominciano a prendere di mira proprio lui.\nDopo aver compreso di essere stato messo da parte ritorna alla propria indole. Il cambiamento sar\u00e0 irreversibile e la situazione peggiora quando i genitori decidono di separarsi: Alex accusa il padre (aveva infatti scoperto che aveva l'amante) e i due gemelli, verso i quali prova un odio profondo, arrivando al punto di tentare di ferirli, mostrando cos\u00ec la sua pericolosa instabilt\u00e0 mentale.\nQualche giorno dopo Alex picchia un ragazzino nei bagni della scuola. Appaiono alle sue spalle i due amici immaginari che questa volta lo rimproverano: persino il Capitano Custer gli rinfaccia di essere soltanto un ragazzino e di non essere in un film. Nel frattempo sopraggiunge il fratello del ragazzo che Alex sta picchiando. I due cominciano a picchiarsi e alla fine Alex viene ucciso."}
{"id": "3375230", "revid": "1310927", "url": "https://it.wikipedia.org/wiki?curid=3375230", "title": "Kevin Goldthwaite", "text": ""}
{"id": "3375239", "revid": "104458", "url": "https://it.wikipedia.org/wiki?curid=3375239", "title": "Campionati mondiali giovanili di biathlon 2008", "text": ""}
{"id": "3375240", "revid": "104458", "url": "https://it.wikipedia.org/wiki?curid=3375240", "title": "Mondiali juniores di biathlon 2008", "text": ""}
{"id": "3375241", "revid": "697352", "url": "https://it.wikipedia.org/wiki?curid=3375241", "title": "Comitato generale popolare di Libia", "text": ""}
{"id": "3375242", "revid": "104458", "url": "https://it.wikipedia.org/wiki?curid=3375242", "title": "Mondiali giovanili di biathlon 2008", "text": ""}
{"id": "3375245", "revid": "104458", "url": "https://it.wikipedia.org/wiki?curid=3375245", "title": "Mondiali juniores di biathlon 2009", "text": ""}
{"id": "3375246", "revid": "104458", "url": "https://it.wikipedia.org/wiki?curid=3375246", "title": "Mondiali giovanili di biathlon 2009", "text": ""}
{"id": "3375249", "revid": "104458", "url": "https://it.wikipedia.org/wiki?curid=3375249", "title": "Mondiali juniores di biathlon 2010", "text": ""}
{"id": "3375250", "revid": "104458", "url": "https://it.wikipedia.org/wiki?curid=3375250", "title": "Mondiali giovanili di biathlon 2010", "text": ""}
{"id": "3375251", "revid": "104458", "url": "https://it.wikipedia.org/wiki?curid=3375251", "title": "Mondiali juniores di biathlon 2011", "text": ""}
{"id": "3375252", "revid": "104458", "url": "https://it.wikipedia.org/wiki?curid=3375252", "title": "Mondiali giovanili di biathlon 2011", "text": ""}
{"id": "3375268", "revid": "697352", "url": "https://it.wikipedia.org/wiki?curid=3375268", "title": "Comitati popolari di base", "text": ""}
{"id": "3375273", "revid": "1305772", "url": "https://it.wikipedia.org/wiki?curid=3375273", "title": "Carro armato leggero", "text": "Un carro armato leggero \u00e8 un tipo di carro armato, usato generalmente nei ruoli di supporto di fuoco e ricognizione piuttosto che in combattimento vero e proprio. Molti eserciti non dispiegano pi\u00f9 carri leggeri, altrimenti li usano solamente in ruoli quali carri aviolanciati o combattimento anfibio. Nei conflitti moderni, i carri leggeri combattono insieme ai carri da combattimento (MBT).\nStoria.\nPrima guerra mondiale.\nUno dei primi esempi fu il Renault FT francese della prima guerra mondiale, spesso identificato come il primo carro moderno della storia, in quanto aveva una torretta girabile e il motore messo posteriormente, al contrario degli altri modelli che erano formati da una \"scatola\" unica (come l'A7V)\nPeriodo interbellico.\nDurante il periodo interguerra uno dei pochi carri leggeri degni di nota fu il Vickers 6-Ton, poco usato in guerra, ma allo scoppiare della seconda guerra mondiale era il carro pi\u00f9 comune dopo l'FT, in quanto fu prodotto da molti paesi sotto licenza, come in Polonia, o usato come base per altri carri, come in Italia o URSS.\nSeconda guerra mondiale.\nNella seconda guerra mondiale furono pi\u00f9 ampiamente usati, come i Panzer I e Panzer II tedeschi, usati nella prima parte del conflitto, mentre la maggior parte dei carri italiani e giapponesi erano leggeri, in quanto la produzione di grossi carri di buona fattura era abbastanza difficile o non voluto per vari motivi. Fra gli alleati gli Stati Uniti d'America produssero l'M2 Light Tank dall'alto profilo e l'M3/M5 Stuart (soprannominato \"Honey\",cio\u00e8 \"Tesoro\" o \"Dolcezza\"), usata da molti paesi alleati su tutti i fronti.\nGuerra fredda.\nDurante la guerra fredda la costruzione di carri leggeri continu\u00f2, ma soprattutto per compiti di ricognizione, o con capacit\u00e0 anfibie, come il PT-76 russo, con possibilit\u00e0 di aviolancio con paracadute o LAPES come l'M551 Sheridan americano. Anche la Gran Bretagna pass\u00f2 dall'uso delle autoblindo per la ricognizione ai carri leggeri, con l'adozione dell'FV101 Scorpion.\nOggi.\nCome per i veicoli della guerra fredda, oggi sono usati principalmente in ruolo esplorativo, o da nazioni senza le adeguate risorse finanziarie e tecniche per costruire MBT, anche se stanno venendo sostituite dai veicoli leggeri ruotati. Sono usati ancora prevalentemente in zone equatoriali e nel sud-est asiatico, dove possono manovrare pi\u00f9 facilmente nella foresta pluviale, e dove corrono un minor rischio di impantanarsi. Una tendenza moderna \u00e8 di creare veicoli senza equipaggio (cio\u00e8 droni terrestri), per coprire i ruoli del carro leggero, come nel Gladiator TUGV.\nCaratteristiche.\nTra le tre caratteristiche base dei veicoli corazzati, cio\u00e8 mobilit\u00e0, potenza di fuoco e protezione, i carri leggeri puntano soprattutto alla prima, poco alla protezione e, dipendendo dal veicolo, mediamente alla potenza di fuoco. \nAlcune corazze sono avanzate, ma comunque troppo deboli da resistere un colpo anticarro a piena potenza, e in pi\u00f9, la superficie inferiore piatta utile alle capacit\u00e0 anfibie, \u00e8 meno resistente alle mine di un pavimento a \"V\".\nIn quanto alla potenza di fuoco, la piccola struttura non pu\u00f2 portare un grosso cannone, quindi o questo \u00e8 accorciato (come il cannone da 152 mm dell'M551 Sheridan), o il calibro deve venire ridotto (come il cannone da 76 mm del PT-76). Nel primo caso la portata \u00e8 ridotta, nel secondo la potenza \u00e8 insufficiente contro corazzature migliori. Forse l'armamento migliore \u00e8 un razzo anticarro, che racchiude potenza e portabilit\u00e0, che infatti \u00e8 spesso usato su questi veicoli."}
{"id": "3375277", "revid": "336956", "url": "https://it.wikipedia.org/wiki?curid=3375277", "title": "Carro leggero", "text": ""}
{"id": "3375278", "revid": "599013", "url": "https://it.wikipedia.org/wiki?curid=3375278", "title": "Fabio De Bernardin", "text": "Giocatore nel ruolo di terzino ha fatto parte della Sportivi Ghiaccio Cortina.\nCarriera agonistica.\nSquadre.\nHa iniziato la sua carriera da atleta nel 1980, anno di esordio in prima squadra con la SG Cortina che in quella stagione giocava nel campionato di serie A dove la squadra ha militato fino al 1991, con l'eccezione della stagione 1989-1990.\nDalla stagione 1991-1992 il Cortina retrocede nuovamente in serie A2, campionato nel quale De Bernardin militer\u00e0 fino al ritiro dall'agonismo al termine della stagione 2001-2002."}
{"id": "3375280", "revid": "767487", "url": "https://it.wikipedia.org/wiki?curid=3375280", "title": "Question (Lloyd Price)", "text": "Question \u00e8 un singolo del 1960 di Lloyd Price scritta da Harold Logan. La registrazione di Price fu pubblicata come singolo della ABC-Records, raggiungendo il 5# posto sulla classifica del Billboard R&amp;B Singles e la 19# sulla Billboard Hot 100. La canzone combina un arrangiamento musicale rhythm and blues con un coro di sottofondo di stile pop\nSono state registrate molte versioni della canzone, tra cui quella di Emile Ford."}
{"id": "3375284", "revid": "339392", "url": "https://it.wikipedia.org/wiki?curid=3375284", "title": "Foederati", "text": ""}
{"id": "3375288", "revid": "1543377", "url": "https://it.wikipedia.org/wiki?curid=3375288", "title": "Lia Andrea Ramos", "text": " In seguito ha rappresentato le Filippine in occasione del concorso Miss Universo 2006, che si \u00e8 tenuto a Los Angeles, in California. Pur non riuscendo ad entrare nella rose delle quindici finaliste, Lia Andrea Ramos ha ottenuto il titolo di Miss Photogenic. \nLia Andrea Ramos \u00e8 laureata in scienze politiche presso l'Universit\u00e0 pubblica delle Filippine-Diliman. Dopo i concorsi ha intrapreso la carriera di modella, ed \u00e8 comparsa in numerose campagne pubblicitarie, fra cui quella della Kohl's."}
{"id": "3375292", "revid": "697352", "url": "https://it.wikipedia.org/wiki?curid=3375292", "title": "Congressi popolari di base", "text": ""}
{"id": "3375302", "revid": "1543377", "url": "https://it.wikipedia.org/wiki?curid=3375302", "title": "Nuclei armi supplementari", "text": "I Nuclei Armati Supplementari (N.A.S.) furono un'unit\u00e0 di fuoco della Guardia alla Frontiera, impiegati nel Vallo Alpino.\nSolitamente le opere dei centri di resistenza e di fuoco ospitavano avevano dei campi fissi di tiro. Questi nuclei invece avevano lo scopo di difendere quelle zone tra le opere che non erano coperte, o in aggiunta, anche alcuni settori del reticolato difensivo.\nQuesti nuclei erano dotati di mitragliatrici, cannoni e mortai, ma all'aperto, senza avere a loro disposizione delle vere e proprie strutture difensive. Solo in pochi casi i nuclei erano ospitati da piccole opere resistenti per\u00f2 solo ai piccoli calibri e schegge."}
{"id": "3375307", "revid": "858648", "url": "https://it.wikipedia.org/wiki?curid=3375307", "title": "Moderati (Estonia)", "text": ""}
{"id": "3375316", "revid": "858648", "url": "https://it.wikipedia.org/wiki?curid=3375316", "title": "Partito Popolare (Estonia)", "text": ""}
{"id": "3375318", "revid": "1005847", "url": "https://it.wikipedia.org/wiki?curid=3375318", "title": "Partito Popolare dei Repubblicani e dei Conservatori", "text": "Il Partito Popolare dei Repubblicani e dei Conservatori (in estone: \"Vabariiklaste ja Konservatiivide Rahvaerakond\" - VKRE) fu un partito politico estone di orientamento social-conservatore operativo dal 1994 al 1999.\nStoria.\nIl partito fu fondato il 9 ottobre 1994 in seguito ad una scissione dal Partito della Coalizione Nazionale della Patria, richiamando soprattutto gli esponenti politici che avevano militato nel Partito Popolare Conservatore (\"Konservatiivne Rahvaerakond\") e nel Partito della Coalizione Repubblicana (\"Vabariiklaste Koonderakond\").\nAlle elezioni parlamentari del 1995 costitu\u00ec la lista \u00abA Destra\u00bb (\"Parempoolsed\"), ottenendo il 5% dei voti e cinque seggi.\nIl 5 aprile 1998 fu approvata l'adesione al Partito dei Contadini Estoni (\"Eesti Talurahva Erakond\") che, nella circostanza, prese il nome di Partito Popolare (\"Rahvaerakond\"); contemporaneamente, il VKRE fu ridenominato in Partito della Destra (\"Erakond Parempoolsed)\", decretando il proprio scioglimento il 14 dicembre 1999.\nIl Partito Popolare, sotto la guida di Toomas Hendrik Ilves, si avvicin\u00f2 ai Moderati (\"M\u00f5\u00f5dukad\"), di ispirazione socialdemocratica, coi quali sigl\u00f2 un'alleanza in occasione delle elezioni parlamentari del 1999. Il 27 novembre 1999 i due soggetti politici si fusero definitivamente: nacque cos\u00ec il Partito Popolare dei Moderati (\"Rahvaerakond M\u00f5\u00f5dukad\") che, nel 2004, avrebbe preso il nome di Partito Socialdemocratico. Alcuni esponenti del Partito Popolare, tuttavia, aderirono all'Unione della Patria, in cui nel 1995 era confluito il Partito della Coalizione Nazionale della Patria. "}
{"id": "3375319", "revid": "339392", "url": "https://it.wikipedia.org/wiki?curid=3375319", "title": "Partito dei Contadini Estoni", "text": ""}
{"id": "3375321", "revid": "1632387", "url": "https://it.wikipedia.org/wiki?curid=3375321", "title": "Desultory", "text": "I Desultory sono una band death metal svedese formatasi a Stoccolma nel 1989."}
{"id": "3375324", "revid": "16758", "url": "https://it.wikipedia.org/wiki?curid=3375324", "title": "Franco Dell'Osta", "text": "Giocatore nel ruolo di attaccante, ha fatto parte della Sportivi Ghiaccio Cortina.\nCarriera agonistica.\nHa iniziato la sua carriera da atleta nel 1985, anno di esordio in prima squadra con la SG Cortina che in quella stagione giocava nel campionato di serie A.\nIn seguito il Cortina retrocede in serie A2 (dalla stagione 1991-1992), campionato dove Franco militer\u00e0 fino alla stagione 1995-1996, dopo la quale si ritirer\u00e0 dall'agonismo.\nAllenatore.\nDopo aver lasciato l'agonismo, nel 2007 diventa allenatore del settore giovanile della SG Cortina, incarico che mantiene ancora insieme a Mike Harder e a Marco Scapinello."}
{"id": "3375329", "revid": "1355461", "url": "https://it.wikipedia.org/wiki?curid=3375329", "title": "No One Mourns the Wicked", "text": "No One Mourns the Wicked (\"Nessuno piange i cattivi\") \u00e8 una canzone del musical Wicked di Stephen Schwartz (vincitore del Grammy Award). Fu interpretata originariamente a Broadway da Kristin Chenoweth (Glinda), Joel Grey (il Mago di Oz e amante della madre), Christy Cates (Madre di Elphaba), Sean McCaourt (padre di Elphaba) e da tutta l'ensemble dei cittadini di Oz in festa.\nContesto.\nIl brano \u201cNo One Mourns the Wicked\u201d \u00e8 la prima canzone del musical, con breve preludio musicale che funge da ouverture.\nI cittadini di Oz sono in festa a causa della morte della malvagia Strega dell'Ovest, quando appare Glinda, arrivata per assicurare gli abitanti dell'avvenuto decesso della strega.\nGlinda, inoltre, avendola conosciuta, spiega ai presenti che Elphaba, la strega, non avrebbe potuto avere una vita facile, a causa della propria pelle verde. Ci\u00f2 \u00e8 dovuto al fatto che mentre sua madre era incinta abbia avuto una relazione con un uomo misterioso (il mago di Oz) che le aveva dato da bere un elisir verde.\nLa canzone viene ripresa varie volte nel corso dello spettacolo: nel finale del primo atto (\"Defying Gravity\"), nell'entr'acte, \"As Long as You're Mine\", \"No Good Deed\" e nel finale (che coincide cronologicamente con l'inizio).\nSviluppo.\nStephen Schwartz ha raccontato che \u201cNo One Mourns the Wicked\u201d \u00e8 la seconda canzone che ha composto per il musical, dopo \u201cMaking Good\u201d (canzone eliminata nell'edizione finale).\nInizialmente il numero doveva essere cantato dallo Spaventapasseri; infatti il ruolo di Glinda era notevolmente pi\u00f9 breve di quello che avrebbe realmente avuto, mentre il personaggio dello Spaventapasseri avrebbe dovuto acquisire maggior importanza.\nMa quando Kristin Chenoweth si un\u00ec al progetto, Schwartz fu talmente colpito dalle capacit\u00e0 della cantante che riscrisse il ruolo di Glinda basandosi apposta sulla tonalit\u00e0 da soprano della Chenoweth, dando cos\u00ec maggior importanza al personaggio, rendendola protagonista."}
{"id": "3375333", "revid": "599013", "url": "https://it.wikipedia.org/wiki?curid=3375333", "title": "Fathi Chebel", "text": ""}
{"id": "3375335", "revid": "1745361", "url": "https://it.wikipedia.org/wiki?curid=3375335", "title": "Federazione delle Repubbliche Arabe", "text": "La Federazione delle Repubbliche Arabe (in arabo: \"\u0627\u062a\u062d\u0627\u062f \u0627\u0644\u062c\u0645\u0647\u0648\u0631\u064a\u0627\u062a \u0627\u0644\u0639\u0631\u0628\u064a\u0629\", traslitterato in \"itti\u0127\u0101d al-jumh\u016briyy\u0101t al-`arabiyya\") \u00e8 stato un tentativo, mai riuscito, da parte di Gheddafi di riunire in una federazione la Libia, l'Egitto e la Siria. Sebbene approvate da un referendum in ogni singolo stato nel 1972, i tre Stati ben presto si divisero sui termini specifici dell'unione. La federazione, come tale, ebbe vita dal 1972 al 1977."}
{"id": "3375336", "revid": "1048993", "url": "https://it.wikipedia.org/wiki?curid=3375336", "title": "Norio Wakamoto", "text": " Fa parte della Sigma Seven ed \u00e8 laureato presso l'universit\u00e0 di Waseda.\nCarriera.\nNelle produzioni hentai, compresi i simulatori di appuntamenti utilizza lo pseudonimo Hiruma Kyounosuke.\nPer via del suo caratteristico timbro di voce, interpreta spesso ruoli da antagonista come Oskar von Reuenthal in \"Legend of the Galactic Heroes\", Johnny nella serie \"Guilty Gear\", Barbatos Goetia in \"Tales of Destiny 2\", Charles zi Britannia in \"Code Geass\", Black Shadow in \"\", Xemnas in \"Kingdom Hearts II\", Oda Nobunaga in \"Sengoku Basara\", Cell in \"Dragon Ball Z e \"GT, Dracula nella serie \"Castlevania\", Bison nella serie \"Street Fighter\", Igniz e Omega Rugal nella serie \"The King of Fighters\"."}
{"id": "3375337", "revid": "1573940", "url": "https://it.wikipedia.org/wiki?curid=3375337", "title": "Falco novaeseelandiae", "text": "Il falco della Nuova Zelanda (Falco novaeseelandiae ), \"K\u0101rearea\" in m\u0101ori, \u00e8 un uccello falconiforme della famiglia dei Falconidi. \u00c8 l'unico falco endemico della Nuova Zelanda, nonch\u00e9 l'unico rapace endemico dell'isola sopravvissuto fino ai giorni nostri. Per il suo aspetto viene spesso confuso con la pi\u00f9 grande e pi\u00f9 comune albanella australasiatica.\nDescrizione.\nSi differenzia dalla pi\u00f9 grande albanella australasiatica (\"K\u0101hu\" in maori), pi\u00f9 comune e diffusa in tutta la Nuova Zelanda, in quanto cattura le prede in volo e si nutre di carogne solo di rado. \u00c8 un uccello piuttosto aggressivo, che difende violentemente il proprio territorio; in alcuni casi ha attaccato cani e perfino esseri umani.\nCon un'apertura alare di circa 45\u00a0cm e un peso che solo raramente supera i 450 g, il falco della Nuova Zelanda pesa poco pi\u00f9 della met\u00e0 di un'albanella australasiatica; ciononostante, il falco \u00e8 solito attaccare in volo l'albanella non appena questa entri nel suo territorio. Il maschio \u00e8 grande solo due terzi della femmina.\nIl falco della Nuova Zelanda nidifica in una fenditura del terreno erboso o del terriccio in vari luoghi: sotto le rocce di una parete a picco o su una cornice rocciosa, tra le piante epifite cresciute sul ramo di un albero o sotto tronchi o rami caduti al suolo, tutti luoghi non riparati che rendono i pulcini e le uova vulnerabili ai predatori.\nTassonomia.\nIn passato gli ornitologi hanno ritenuto questo rapace sia una forma aberrante di lodolaio sia un uccello strettamente imparentato con tre specie sudamericane (\"F. deiroleucus\", \"F. rufigularis\" e \"F. femoralis\"); tuttavia, pi\u00f9 recenti studi basati sull'analisi di proteine ricavate dalle penne, suggeriscono una pi\u00f9 stretta parentela con il falco bruno australiano.\nDistribuzione.\nIl falco della Nuova Zelanda \u00e8 diffuso soprattutto nelle fitte boscaglie e nelle regioni pi\u00f9 elevate dell'Isola del Sud e solo raramente \u00e8 stato avvistato a nord di una linea immaginaria che corre attraverso le regioni centrali dell'Isola del Nord. Una piccola popolazione nidifica anche sulle Isole Auckland; sulle Isole Chatham, invece, \u00e8 noto solo a partire da resti fossili.\nStato di conservazione.\nSebbene protetto fin dal 1970, \u00e8 considerato una specie vulnerabile.\nReintroduzioni.\nNel 2005 il Ministero neozelandese dell'Agricoltura e delle Foreste finanzi\u00f2 un progetto che utilizzava i falchi per controllare il numero degli uccelli nocivi che saccheggiavano i vigneti; altro scopo del progetto era quello di monitorare questi uccelli e stabilire una popolazione nidificante nei pressi della regione vinicola del Marlborough. Inizialmente vennero rilasciati nei vigneti quattro falchi provenienti dalle colline circostanti. Dopo il rilascio di altri 15 esemplari questa piccola popolazione cominci\u00f2 a nidificare - per la prima volta dopo la deforestazione dell'area avvenuta 150 anni fa. Una delle maggiori minacce che grava su questa popolazione ricostituita \u00e8 costituita dalle collisioni con i cavi elettrici, che hanno ucciso un quinto dei falchi reintrodotti.\nNella cultura di massa.\nIl falco della Nuova Zelanda compare sul retro delle banconote da 20 dollari neozelandesi ed \u00e8 stato raffigurato per due volte su francobolli dello stesso Paese. \u00c8 comparso inoltre su una moneta da collezione da 5 dollari coniata nel 2006."}
{"id": "3375347", "revid": "767487", "url": "https://it.wikipedia.org/wiki?curid=3375347", "title": "Gli orgogliosi", "text": "Gli orgogliosi \u00e8 un film del 1953 diretto da Yves All\u00e9gret.\nIl soggetto \u00e8 tratto da un romanzo di Jean-Paul Sartre. Gli interpreti principali sono G\u00e9rard Philipe e Mich\u00e8le Morgan; in un piccolo ruolo compare anche il regista spagnolo Luis Bu\u00f1uel.\nTrama.\nAlvarado \u00e8 un piccolo villaggio sulla costa messicana. Nellie arriva nel paesino in cerca di un dottore in grado di curare il marito malato ma l'unico dottore \u00e8 Georges ormai dedito all'alcol che non pu\u00f2 fare altro che constatarne la morte per meningite, che si sta diffondendo nella regione.\nNellie \u00e8 preoccupata in quanto non si sente triste per la morte del marito ed controvoglia deve restare nel paesino in attesa di ottenere l'autorizzazione per il rimpatrio della salma. Per ragioni sanitarie per\u00f2 il marito deve essere sepolto in loco ma lei deve fare fronte anche alla mancanza di denaro, le hanno infatti rubato tutti i soldi, alla corte insistente di Don Rodrigo, il padrone dell'hotel e subire una dolorosa vaccinazione lombare anti meningite.\nAnche Georges viene vessato da Don Rodrigo, il quale approfitta della sua dipendenza per renderlo ridicolo di fronte a tutti. L'uomo ha iniziato a bere dopo la morte per parto della moglie che lui stesso stava seguendo ma grazie alla presenza di Nellie e alla malattia che sembra colpire anche chi \u00e8 vaccinato cerca di stare lontano dalla bottiglia per aiutare gli abitanti.\nNellie riesce a scappare dall'hotel dove don Rodrigo ha cercato di abusare di lei e corre sulla spiaggia dove viene accolta tra le braccia di Georges."}
{"id": "3375348", "revid": "729019", "url": "https://it.wikipedia.org/wiki?curid=3375348", "title": "Bernhard Frank", "text": " \u00c8 stato tenente colonnello (Obersturmbannf\u00fchrer) ed \u00e8 conosciuto per aver messo agli arresti domiciliari, il 25 aprile del 1945, il gerarca nazista Hermann G\u00f6ring, su ordine di Adolf Hitler, senza poi eseguire gli ordini successivi, quindi alla sua esecuzione capitale.\nPartecip\u00f2 alla Seconda Guerra Mondiale e fu responsabile di massacri di ebrei in Ucraina.\nFu uno dei pochi ufficiali delle SS a partecipare ai riti che si tenevano al castello di Wewelsburg.\nScrisse nel dopoguerra il libro: \"Hitler, G\u00f6ring and the Obersalzberg\"."}
{"id": "3375352", "revid": "124832821", "url": "https://it.wikipedia.org/wiki?curid=3375352", "title": "Oreste Mazzia", "text": "Carriera.\nSvolse i suoi studi superiori al Ginnasio Massimo d'Azeglio, fu studente di medicina all'epoca della sua carriera agonistica (si laure\u00f2 nel 1906), Mazzia fu un giocatore della a partire dal 1902, ed uno dei protagonisti del primo scudetto del 1905. Fece in suo esordio il 1\u00ba marzo 1903 contro il partita vinta per 5-0, mentre l'ultima sua partita in maglia \"bianconera\" fu tre anni dopo contro il finita con un pareggio per 0-0. In quattro stagioni juventine collezion\u00f2 diciassette presenze ufficiali senza segnare ed altre ventuno in amichevoli.\nLasciata la , Mazzia, insieme ad Alfred Dick ed altri transfughi dal club bianconero, fu tra i fondatori, il 3 dicembre 1906, del .\nLaureatosi in medicina, si rec\u00f2 in Argentina per esercitare la professione, stabilendosi dapprima a Belgrano e poi a Tucuman. Ritornato in Italia, prest\u00f2 servizio nel Regio Esercito durante la prima guerra mondiale in qualit\u00e0 di Tenente medico. Mor\u00ec nell'ottobre 1918 vittima dell'influenza spagnola, contratta proprio in un ospedale militare al fronte."}
{"id": "3375354", "revid": "1983214", "url": "https://it.wikipedia.org/wiki?curid=3375354", "title": "Rufus Hound", "text": "Carriera.\nRufus Hound ha iniziato la propria carriera di conduttore con \"Destination Three\", la copertura televisiva del \"Glastonbury Festival\", a cui \u00e8 seguito \"Top of the Pops\" che ha condotto nel 2005 e nel 2006 al fianco di Fearne Cotton. \u00c8 seguito il reality show \"Grime Scene Investigation\" su BBC Three con lo staff e gli studenti dell'universit\u00e0 di Aston e la narrazione di \"MythBusters\" su BBC Two. \u00c8 inoltre comparso come ospite o concorrente in numerosi altri show come \"Street Cred Sudoku\", \"Celebrity Juice\", \"\" e \"Richard &amp; Judy\". Per un certo periodo ha inoltre sostituito Anne Robinson alla conduzione di \"Outtake TV\" su BBC1.\nNel 2010, \u00e8 protagonista di una sitcom in onda su CBBC intitolata \"Hounded\", in cui Hound interpreta il ruolo di un presentatore televisivo che deve salvara l'universo dalla minaccia di uno scienziato pazzo. Nello stesso anno ha partecipato come concorrente a \"Let's Dance for Sport Relief\", danzando sul brano di Cheryl Cole \"Fight for This Love\" e vincendo la finale della serie il 13 marzo 2010. Rufus Hound ha inoltre condotto l'edizione del 2000 dello show \"My Funniest Year\", uno sguardo sull'anno passato della televisione britannica, andato in onda su Channel 4 nel settembre 2010."}
{"id": "3375366", "revid": "580197", "url": "https://it.wikipedia.org/wiki?curid=3375366", "title": "Nourredine Kourichi", "text": ""}
{"id": "3375368", "revid": "1305772", "url": "https://it.wikipedia.org/wiki?curid=3375368", "title": "What Is This Feeling?", "text": "What is this Feeling? (\"Che cosa sto provando?\") \u00e8 una canzone del musical Wicked di Stephen Schwartz (vincitore del Grammy Award). Fu interpretata originariamente a Broadway da Kristin Chenoweth (Glinda), Idina Menzel (Elphaba) e da tutto l'ensemble di studenti dell'universit\u00e0 di Shilz.\nContesto.\nLa canzone \u00e8 tra le prime del primo atto e le due protagoniste, Glinda ed Elphaba, appena arrivate all'universit\u00e0 di Shilz e finite in camera assieme per sbaglio, stanno scrivendo una lettera ai propri genitori per informare loro della situazione.\nNella canzone entrambe sottolineano i difetti dell'altra, mentre Glinda viene spalleggiata da tutti i ragazzi dell'universit\u00e0 che la definiscono \u201cuna martire\u201d a riuscire a sopportare una compagnia di stanza tanto strana quanto Elphaba. \nIn seguito Glinda mostrer\u00e0 di nuovo i propri sentimenti per Elphaba nella canzone \"Dancing Through Life,\" durante la quale riesce a convincere Elphaba ad indossare il cappello da strega della sua bisnonna, per poterla mettere in ridicolo davanti a tutti gli studenti che frequentano la sala da ballo Ozdust.\nPoi, presa dal rimorso, Glinda cambia posizione e decide di aiutare Elphaba a diventare popolare quanto lei (\"Popular\").\nLa canzone.\nStephen Schwartz ha detto di aver scritto la canzone come se fosse una canzone d'amore, ma \u201cal contrario\u201d, facendo usare l'ironia alle due protagoniste adolescenti per elencare i difetti l'una dell'altra.\nGlinda infatti scrive ai genitori che \u00e8 impossibile descrivere l'aspetto della compagna di stanza dalla pelle verde, mentre Elphaba si limita a criticarla scrivendo al padre di essere in stanza con una ragazza \u201cbionda\u201d (\"blond\").\nAlla fine della canzone Elphaba spaventa Glinda esclamando \u201c\"Bu!\"\u201d."}
{"id": "3375370", "revid": "2373", "url": "https://it.wikipedia.org/wiki?curid=3375370", "title": "Base antartica O'Higgins", "text": ""}
{"id": "3375371", "revid": "1543377", "url": "https://it.wikipedia.org/wiki?curid=3375371", "title": "Severino Angella", "text": "Professionista nel 1962, anno in cui termin\u00f2 ventiduesimo la Milano-Sanremo, nel 2010 \u00e8 diventato campione mondiale della categoria \"master 75-79 anni\" durante i campionati iridati UCI su strada, riservati al mondo amatoriale."}
{"id": "3375372", "revid": "282094", "url": "https://it.wikipedia.org/wiki?curid=3375372", "title": "Enrico di Gondi", "text": ""}
{"id": "3375373", "revid": "1718925", "url": "https://it.wikipedia.org/wiki?curid=3375373", "title": "Vicolo d'Oro", "text": "Il Vicolo d'Oro (in lingua ceca: Zlat\u00e1 uli\u010dka; nome completo: Zlat\u00e1 uli\u010dka u Daliborky) \u00e8 una celebre stradina di Praga, situata nell'area del Castello (nel quartiere di Hrad\u010dany) e caratterizzata da una fila di 11 bassi edifici variopinti, che furono costruiti in stile manieristico a partire dalla fine XVI secolo, inizialmente per ospitare le 24 guardie dell'imperatore Rodolfo II d'Asburgo (1522-1612) e le relative famiglie.\nNella via risiedettero, per un breve periodo, anche scrittori famosi come Franz Kafka (dal 1916 al 1917) e Jaroslav Seifert. Oggi la via, uno dei luoghi pi\u00f9 visitati della capitale della Repubblica Ceca, \u00e8 completamente restaurata e nelle casette che vi si affacciano sono stati ricostruite dimore popolari simili a quelle che vi si trovavano fino al 1956, anno in cui gli ultimi residenti del vicolo furono trasferiti in altre abitazioni.\nEtimologia.\nLa via deve il proprio nome agli orafi che in seguito la abitarono. \u00c8 conosciuta anche come \"Via degli Alchimisti\", in virt\u00f9 di una leggenda secondo cui sarebbero vissuti qui anche alcuni alchimisti (in realt\u00e0 residenti in una via vicina), che cercavano di tramutare il ferro in oro per Rodolfo II d'Asburgo e di produrre la pietra filosofale e gli elisir di lunga vita.\nUbicazione.\nLa via \u00e8 situata nella parte nord-orientale dell'area del Castello di Praga, a sud-est rispetto ai Giardini reali e nei pressi del Convento di San Giorgio, e i suoi confini sono \"segnati\" dalla \"Torre Bianca\" (\"B\u00edl\u00e1 v\u011b\u017e\"), ad ovest, e dalla \"Torre di Dalibor\" (\"Daliborka\"; da cui: \"Zlat\u00e1 uli\u010dka u Daliborky\") e dalla \"Torre Nera\" (\"\u010cern\u00e1 v\u011b\u017e\"), ad est.\nStoria.\nCostruzione.\nNel 1597, Rodolfo II d'Asburgo diede l'ordine di costruire alcuni edifici per ospitare le 24 guardie della fortezza e le loro famiglie. La costruzione fu probabilmente motivata dalla mancanza di spazio negli edifici attorno al Castello di Praga o - forse - dalle proteste delle badesse del Convento di San Giorgio che protestavano per il comportamento di tali guardie. Successivamente le guardie se ne andarono e nel vicolo trovarono dimora prima artigiani e orafi, poi i poveri.\nXX secolo.\nNel 1916 and\u00f2 ad abitare nella \"Zlat\u00e1 uli\u010dka\", e precisamente all'edificio nr. 22, lo scrittore Franz Kafka, insieme alla sorella Ottla. Qui Kafka, che vi rimase fino al 1917, scrisse i racconti della raccolta \"Un medico di campagna\". Il vicolo continu\u00f2 ad essere abitato da poveri e da alcuni artisti fino al 1956, anno in cui gli ultimi abitanti furono trasferiti in nuove dimore e la stradina venne restaurata. Contemporaneamente ebbe luogo l\u2019ampia ricostruzione del vicolo ad opera dell\u2019architetto del Castello Pavel Jan\u00e1k. Ai lavori partecip\u00f2 il famoso regista di film di marionette, illustratore e pittore Ji\u0159\u00ed Trnka, che propose le facciate colorate oggi note.\nXXI secolo.\nDal maggio 2010, la via \u00e8 stata sottoposta ad un ampio lavoro di restauro. I lavori hanno portato all'apertura di una mostra permanente dedicata alla sua storia dal 1600 al 1956. Il Vicolo \u00e8 stato riaperto il 1\u00ba giugno 2011."}
{"id": "3375376", "revid": "1573940", "url": "https://it.wikipedia.org/wiki?curid=3375376", "title": "Tylogonus", "text": "Tylogonus \u00e8 un genere di ragni appartenente alla famiglia Salticidae.\nDistribuzione.\nDelle nove specie oggi note di questo genere otto sono diffuse in America meridionale, tutte endemiche; la sola \"T. chiriqui\" \u00e8 rinvenuta a Panama, anch'essa endemica.\nTassonomia.\nViene considerato un sinonimo anteriore di \"Phintodes\" dall'aracnologa Galiano a seguito di uno studio del 1985.\nA dicembre 2010, si compone di nove specie:"}
{"id": "3375377", "revid": "1573940", "url": "https://it.wikipedia.org/wiki?curid=3375377", "title": "Convento di San Francesco a Serino", "text": "Il convento di San Francesco \u00e8 stato costruito da frati francescani nel 1612 a Serino.\nEsso era ed \u00e8 fondato sull'amore per gli animali, infatti esso oggi resiste dopo circa 400 lunghi anni, resistendo anche al terremoto del 1980, che lo danneggi\u00f2.\nIn questo convento vivono ancora oggi dei frati, che portano avanti il monastero celebrando messe ed ospitando scolaresche e comitive di turisti.\nEsso \u00e8 formato da due parti: una formata dalla chiesa e dal chiostro, e un'altra con le stanze per gli ospiti. All'esterno sono presenti dei cortili, sul retro e davanti, dove c'\u00e8 la statua di san Francesco d'Assisi. Il convento \u00e8 inoltre circondato da mura."}
{"id": "3375381", "revid": "767487", "url": "https://it.wikipedia.org/wiki?curid=3375381", "title": "Il giorno della bestia", "text": "Il giorno della bestia (\"El d\u00eda de la bestia\") \u00e8 un film del 1995 diretto da \u00c1lex de la Iglesia. Ha vinto sei Premi Goya su quattordici candidature.\nTrama.\nPadre \u00c1ngel Berriart\u00faa, prete e insegnante di teologia, si confessa con un altro prete che ha intenzione di commettere pi\u00f9 male possibile. L'altro prete \u00e8 scioccato dalle sue parole, finch\u00e9 \u00c1ngel non gli sussurra nell'orecchio il motivo e accetta di aiutarlo, ma lo avverte che il nemico \u00e8 potente, li distruggerebbe in un attimo e potrebbe avere ascoltato la loro conversazione. A quel punto un'enorme croce sull'altare della chiesa gli cade addosso stritolandolo.\n\u00c1ngel si reca ai bassifondi di Madrid commettendo lungo la strada una serie di crimini peccaminosi come rubare i soldi di un mendicante, spintonare una statua vivente ferendola e augurando a un morente uomo coinvolto in un incidente stradale di marcire all'inferno prima di rubargli il portafogli. In un negozio di dischi dove cerca musica con un \"messaggio\", \u00c1ngel conosce Jos\u00e9 Mar\u00eda, un metallaro fanatico e satanista autodefinito che gli regala una cassetta del suo gruppo Death Metal preferito \"Satannica\" sostenendo che contiene un messaggio dietro l'altro e gli offre asilo alla pensione gestita da sua madre Rosario, dove vive con lei, suo nonno e Mina, una donna che aiuta Rosario di cui \u00e8 attratto.\nIl giorno seguente \u00c1ngel ruba una copia del libro del \"Professor Cavan\", un veggente/investigatore dell'occulto televisivo che seguono Rosario e Mina, ma viene fermato dagli uomini della sicurezza e portato dinanzi al direttore del negozio. \u00c1ngel cerca di spiegare all'uomo di avere studiato l'Apocalisse di Giovanni scoprendo un codice segreto nella Bibbia che rivela la data dell'arrivo dell'Anticristo, che secondo la sua teoria accadr\u00e0 quella stessa notte, il 25 Dicembre 1995. Il direttore non gli crede e \u00c1ngel \u00e8 costretto a tramortirlo per scappare, ma tornato al suo alloggio ci capisce poco niente del libro dell'occultista.\nJos\u00e9 decide di aiutare Padre \u00c1ngel e insieme pedinano il Professor Cavan fino alla sua abitazione. \u00c1ngel irrompe e prende in ostaggio Cavan per farsi spiegare come evocare il demonio e vendere la propria anima per scoprire dove nascer\u00e0 l'Anticristo, in modo da raggiungerlo e ucciderlo prima dell'alba per evitare il \"Giorno della Bestia\", la fine del mondo. Costretto con la violenza, Cavan spiega che per l'evocazione avr\u00e0 bisogno del sangue di una vergine. \u00c1ngel e Jos\u00e9 prendono in ostaggio anche la fidanzata di Cavan, Susanna, ma alla rivelazione che non \u00e8 vergine, \u00c1ngel torna alla pensione per prendere il sangue di Mina dopo averla drogata. Nel farlo si scontra violentemente con Rosario venendo fucilato all'orecchio, ma riesce a sfuggirle dopo averla fatta cadere gi\u00f9 per la spirale delle scale.\nSeguendo le istruzioni per l'evocazione, \u00c1ngel, Jos\u00e9 e Cavan mangiano delle ostie inzuppate nell'intruglio di sangue, acqua e LSD rimanendo all'interno di un pentacolo protettivo. In primo luogo non succede niente e Cavan insiste che la sua professione \u00e8 solo una messinscena per i superstiziosi, ma poi appare un caprone nero che si alza su due zampe dinanzi ad \u00c1ngel quando fuoriesce dal pentacolo, prima di andarsene. Cavan manda Susanna a casa, mentre Jos\u00e9 compone con le lettere rimaste leggibili sui pezzi di un foglio bruciato un messaggio del demonio che dice \"questo non \u00e8 un gioco\". I tre sono costretti a scappare dalla finestra quando sentono qualcosa che bussa alla porta e all'arrivo della polizia richiamata da Susanna.\nDurante la fuga Cavan ha una terribile caduta dal palazzo per colpa di Jos\u00e9, ancora euforico sotto l'effetto dell'allucinogeno, e viene separato dagli altri due, che nel frattempo entrano alla conferenza di un uomo che parla delle profezie di Nostradamus, qui causano scompiglio che si scatena in un inseguimento con la polizia per le strade che culmina quando tre uomini vestiti come i Re Magi vengono accidentalmente uccisi dagli agenti. \u00c1ngel confessa di avere provocato la morte di Rosario a Jos\u00e9, che decide di andare a prendere il nonno. Mentre \u00e8 solo, \u00c1ngel si reca al concerto dei Satannica per trovare indizi sull'Anticristo, dove viene picchiato per essersi avvicinato a una ragazza incinta. Cavan va in televisione e richiama \u00c1ngel dicendogli di sapere dove nascer\u00e0 l'Anticristo. \u00c1ngel, stanco e ferito, crede di sbagliarsi su tutto e vuole farsi consegnare alla polizia, ma Cavan insiste e li raggiunge in macchina.\nCavan dimostra di avere scoperto il marchio del Diavolo, che corrisponde alle torri pendenti di Puerta de Europa, ragionando sul fatto che le chiese hanno la pianta a forma di croce, quindi le torri a forma di marchio devono essere il tempio di Satana dove nascer\u00e0 l'Anticristo. Giunti alle torri, dove trovano una coppia di barboni che hanno un figlio neonato creduto l'Anticristo, i tre vengono assaliti da dei teppisti di ceto medio-borghese che per tutto il film hanno ucciso vagabondi e scritto \"limpia Madrid\" (pulire Madrid) sui muri. Uno di essi prende le sembianze caprine del Diavolo e uccide Jos\u00e9 facendolo precipitare dalla torre, mentre i teppisti uccidono la coppia di vagabondi, incluso il loro neonato, e danno fuoco a Cavan. \u00c1ngel li uccide a colpi di pistola e salva Cavan, per poi sparare al Diavolo quando ricompare (tuttavia non \u00e8 chiaro se l'ha fatto davvero o \u00e8 solo drogato e ha ucciso l'ultimo teppista e il caprone appartenuto ai vagabondi).\nQualche tempo dopo, un altro attore rimpiazza il Professor Cavan (il cui vero nome era Ennio Lombardi) e continua il suo programma sull'occulto mentre il \"vero\" Cavan, che adesso \u00e8 diventato un senzatetto con \u00c1ngel, si lamenta che nessuno sapr\u00e0 mai che hanno salvato il mondo. Ad \u00c1ngel dispiace la morte di Jos\u00e9 e si rassegna alla nuova vita da vagabondo con Ennio."}
{"id": "3375382", "revid": "38839008", "url": "https://it.wikipedia.org/wiki?curid=3375382", "title": "Vicolo d'oro", "text": ""}
{"id": "3375383", "revid": "767487", "url": "https://it.wikipedia.org/wiki?curid=3375383", "title": "Il mondo di Patty - La festa al cinema", "text": " Il mondo di Patty - La festa al cinema \u00e8 un film uscito il 5 ottobre 2010 in 200 sale italiane, che nei 3 giorni di programmazione ha avuto circa 40000 spettatori. Il film \u00e8 la registrazione dello spettacolo de \"Il mondo di Patty\" che si \u00e8 tenuto a Verona il 19 luglio 2010."}
{"id": "3375386", "revid": "767487", "url": "https://it.wikipedia.org/wiki?curid=3375386", "title": "Despised Icon", "text": "I Despised Icon sono un gruppo deathcore canadese formatosi nel 2002 a Montr\u00e9al. Dopo aver pubblicato il debutto \"Consumed by Your Poison\" nello stesso anno, hanno ottenuto un contratto con la Century Media, con cui hanno registrato altri tre dischi. Nell'aprile 2010 la band ha annunciato lo scioglimento e ha intrapreso un tour d'addio conclusosi nel dicembre dello stesso anno.\nIl 4 febbraio 2014 la band annuncia la reunion, con tre date in Europa ad aprile."}
{"id": "3375391", "revid": "6923", "url": "https://it.wikipedia.org/wiki?curid=3375391", "title": "Partito dell'Indipendenza Estone", "text": "Il Partito dell'Indipendenza Estone (in estone: \"Eesti Iseseisvuspartei\") \u00e8 un partito politico estone di orientamento nazionalista fondato nel 1993; inizialmente noto come Partito del Futuro Estone (\"Tuleviku Eesti Erakond\"), \u00e8 stato ridenominato nel 1999."}
{"id": "3375394", "revid": "448277", "url": "https://it.wikipedia.org/wiki?curid=3375394", "title": "Partito del Futuro Estone", "text": ""}
{"id": "3375396", "revid": "2373", "url": "https://it.wikipedia.org/wiki?curid=3375396", "title": "Stazione scientifica Pedro Vincente Maldonado", "text": ""}
{"id": "3375398", "revid": "1602064", "url": "https://it.wikipedia.org/wiki?curid=3375398", "title": "Webster (serie televisiva)", "text": "Webster \u00e8 una sitcom statunitense trasmessa dalla ABC dal 16 settembre 1983 all'11 settembre 1987 e in first-run syndication dal 21 settembre 1987 al 10 marzo 1989. L'ideatore fu Lew Erlicht, e il cast vide impegnati, tra gli altri, Emmanuel Lewis, Alex Karras, Susan Clark e Ben Vereen. In tutto furono girati 150 episodi suddivisi in 6 stagioni.\nTrama.\nLa serie, ambientata a Chicago, ruota attorno a Webster Long (Emmanuel Lewis), un afroamericano orfano di 5 anni i cui genitori biologici, Travis e Gert Long, sono rimasti recentemente uccisi in un incidente d'auto. Viene accolto dal suo padrino, la star del football in pensione George Papadopolis (Alex Karras), con il quale Travis aveva giocato a calcio a livello professionistico negli anni '70, e sua moglie Katherine (Susan Clark), una donna mondana con zero capacit\u00e0 domestiche. La nuova vita matrimoniale di George e Katherine faceva parte del contesto, ma era Webster l'obiettivo principale della serie. I Papadopolis vivevano in un lussuoso appartamento a molti piani a Chicago, con il corpulento George che ora lavora come giornalista sportivo presso la stazione locale WBJX-TV e Katherine che lavora come sostenitrice dei consumatori, diventando in seguito una psicologa di famiglia.\nSebbene la serie sia ambientata a Chicago, il complesso di appartamenti mostrato nelle riprese esterne delle prime due stagioni \u00e8 in realt\u00e0 il condominio The Mirabella, situato al 10430 di Wilshire Blvd, nel distretto di Westwood di Los Angeles, California.\nIl sarcastico arrampicatore sociale Jerry Silver (Henry Polic II) era il segretario di Katherine, nonch\u00e9 il suo confidente professionale e personale. Webster aveva anche uno zio, Phillip Long (Ben Vereen), apparso per la prima volta verso la fine della prima stagione. Phillip ha avuto problemi con il fatto che Webster che viveva con una coppia bianca (creando acrimonia tra lui e George) e ha cercato di adottarlo e portarlo a vivere nel South Side di Chicago. Dopo i suoi numerosi tentativi durante la seconda stagione, Phillip si \u00e8 trasferisce a Hollywood per iniziare la carriera di attore. Nelle stagioni successive, Phillip torna in alcune apparizioni come ospite.\nPoco dopo essere stato adottato, Webster inizia a chiamare George per nome ma a chiamare Katherine \"Signora\". In un episodio Katherine chiede a Webster perch\u00e9 usava un nome cos\u00ec formale e lui spiega che usava un modo che assomigliasse il pi\u00f9 possibile al termine \"mamma\" senza mancare di rispetto alla sua madre naturale. George chiama spesso Webster \"Web\".\nPoco dopo la seconda stagione, Webster brucia accidentalmente l'appartamento della famiglia con un kit scientifico e i Papadopolis devono lasciare il grattacielo. Nell'episodio successivo, la famiglia si trasferisce in una grande casa di Vittoriana situata al 1432 di North State Parkway nella Gold Coast di Chicago (). Bill e Cassie Parker (Eugene Roche e Cathryn Damon) sono la coppia socievole di mezza et\u00e0 che affitta la casa ai Papadopolises mentre si trasferiscono in un seminterrato sottostante. Bill, un artigiano, e Cassie, un editrice di romanzi gialli e romantici di alto profilo, hanno deciso di affittare la prorpia casa per completare le numerose aggiunte che stanno facendo alla propriet\u00e0. George e Bill, nonostante la competitivit\u00e0 che c'\u00e8 tra loro, diventano buoni amici; Cassie e Katherine diventano confidenti l'una dell'altra; e Webster diventa facilmente la pupilla degli occhi dei Parker, spesso li raggiunge nel seminterrato per trascorrere del tempo con loro.\nPi\u00f9 avanti, nella seconda stagione, viene aggiunto un filo di dramma quando la figlia scappata di casa dei Parker, Maggie Parker (guest star Jennifer Holmes) appare per un episodio di ricongiungimento con la famiglia insieme al figlio. Bill e Cassie hanno anche un figlio di nome Regis, di cui si parlava ma mai visto.\nMolti altri amici e compagni di classe di Webster sono passano dalla casa, incluso Rob Whitaker (Chad Allen). Un ragazzo i cui genitori si sono recentemente divorziati che vive con sua madre, Rob viene rapito da suo padre in un episodio, e i Papadopolis e la comunit\u00e0 si mobilitano per aiutare la madre di Rob a trovarlo. Quando torna, \u00e8 Katherine ad intercedere con successo con suo padre. Pi\u00f9 tardi, nella terza stagione, il cognome di Rob diventa inspiegabilmente Joiner.\nBill e Cassie scompaiono dopo la terza stagione; Cathryn Damon lasci\u00f2 infatti la serie dopo che le era stato diagnosticato un cancro alle ovaie (per il quale perse la vita nel maggio 1987), e invece di sostituire l'attrice, anche Eugene Roche viene eliminato in modo che i loro personaggi non vennero pi\u00f9 usati. Damon e Roche non sono pi\u00f9 accreditati nello show a partire dalla premi\u00e8re della quarta stagione, n\u00e9 i loro personaggi sono presenti in quell'episodio; nel secondo episodio della stagione (\"The Landlords\", andato in onda il 26 settembre 1986), viene finalmente spiegato che i Parker si sono trasferiti in Florida, con il risultato che George e Katherine hanno acquistato la loro casa a titolo definitivo.\nJerry, che era un membro pi\u00f9 importante dello spettacolo nella prima stagione (ricevendo il titolo \"co-protagonista\" nei titoli di testa dopo i tre protagonisti dello spettacolo), dalla seconda stagione era diventato un personaggio occasionale, ma appare saltuariamente per l'intera serie. Il gioviale anziano padre di George, George Sr. (Jack Kruschen), noto a tutti come \"Papa\" Papadopolis, \u00e8 apparso per la prima volta in un paio di apparizioni come ospite nella seconda stagione, prima di unirsi come membro ricorrente del cast nell'autunno del 1985. La stagione successiva, altri tre amici/compagni di classe di Webster ricevono ruoli ricorrenti: Roger (Carl Steven), Timmy (Danny McMurphy) e Tommy (Gabe Witcher). Benny (Nick DeMauro) \u00e8 il proprietario di \"Benny's\", una tavola calda nel centro di Chicago, che molti dei personaggi abituali della serie iniziano a frequentare a met\u00e0 della quarta stagione. Questa ambientazione \u00e8 per molti aspetti una rinascita di \"The Trocadero\", una precedente tavola calda presente in alcuni episodi della seconda stagione, il cui proprietario, Maurice, \u00e8 stato interpretato da Richard Karron."}
{"id": "3375403", "revid": "2373", "url": "https://it.wikipedia.org/wiki?curid=3375403", "title": "Syowa", "text": ""}
{"id": "3375409", "revid": "2231094", "url": "https://it.wikipedia.org/wiki?curid=3375409", "title": "Massimo Melucci", "text": "Caratteristiche tecniche.\nDifensore centrale alto e forte fisicamente, pu\u00f2 ricoprire sia la posizione di centro-destra sia quella di centro-sinistra. Durante la sua militanza nello Spezia ha giocato anche come centrale in una difesa a tre, e all'occorrenza come terzino destro.\nCarriera.\nGiocatore.\nDopo essere cresciuto nel e nel con cui viene convocato in prima squadra senza mai esordire, nel 1998 passa alla , dove gioca un anno in Serie C2 agli ordini di Andrea Mandorlini, gi\u00e0 allenatore in seconda nel Ravenna.\nNel 1999 Mandorlini passa allo e Melucci lo segue. Nella prima stagione \u00e8 titolare nella difesa ligure e contribuisce alla vittoria del campionato di Serie C2. Riscattato dallo Spezia nel 2001, vi milita fino al 2003, sempre in Serie C1.\nNel 2003 si trasferisce ai rivali del , dove gioca per altri due campionati di Serie C1. Nel 2005 viene ceduto al in Serie C2; vi rimane per un biennio, ottenendo la promozione in C1 nella prima stagione e raggiungendo i \"playoff\" per la Serie B nella seconda stagione.\nNel 2007 fa il suo debutto in Serie B con la maglia dell', espressamente richiesto dall'allenatore Iaconi che lo aveva avuto al Pisa; nelle Marche gioca da titolare per due stagioni. Nel 2009 passa al ancora in Serie B, dove il primo anno gioca con continuit\u00e0, mentre nella seconda stagione gioca da titolare fino ad ottobre prima di essere messo ai margini della squadra. Nel gennaio 2011 passa al ancora nel campionato cadetto.\nIl 31 agosto 2011 firma un contratto che lo lega al , squadra militante in Lega Pro Prima Divisione, con la quale fa il suo debutto nella vittoria per 2-1 contro il del 4 settembre. Segna il suo primo gol con la maglia biancorossa il 25 settembre successivo nella partita contro la persa per 3-1. La domenica successiva nella partita contro il segna la sua prima doppietta in carriera, risultando decisivo per il 2-2 finale.\nIl 26 febbraio nella partita con la subisce la rottura del tendine d'achille, chiudendo cos\u00ec in anticipo la sua stagione. Al termine della stagione rimane svincolato a causa del fallimento del club emiliano e nel novembre successivo viene ingaggiato dalla , sempre in Prima Divisione. Fa il suo debutto con il toscani il 18 novembre successivo nella partita pareggiata per 2-2 in casa della . Chiude la stagione con i toscani con 15 presenze retrocedendo in Seconda Divisione e rimanendo svincolato; nel dicembre successivo viene ingaggiato dal , in Lega Pro Seconda Divisione Fa il suo debutto con i veneti il primo dicembre nella partita vinta 2-0 in casa del . Segna la sua prima rete con i biancoblu il 22 dicembre successivo nella partita vinta per 3-2 contro l'. Termina la stagione con 19 presenze e un gol in campionato e quattro presenze nei play-out che sanciscono la retrocessione del Delta Porto Tolle in Serie D.\nAllenatore.\nNel gennaio 2015 diventa vice di Paolo Favaretto, suo allenatore la stagione precedente, sulla panchina del . Viene esonerato, insieme a Favaretto, dopo circa un mese.\nLa stagione successiva diventa vice di Gianpaolo Castorina alla guida della Primavera della .\nRimane vice di Castorina anche quando, a partire dalla ultime tre giornate del campionato di serie B 2016-2017, questi diventa allenatore della prima squadra dei liguri. Ricopre il ruolo anche nella prima parte della stagione successiva, fino all'esonero di Castorina, avvenuto il 5 novembre 2017. Nell'estate successiva, quando Castorina ritorna all'Entella assumendo la guida della formazione Berretti, Melucci lo segue con il ruolo di vice. Al termine della stagione i due guidano la squadra alla vittoria del campionato e della supercoppa. Rimane secondo di Castorina anche la stagione successiva quando, a seguito del ritorno dei liguri in Serie B, la squadra milita nel campionato Primavera 2.\nCon l'abbandono di Castorina, nel luglio 2020, passa alla guida della formazione Under-16 dell'Entella. Il 12 aprile 2021 viene promosso alla guida della Primavera al posto di Gennaro Volpe, chiamato alla guida della prima squadra. Con Melucci alla guida la squadra ottiene 4 vittorie, 1 pareggio e 2 sconfitte, terminando il girone B del campionato al quarto posto, a pari punti con il , giunto terzo, mancando quindi la qualificazione ai play-off. L\u20198 giugno seguente viene confermato alla guida della Primavera anche per la stagione seguente.\nStatistiche.\nPresenze e reti nei club.\n\"Statistiche aggiornate all'8 giugno 2014.\""}
{"id": "3375410", "revid": "486946", "url": "https://it.wikipedia.org/wiki?curid=3375410", "title": "Lingua kirghiza", "text": ""}
{"id": "3375412", "revid": "254059", "url": "https://it.wikipedia.org/wiki?curid=3375412", "title": "Enrico Uziel", "text": "Biografia.\nIl veneziano Enrico Uziel era figlio del commercianti ebreo Aronne Uziel, part\u00ec per Quarto con il cugino Davide Cesare Uziel.\nIl 5 maggio 1860 si imbarc\u00f2 non ancora diciottenne con la spedizione dei Mille. Animato da uno spiccato fervore combattivo, fu scelto da Giovanni Acerbi per la spedizione al forte di Talamone, i suoi compagni furono: Ippolito Nievo, Romeo Bozzetti, Enrico Eugenio Rechiedei ed altri. I quattro diventarono poi inseparabili compagni d'azione come testimoniano dei resoconti scritti del Bozzetti.\nMor\u00ec a Palermo il 28 maggio 1860 assieme a Enrico Eugenio Richiedei colpito da una delle ultime cannonate prima della resa dei napoletani.\nNell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 1031."}
{"id": "3375415", "revid": "125243779", "url": "https://it.wikipedia.org/wiki?curid=3375415", "title": "Bambole Reborn", "text": "Le bambole Reborn, in italiano tradotte letteralmente come \"bambole rinate\", cio\u00e8 nate due volte, sono bambole in vinile molto realistiche, lavorate artigianalmente per assomigliare il pi\u00f9 possibile ai bambini veri.\nLa tecnica artistica di creazione di una bambola reborn \u00e8 definita Reborning. Le artiste che le creano sono definite Reborn Artists o Reborner.\nStoria.\nStabilire una data precisa della nascita del reborning, concepito inizialmente come puro hobby e passato successivamente a forma d\u2019arte, \u00e8 davvero difficile. Tra la fine degli anni Ottanta e gli inizi degli anni Novanta negli Stati Uniti si diffuse il fenomeno di modificare e \u201cristrutturare\u201d una semplice bambola, anche di poco valore, magari acquistata in un mercatino, al fine di abbellirla e darle le fattezze di una bambola che potesse assomigliare quanto pi\u00f9 a un neonato o bambino vero. Si procedeva alla cancellazione del volto originale della bambola, cio\u00e8 eliminandone i principali tratti dipinti come occhi, ciglia, sopracciglia, bocca ecc. In tal modo si poteva ridipingerla e ristrutturarla nuovamente in tutte le sue parti. Questo processo non era altro che una prima rudimentale tecnica artistica di quella che oggi si chiama reborning.\nNella seconda parte degli anni Novanta il fenomeno prese sempre pi\u00f9 piede. Le prime donne che si occuparono di creare bambole reborn (in inglese reborn dolls) cercavano giornalmente di migliorarsi e di affinare sempre pi\u00f9 le tecniche del reborning. Le bambole realizzate venivano vendute (o scambiate) inizialmente in mercatini locali. Ma a diffondere il fenomeno fu internet, luogo virtuale in cui chi si dilettava in questo nuovo hobby poteva \u201cincontrarsi\u201d, attraverso forum e chat, e scambiare le proprie opinioni, confrontare la propria tecnica con quella delle altre e magari iniziare a vendere i propri lavori. Come riporta un articolo del luglio 2009 della rivista Doll Reader, storico magazine del settore dolls pubblicata negli USA a partire dal 1972, la prima bambola reborn venduta via internet (sul sito eBay) risale al 2002. Da quel momento il fenomeno del reborning prese a diffondersi in tutto il mondo: dapprima nei paesi anglosassoni, poi nel resto d'Europa (specialmente Italia e Spagna).\nUn grosso e decisivo impulso al commercio delle bambole reborn in Italia lo diede la storica rivista \u201cLa Bacchetta Magica\u201d, pubblicata sin dal 2000 dall'editore Reggiani S.P.A. Gli argomenti trattati nella rivista erano bambole, case delle bambole e miniature. Fino al numero 49 la rivista usciva a cadenza mensile, dall\u2019ottobre 2004 divenne bimestrale. Con il numero 60 (novembre-dicembre 2006) la testata si divise in due, dando vita a due pubblicazioni differenti: \u201cLa Bacchetta Magica Miniature\u201d, che sar\u00e0 pubblicata fino al febbraio 2011, e \u201cLa Bacchetta Magica Bambole\u201d, che cesser\u00e0 le pubblicazioni nel dicembre 2012. In seguito il fenomeno delle bambole reborn e l'arte del reborning si sono sempre pi\u00f9 diffusi attraverso i social network.\nTecniche di reborning.\nLa tecnica per la realizzazione di queste creazioni \u00e8 nata negli Stati Uniti sul finire del secondo millennio, diffondendosi poi in Europa (soprattutto nei paesi di lingua tedesca), ed \u00e8 in continuo sviluppo e aggiornamento.\nSi pu\u00f2 iniziare il processo di reborning in due modi:\nIn entrambi i casi, la bambola o il kit alla fine del processo \u201crinasceranno\u201d, ovvero diventeranno una nuova bambola.\nPreparazione.\nSi procede preparando il vinile con un accurato lavaggio in acqua saponata per eliminare tutte le impurit\u00e0 derivanti dalla manifattura.\nSi passa in seguito alla creazione del colorito naturale della pelle, ottenuto stendendo numerosi livelli di colore, atossici e indelebili, caratterizzato dagli arrossamenti tipici dei bimbi appena nati, dalle vene a fior di pelle, dalle macchiette di latte ed eventuali capillari, da imperfezioni della pelle e da tutto ci\u00f2 che pu\u00f2 rendere maggiormente realistica la bambola (apertura delle narici o inscurimento delle stesse allo scopo di aggiungere profondit\u00e0).\nSegue la rifinitura dei dettagli: viene effettuata un'accurata manicure a manine e piedini, dopodich\u00e9 vengono lucidati i punti umidi, come la bocca, ed eventuali sbavature per enfatizzare l' \"effetto bagnato\".\n\u00c8 la volta della cucitura dei capelli, rigorosamente a mano per mezzo di uno speciale ago: vengono inseriti 1 o 2 capelli per volta e fissati all'interno della testa tramite colla.\nQuesto procedimento prende il nome di \"micro-rooting\". Per attuarlo si usa il mohair, soffice appunto come i capelli dei bimbi veri.\nSi inseriscono gli occhi e, se la bambola ha gli occhi chiusi, si cuciono le ciglia sempre con la tecnica del micro-rooting, oppure le si applica con un'apposita colla.\nSi dipingono le sopracciglia e, in seguito, si dota la bambola di un corpo in stoffa articolato, imbottito con fibra sintetica e appesantito con granuli di plastica e micro sfere di vetro, in modo che possa assumere e mantenere le pose dei bambini veri. Anche il peso sar\u00e0 realistico: una bambola reborn deve restituire la sensazione di tenere tra le braccia un beb\u00e8 in carne e ossa.\nUna volta realizzata la reborn, la si veste con abitini da vero neonato, dotandola inoltre di accessori realistici, quali pannolino, ciuccio, peluches ecc. Sovente la bambola viene fotografata e resa disponibile all' \"adozione\", cio\u00e8 alla vendita.\nFinalit\u00e0.\nNon sono giocattoli per bambini (essendo infatti per legge vietate a minori di 14 anni), ma creazioni artistiche pensate principalmente per l'ambiente collezionistico, e a seconda del tipo di lavorazione il loro prezzo pu\u00f2 variare da centinaia a migliaia di Euro (ispirate a queste bambole reborn esistono bambole pi\u00f9 semplici ma altrettanto realistiche, create artigianalmente da ditte specializzate e destinate anche ai bambini: si acquistano generalmente nei migliori negozi di giocattoli specializzati). \nAltri utilizzi delle bambole reborn sono:"}
{"id": "3375420", "revid": "2373", "url": "https://it.wikipedia.org/wiki?curid=3375420", "title": "Base antartica Scott", "text": ""}
{"id": "3375423", "revid": "38839483", "url": "https://it.wikipedia.org/wiki?curid=3375423", "title": "Padenghe", "text": ""}
{"id": "3375424", "revid": "1543377", "url": "https://it.wikipedia.org/wiki?curid=3375424", "title": "Consiglio nazionale di transizione", "text": "Il Consiglio nazionale di transizione (, \"al-majlis al-wa\u1e6dan\u012b al-intiq\u0101l\u012b\", berbero: \"Amqim n wamur n Libya\"), o anche Consiglio nazionale \"ad interim\" di transizione (inglese: Interim Transitional National Council), \u00e8 stata un'autorit\u00e0 politica nata in seguito alle sommosse popolari in Libia del 2011 contro il regime di Gheddafi come guida della Coalizione della Rivoluzione del 17 febbraio. Composto da 31 membri, ne facevano parte varie forze anti-Gheddafi e alcuni ex membri del Comitato generale popolare di Libia e dell'Esercito libico passati dalla parte delle forze di opposizione.\nIl Consiglio Nazionale controllava e gestiva le regioni occupate dai rivoluzionari libici. Si \u00e8 riunito la prima volta a Beida il 24 febbraio 2011 e a partire dal 27 febbraio ha avuto sede a Bengasi. Il 25 agosto \u00e8 stato annunciato il trasferimento e l'inizio dei lavori nella capitale Tripoli. Autoproclamatosi il 5 marzo 2011 \u201cunico legittimo rappresentante della Repubblica libica\u201d, il ruolo di suo Segretario generale \u00e8 rivestito da Mu\u1e63\u1e6daf\u0101 \u02bfAbd al-Jal\u012bl. Lo stesso Mu\u1e63\u1e6daf\u0101 \u02bfAbd al-Jal\u012bl, \u00e8 al contempo membro del Comitato di crisi inizialmente composto assieme a \u02bfOmar al-\u1e24ar\u012br\u012b (responsabile delle questioni militari) e \u02bfAl\u012b \u02bfAbd al-\u02bfAz\u012bz al-\u02bfIs\u0101w\u012b (responsabile dei rapporti internazionali).\nCompiti principali del Consiglio erano quelli di proseguire le azioni della Rivoluzione fino alla liberazione dell'intera Libia e in seguito organizzare libere elezioni e redigere una nuova costituzione.\nIl Consiglio era affiancato da un Consiglio militare, con sede a Bengasi, composto da 15 alti ufficiali delle forze armate passate con la Rivoluzione, e ha istituito un \u201cGoverno\u201d di crisi per la gestione politica ed economica della Cirenaica controllata dalla Rivoluzione.\nBandiera.\nLa bandiera adottata ufficialmente dal Consiglio nazionale di transizione come \"emblema della Repubblica Libica\" \u00e8 quella usata dal Regno di Libia tra il 1951 e il 1969. \u00c8 composta da tre bande orizzontali, rossa nera e verde (la banda centrale \u00e8 grande il doppio delle altre due), che simboleggiano le regioni storiche Tripolitania, Cirenaica e Fezzan. Nella banda centrale sono raffigurate una mezzaluna e una stella bianche.\nI ribelli hanno issato questa bandiera sui luoghi occupati fin dalle prime fasi delle sommosse del febbraio 2011.\nFinalit\u00e0 e obiettivi del Consiglio nazionale.\nLa \"Dichiarazione di fondazione del Consiglio nazionale di transizione\", esplicita gli obiettivi principali del Consiglio come segue:\nPer quel che riguarda il possibile scenario postbellico, il manifesto politico del Consiglio, intitolato \"Visione per una Libia democratica\", prevede una nuova costituzione che renda legali le associazioni politiche, sindacali, popolari; che promuova il rispetto dei diritti umani e delle garanzie individuali quali libert\u00e0 di parola, di associazione, di stampa ecc., il pluralismo e la tutela delle minoranze; che costruisca istituzioni democratiche basate sullo svolgimento di libere elezioni e sulla separazione dei poteri; che condanni i regimi dispotici ed autoritari, l'estremismo religioso e l'intolleranza; che tratti i cittadini senza discriminazioni in base a genere, colore, razza o posizione sociale, che cerchi la costruzione di nuove relazioni internazionali basate sul rispetto delle istituzioni democratiche, della cooperazione internazionale, del rispetto dei diritti umani e contro razzismo, discriminazione e terrorismo.\nComposizione ed organismi del Consiglio.\nConsiglio nazionale di transizione (organo legislativo).\nIl Consiglio nazionale di transizione afferma di essere \"l'unico organo legittimato a rappresentare il popolo della Libia e lo Stato libico\".\nPur non essendo state rese note inizialmente alla stampa le identit\u00e0 dei membri del Consiglio, Mu\u1e63\u1e6daf\u0101 \u02bfAbd al-Jal\u012bl ha assunto fin dall'inizio il ruolo di leadership all'interno del nuovo consiglio e l'avvocato esperto in diritti umani \u02bfAbd al-\u1e24af\u012b\u1e93 \u02bfAbd al-Q\u0101dir Gh\u014dqa ha svolto il ruolo di portavoce. L'intenzione del Consiglio \u00e8 di ospitare cinque membri di ogni citt\u00e0 o paese sotto il controllo dell'opposizione, e di stabilire un contatto con le nuove citt\u00e0 che passeranno sotto il controllo dell'opposizione per permettere loro di aderire al Consiglio.\nIl consiglio \u00e8 composto da 31 membri, le identit\u00e0 dei vari membri non sono state rese pubbliche per proteggere la loro sicurezza.\nI membri noti del Consiglio sono:\nGoverno provvisorio (organo esecutivo).\nIl 5 marzo 2011, un comitato di crisi \u00e8 stato istituito per agire come il braccio esecutivo del consiglio. Un governo di transizione viene reso noto il 23 marzo 2011.\nL'organo esecutivo \u00e8 composto da:\nGli altri ministri devono ancora essere annunciati. A met\u00e0 settembre 2011 era stato annunciato la formazione di un nuovo governo provvisorio che guidasse il Paese nordafricano alle elezioni dell'Assemblea costituente, ma il processo si \u00e8 interrotto per gli scontri verificatisi tra la componente \"islamista\" (Fratelli Musulmani e Salafiti) e la componente laica e liberale del Consiglio nazionale di transizione. Intanto nuovi partiti si stanno formando, soprattutto liberali e islamisti (Fratelli Musulmani e Salafiti), e alcune piccole e deboli strutture sindacali dei lavoratori.\nRelazioni internazionali.\nIl 28 febbraio, il Ministro degli esteri italiano Franco Frattini, dichiara che l'Italia \u00e8 stato il primo paese ad avervi avuto contatti. \nIl 5 marzo Bernard Valero, portavoce del ministero degli Esteri francese, afferma che la Francia sostiene il Consiglio Nazionale Libico e il ministro degli Esteri francese Alain Jupp\u00e9 dichiara che l'offensiva di Gheddafi \u00e8 una \"follia militare\".\nLo stesso giorno il ministro alla Difesa britannico Liam Fox afferma che un piccolo gruppo diplomatico britannico \u00e8 gi\u00e0 presente a Bengasi e ha contatti con il Consiglio Nazionale Libico.\nIl 21 marzo anche \u02bfAbd al-Khatib, inviato delle Nazioni Unite in Libia, incontra per la prima volta il leader dei ribelli. Il Consiglio ha inoltre il sostegno di Stati Uniti, Portogallo e di organizzazioni internazionali quali l'Unione europea e la Lega Araba.\nDopo essersi opposta all'intervento armato in Libia e alle rivendicazioni dei ribelli, il 24 maggio la Russia e la Cina riconoscono il Consiglio come legittimo partner di futuri, eventuali negoziati di pace, senza comunque ritenerlo l'unico rappresentante del popolo libico, e senza interrompere i rapporti ufficiali col governo di Gheddafi, nel tentativo di porsi come mediatore tra le parti in conflitto.\nL'11 settembre 2011 il Fondo Monetario Internazionale ha riconosciuto il CNT come \u00abgoverno ufficiale\u00bb della Libia. Il 16 settembre 2011 \u00e8 arrivato anche il riconoscimento da parte dell'Assemblea generale dell'ONU, con 114 voti a favore, 17 contrari e 15 astenuti; contemporaneamente il suo Consiglio di sicurezza ha ridotto sanzioni ed embargo d'armi verso Tripoli, impegnandosi ad appoggiare formalmente il nuovo governo libico. Il rapporto tra il CNT e Amnesty International ha assunto aspetti controversi nell'autunno 2011, a causa di accuse secondo cui i ribelli libici avrebbero pi\u00f9 volte violato i diritti umani.\nStati che hanno riconosciuto ufficialmente il CNT.\nIl primo paese ad aver riconosciuto il Consiglio come legittimo rappresentante del popoli libico \u00e8, il 6 marzo 2011, la Francia, spingendo anche per un riconoscimento da parte degli altri paesi dell'Unione europea, e il 29 marzo inviando un proprio ambasciatore a Bengasi. A fine marzo anche il Qatar riconosce il Consiglio, e ad aprile dello stesso anno anche Maldive, Italia, Kuwait e Gambia.\nNel giro di pochi mesi il CNT ha ottenuto un ampissimo e largamente maggioritario riconoscimento internazionale, tra cui, in particolare, di Spagna, Australia, Germania e Canada nel mese di giugno, di Turchia, Stati Uniti, Giappone, Regno Unito a luglio, di Russia, Cina, Sudafrica (sebbene pochi giorni prima del riconoscimento ufficiale abbia votato, al palazzo di vetro dell'ONU, contro il riconoscimento del CNT), Svizzera a settembre 2011.\nStati che hanno votato in favore del CNT.\nGli Stati che il 16 settembre 2011 hanno votato in favore del CNT al palazzo delle Nazioni Unite, ma che non lo hanno riconosciuto ufficialmente sono:\nStati che hanno dichiarato di non riconoscere il CNT.\nGli Stati che hanno deciso di non riconoscere il CNT sono:\nRiconoscimenti di organizzazioni internazionali.\nInoltre, hanno riconosciuto il CNT alcune Organizzazioni Internazionali:"}
{"id": "3375426", "revid": "125045961", "url": "https://it.wikipedia.org/wiki?curid=3375426", "title": "Seconda battaglia della Champagne", "text": "La seconda battaglia della Champagne fu un'offensiva francese contro l'esercito tedesco, iniziata il 25 settembre del 1915 e conclusasi il 6 novembre del medesimo anno.\nDal 25 settembre al 6 novembre.\nI primi giorni di combattimento furono un successo per gli attaccanti e i tedeschi persero terreno. L'artiglieria spar\u00f2 per 3 giorni, dopodich\u00e9 inizi\u00f2 l'avanzata della fanteria, che si protrasse per 3 km circa. Il giorno successivo arrivarono dei rinforzi per i Tedeschi e l'offensiva perse vigore fino ad arrestarsi il 6 ottobre.\nL'offensiva riparte.\nL'offensiva fu, sotto la pressione dell'Alto Comando francese, rincominciata, ma non riusc\u00ec mai a riprendere vigore. I Tedeschi contrattaccarono il 30 ottobre, riconquistando tutto il terreno perso nei giorni precedenti. L'offensiva fu, alla fine, sospesa il 6 novembre.\nConseguenze.\nLa battaglia aveva lasciato Verdun priva della sua artiglieria, catturando l'attenzione dei comandanti tedeschi. Il successo francese fu dovuto in gran parte alla debolezza delle difese tedesche nella regione della Champagne. L'offensiva aveva provocato nei comandanti tedeschi locali un grande spavento non appena le loro difese furono sopraffatte, sebbene fossero poi arrivati rinforzi sufficienti a contenere l'avanzata francese. Inoltre, fu notato come delle postazioni improvvisate di artiglieria pi\u00f9 moderna e mitragliatrici avessero maggior effetto contro gli attacchi francesi che le bocche da fuoco originarie: questa scoperta fu incorporata nella strategia difensiva tedesca come anche la capacit\u00e0 che aveva un numero relativamente esiguo di soldati di non perdere terreno quando supportato da una sufficiente quantit\u00e0 di artiglieria e mitragliatrici. Lo svolgimento della battaglia instill\u00f2 in Falkenhayn l'idea che era impossibile per qualunque esercito sfondare le linee avversarie sul fronte occidentale.\nPerdite.\nL'offensiva fu deludente per i Francesi. Nonostante attraverso l'uso della nuova tattica \"a scaglioni\", i soldati ottennero dei progressi solamente nel tempo necessario ai tedeschi per far affluire le riserve. I Francesi persero 145'000 uomini, mentre i Tedeschi persero 72'500 uomini. Le forze francesi, in pi\u00f9, catturarono 25'000 prigionieri e 150 cannoni."}
{"id": "3375430", "revid": "101175", "url": "https://it.wikipedia.org/wiki?curid=3375430", "title": "Mark Aitchison", "text": "Carriera.\nInizia la sua carriera da pilota professionista nel campionato australiano Supersport, competizione a cui partecipa dal 2004 al 2006, realizzando un terzo posto nella classifica generale del 2005 ed il secondo nel 2006. Dopo aver concluso in quinta posizione la Superstock 1000 FIM Cup nel 2007 con la GSX-R1000 K6 del Celani Team Suzuki Italia, partecipa al mondiale Supersport nel 2008 alla guida della Triumph 675, ingaggiato dal team Triumph Italia BE1 Racing, con compagno di squadra Ivan Clementi. Termina la stagione al quattordicesimo posto con 47 punti e ottiene come miglior risultato un sesto posto a Misano Adriatico.\nNel 2009 resta nello stesso campionato ma passa alla Honda CBR600RR del team HANNspree Honda Althea. Ottiene un terzo posto a Kyalami come risultato saliente, terminando la stagione al nono posto nella classifica mondiale con 93 punti.\nNel 2010 corre le ultime quattro prove del mondiale Supersport con la CBR600RR del team Kuja Racing, racimolando 9 punti che gli consentono di classificarsi ventunesimo nella graduatoria piloti. Nello stesso anno, con lo stesso team e la stessa moto, prende parte all'ultima prova del campionato italiano velocit\u00e0 categoria Supersport 600 ottenendo la nona posizione in gara al Mugello, posizionandosi ventiduesimo con 7 punti nella classifica piloti.\nNel 2011 si sposta nel campionato mondiale Superbike con la Kawasaki ZX-10R del Team Pedercini, il compagno di squadra \u00e8 Roberto Rolfo. Sempre nel 2011, disputa il doppio eventi di Misano nel campionato Italiano Superbike dove conquista la pole position, un giro veloce ed un quarto posto in gara. Nel 2012 passa nel team Grillini Progea Superbike, alla guida di una BMW S 1000 RR. Nel 2013 viene ingaggiato dal team Effenbert Liberty Racing per prendere parte come wildcard a tre prove del mondiale Superbike con una Ducati 1098R."}
{"id": "3375431", "revid": "287204", "url": "https://it.wikipedia.org/wiki?curid=3375431", "title": "Dinamica a terrazze", "text": "La dinamica a terrazze \u00e8 una peculiarit\u00e0 stilistica che fino agli ultimi decenni del XX secolo era considerata tipica della musica barocca. Consiste nella contrapposizione fra sezioni di sonorit\u00e0 molto differente, con bruschi cambiamenti di intensit\u00e0, dal forte al piano e viceversa, senza l'utilizzo di effetti dinamici progressivi come il crescendo o il diminuendo. \nIn realt\u00e0 quest'interpretazione della dinamica nella musica barocca deriva da un moderno fraintendimento della notazione musicale dell'epoca, che non prevedeva segni per indicare sfumature dinamiche, ma solo le indicazioni \"piano\" e \"forte\". Queste indicazioni, viceversa, si applicavano all'inizio a contesti molto particolari, in cui era necessario segnalare un forte contrasto dinamico nella ripetizione di una medesima sezione (ad esempio per un effetto di \"eco\", espediente stilistico frequente nella prima met\u00e0 del XVII secolo). \n\u00c8 vero che i principali strumenti a tastiera dell'epoca, l'organo e il clavicembalo, tramite i propri registri consentivano effettivamente solo variazioni dinamiche \"a gradini\", non effetti di \"crescendo\" o sfumature intermedie. Nella tecnica vocale e in quella degli altri strumenti, per contro, non c'\u00e8 motivo di credere che la dinamica non potesse subire variazioni graduali e sfumature: al contrario, vi sono indicazioni precise sul fatto che l'emissione sonora dovesse variare in intensit\u00e0 e timbro in accordo con l'espressione (musicale e retorica) della frase; alla pari di tutte le sfumature di fraseggio (legature, staccati ecc.) e di buona parte degli abbellimenti, la scelta degli effetti dinamici era appannaggio dell'esecutore e non era prescritta dal compositore. \nDa tutto questo \u00e8 nato, al tempo della riscoperta del repertorio barocco nel XX secolo, l'equivoco secondo cui l'unico tipo di effetto dinamico in uso all'epoca sarebbe stato quello \"a terrazze\", tesi oggi abbandonata dagli studiosi e dagli interpreti specializzati in questo repertorio.\nLe indicazioni \"forte\" e \"piano\" cominciarono ad apparire sugli spartiti alla fine del cinquecento, nel periodo di diffusione delle \"canzoni da sonar\". Primi esempi sono le \"canzoni alla francese\" (1596) di Adriano Banchieri e la \"sonata Pian'e Forte\" di Giovanni Gabrieli (1597). All'epoca di Gabrieli quest'utilizzo delle dinamiche veniva sovente interpretato con un differenziamento dell'organico, portando alla nascita del \"tutti\" e dei \"soli\" nelle sezioni di forte e di piano rispettivamente. La contrapposizione tra sezioni di sonorit\u00e0 differente \u00e8 tipica dello stile concertante. La notazione evolver\u00e0 progressivamente verso l'uso di indicazioni d'intensit\u00e0 sempre pi\u00f9 raffinate (gi\u00e0 in Vivaldi si osserva l'impiego di tredici differenti colori, dal pianissimo al fortissimo); nel corso del XVIII secolo gli effetti dinamici diventeranno la risorsa espressiva dominante rispetto ad altre sfumature del fraseggio, e in questa prospettiva si svilupperanno novit\u00e0 tecniche per permettere agli strumenti pi\u00f9 ampie escursioni dinamiche (e per permettere variazioni dinamiche graduali nell'organo, con l'introduzione della cassa espressiva), si affermeranno il pianoforte e la concezione pi\u00f9 unitaria e sinfonica dell'orchestra, propria dello stile galante e del classicismo."}
{"id": "3375434", "revid": "287204", "url": "https://it.wikipedia.org/wiki?curid=3375434", "title": "S\u00e3o Jos\u00e9 Rugby Clube", "text": "Il S\u00e3o Jos\u00e9 Rugby Clube \u00e8 una societ\u00e0 di rugby a 15 di S\u00e3o Jos\u00e9 dos Campos fra i pi\u00f9 importanti del Brasile.\nPartecipa al Super 10\nStoria.\nL'esordio del rugby a S\u00e3o Jos\u00e9 dos Campos \u00e8 dovuto grazie a dei professori universitari inglesi e francesi dello \"ITA (Instituto Tecnol\u00f3gico Aeroespacial)\" che istituirono la pratica dello sport durante gli intervalli delle lezioni. \nNel 1984 l'argentino Guillermo Collins ed il francese Dominique Contant, portarono l'insegnamento del Rugby agli studenti universitari. I loro figli radunaronono i propri amici e i ragazzi della citt\u00e0 e fondarono la Societa di rugby.\nMa \u00e8 con l'arrivo dell'argentino Daniel Sauchelli, che organizz\u00f2 il club con un progetto di lavoro di rafforzamento delle categorie di base. E con molto impegno e l'idealismo di ex giocatore e direttore Rafael Simon, che il S\u00e3o Jos\u00e9 raggiunse il suo primo titolo nazionale. Con la partenza di Rafael Simon nel 2003, il francese Ange Guimera si prende cura del club e con duro lavoro e dedizione incondizionata, contribuisce a far diventare il Rugby San Jose tra le pi\u00f9 affermate squadre di Rugby brasiliane del momento."}
{"id": "3375440", "revid": "767487", "url": "https://it.wikipedia.org/wiki?curid=3375440", "title": "Spighetto", "text": ""}
{"id": "3375441", "revid": "309289", "url": "https://it.wikipedia.org/wiki?curid=3375441", "title": "\u00d4gij nuur", "text": "Il lago \u00d4gij (mongolo: \u04e8\u0433\u0438\u0439 \u043d\u0443\u0443\u0440, \u00d4gij nuur) \u00e8 un lago d'acqua dolce nella Provincia dell'Arhangaj orientale, Distretto di \u00d4gij nuur, nella Mongolia centrale. \nIl lago si trova nella valle del fiume Orhon, cui \u00e8 collegato da un canale.\n\u00c8 ricco di pesci: (persico, luccio, scardola). \u00c8 conosciuto anche per l'avifauna (gru, anatre) che migrano nell'area alla fine di aprile. Ci sono molti accampamenti di ger attorno al lago essendo una delle attrazioni turistiche della Mongolia."}
{"id": "3375445", "revid": "767487", "url": "https://it.wikipedia.org/wiki?curid=3375445", "title": "Maisello", "text": ""}
{"id": "3375454", "revid": "1305772", "url": "https://it.wikipedia.org/wiki?curid=3375454", "title": "Milivoj A\u0161ner", "text": "Biografia.\nA\u0161ner nacque a Daruvar, nell'allora Regno di Croazia e Slavonia che era parte dell'Impero austro-ungarico. Dopo la nascita dello Stato Indipendente di Croazia nel 1941, egli divenne capo della polizia a Po\u017eega. Dopo la caduta dello stato croato, A\u0161ner si trasfer\u00ec in Austria, ove prese il nome di Georg Aschner.\nNel 1992, dopo che la Croazia riguadagn\u00f2 l'indipendenza, A\u0161ner torn\u00f2 in Croazia vivendo a Po\u017eega fino al 2004, quando Alen Budaj, uno storico e associato al Centro Simon Wiesenthal lo localizz\u00f2. Nello stesso anno il direttore del Centro, Efraim Zuroff, port\u00f2 i documenti su A\u0161ner all'ufficio della procura croato. A\u0161ner fugg\u00ec in Austria. Nel 2005 la Repubblica di Croazia lo accus\u00f2 di crimini contro i civili e ne chiese l'estradizione all'Austria con l'accusa di aver commesso crimini contro l'umanit\u00e0 e crimini di guerra a Po\u017eega negli anni 1941-1942.\nNel 2008 l'Austria respinse la richiesta sostenendo che A\u0161ner soffriva di demenza e che non poteva quindi sostenete un processo. Nel 2008 fu ripreso dalla rivista inglese \"The Sun\" mentre assisteva ad un incontro internazionale di \"football\" a Klagenfurt, ov'egli viveva, nel quadro del Campionato europeo di calcio, il che gettava dubbi sulle sue reali condizioni mentali. La richiesta di estradizione fu rinnovata. \nIl 19 giugno dello stesso anno, in un'intervista andata in onda in Croazia, A\u0161ner riconobbe di essere stato coinvolto in deportazioni ma sostenne che i deportati non furono inviati in campi di sterminio, come generalmente si crede, ma nella loro patria di origine. Egli sostenne di avere la coscienza a posto e di volere un processo in Croazia, ma che il suo stato di salute costituiva a questo proposito un problema. A seguito di un esame nella stessa settimana fu deciso nuovamente che egli non era adatto a sostenere un processo per le sue condizioni mentali. Zuroff espresse il sospetto che A\u0161ner fingeva o esagerava riguardo al suo stato di salute.\nA\u0161ner \u00e8 morto all'et\u00e0 di 98 anni, il 20 giugno 2011 a Klagenfurt per cause naturali, in una casa di cura della Caritas."}
{"id": "3375459", "revid": "716642", "url": "https://it.wikipedia.org/wiki?curid=3375459", "title": "Josh Morris", "text": "Carriera.\nClub.\nIl 15 settembre 2010, Morris ha firmato un contratto di due anni fino all'estate 2012 con una opzione di un ulteriore anno a Ewood Park. Un prodotto del settore giovanile Rovers, ha fatto la sua prima apparizione in campionato nella sconfitta 7-1 dal Manchester United nel novembre 2010, fornendo l'assist per il gol dei Rovers.\nNazionale.\nHa giocato nella nazionale inglese Under-20, con la quale nel 2011 ha partecipato ai Mondiali di categoria."}
{"id": "3375471", "revid": "101175", "url": "https://it.wikipedia.org/wiki?curid=3375471", "title": "Maxime Berger", "text": "Vincitore del campionato europeo Superstock 600 nel 2007.\nCarriera.\nDopo aver concluso in terza posizione il campionato europeo Superstock 600 nel 2005, passa al campionato mondiale Supersport nel 2006, ingaggiato dal team Gil Motor Sport con la Kawasaki ZX6RR, il compagno di squadra \u00e8 St\u00e9phane Chambon. Ottiene come miglior risultato due undicesimi posti (Misano Adriatico e Assen) e si classifica al 24\u00ba posto nella graduatoria piloti con 17 punti, anche se viene sostituito nell'ultima gara da Fabien Foret.\nNel 2007 torna a gareggiare nel campionato europeo Superstock 600, vincendo il titolo con la Yamaha YZF-R6 del team Trasimeno.\nNel 2008 passa in Superstock 1000 FIM Cup alla guida della Honda CBR1000RR del team Hannspree IDS Ten Kate Honda, termina la stagione al secondo posto nella classifica perdendo il titolo per soli 7 punti.\nConfermato dal team Ten Kate Honda Racing nella coppa del Mondo Superstock 1000 anche nel 2009, vince tre gare ma si ferma al terzo posto nella graduatoria piloti con 138 punti.\nIl 2010 lo vede ancora ai nastri di partenza della Superstock 1000 FIM Cup sempre con la Honda CBR1000RR nel team Ten Kate Race Junior. Riesce a realizzare due pole position ed una vittoria ma non riesce ad ottenere il titolo, posizionandosi ancora una volta secondo in classifica, battuto questa volta da Ayrton Badovini.\nNel 2011 \u00e8 iscritto al mondiale Superbike con una Ducati 1098R del team Supersonic Racing. Conclude arrivando sedicesimo.\nNel 2012 passa al team Effenbert - Liberty Racing, guidando la Ducati 1098R schierata dalla squadra ceca. I suoi compagni di squadra nel corso di questa stagione agonistica sono Jakub Smr\u017e e Sylvain Guintoli. Licenziato dalla squadra prima della gara di Portim\u00e3o, disputa l'ultimo Gran Premio stagionale in Francia con la Ducati del team Red Devils Roma in sostituzione dell'infortunato Niccol\u00f2 Canepa. Nella classifica finale si conferma in 16\u00aa posizione.\nNel 2013 prende parte al campionato mondiale Endurance in sella ad una Ducati.\nMor\u00ec il 30 settembre 2017 a causa delle ferite riportate un mese prima, in seguito a un tentativo di suicidio."}
{"id": "3375483", "revid": "1573940", "url": "https://it.wikipedia.org/wiki?curid=3375483", "title": "Udvardya", "text": "Udvardya \u00e8 un genere di ragni appartenente alla famiglia Salticidae.\nEtimologia.\nIl nome deriva dal biologo ungherese Miklos Udvardy (1919-1998)\nCaratteristiche.\nIl primo paio delle zampe dei maschi \u00e8 molto sviluppato e conformato a guisa di artiglio; inoltre, hanno un unico \"dente\" su ciascuno dei cheliceri\nEtologia.\nNulla si sa del comportamento di questi ragni, avendo finora a disposizione unicamente esemplari morti da studiare; si ipotizza per\u00f2 che il primo paio di zampe cos\u00ec sviluppato possa essere utilizzato in combattimenti fra i maschi.\nDistribuzione.\nL'unica specie oggi nota di questo genere \u00e8 stata rinvenuta in Nuova Guinea.\nTassonomia.\nGli esemplari esaminati da Szombathy nel 1915 vennero ascritti al genere Siler con il nome di \"Siler elegans\"; sar\u00e0 proprio lo studio di Pr\u00f3szynski del 1992 ad elevarli a genere.\nA dicembre 2010, si compone di una specie:"}
{"id": "3375486", "revid": "1573940", "url": "https://it.wikipedia.org/wiki?curid=3375486", "title": "Falco hypoleucos", "text": "Il falco grigio (Falco hypoleucos ) \u00e8 un uccello falconiforme della famiglia dei Falconidi. Questo falco di medie dimensioni non \u00e8 molto comune ed \u00e8 uno degli uccelli pi\u00f9 \u00abmisteriosi\u00bb d'Australia, dato che viene avvistato solo raramente.\nDescrizione.\nQuesto rapace ha le regioni superiori quasi completamente grigie e quelle inferiori bianche; le estremit\u00e0 delle remiganti sono pi\u00f9 scure; la cera \u00e8 gialla. \u00c8 lungo 30\u201345\u00a0cm, ha un'apertura alare di 85\u201395\u00a0cm e pesa 350-600\u00a0g. Le femmine sono pi\u00f9 grandi dei maschi.\nDistribuzione e habitat.\nIl falco grigio \u00e8 endemico dell'Australia, dove \u00e8 confinato nelle aride regioni interne. Predilige le distese aperte: praterie di \"Triodia\", boscaglie di \"Acacia\" e boschetti di sparuti alberelli adattatisi al clima arido.\nBiologia.\nSi nutre soprattutto di uccelli, in particolar modo di pappagalli, ma anche di piccoli mammiferi, rettili e insetti.\nNidifica sugli alberi, utilizzando nidi di ramoscelli costruiti da altre specie. Ogni covata \u00e8 composta da 2-3 uova.\nConservazione.\nIl falco grigio \u00e8 piuttosto raro: ma sebbene ne rimangano solo 1000 coppie nidificanti, la sua popolazione \u00e8 stabile. Tuttavia, le minacce del sovrapascolo, che si fa sentire ormai anche nelle zone pi\u00f9 aride, e del dissodamento a scopo agricolo incombono anche sul suo habitat isolato.\nLa IUCN lo classifica tra le specie \u00abprossime alla minaccia\u00bb, mentre la CITES lo pone nell'Appendice II.\nA livello nazionale, la specie non compare sull'elenco delle specie minacciate stilato nel 1999. Nello Stato del Victoria, tuttavia, viene considerato in pericolo di estinzione fin dal 1988 e come tale il Governo locale ha preso provvedimenti riguardo alla sua conservazione e il suo futuro recupero. Malgrado i provvedimenti presi, per\u00f2, nel 2007, sull'elenco dei vertebrati minacciati del Victoria, il falco grigio continuava ad essere classificato come specie in pericolo.\nNel Queensland, invece, dove \u00e8 pi\u00f9 numerosa, la specie \u00e8 considerata rara fin dal 1992."}
{"id": "3375496", "revid": "588403", "url": "https://it.wikipedia.org/wiki?curid=3375496", "title": "Coppa CONMEBOL 1999", "text": "La Coppa CONMEBOL 1999 \u00e8 stata l'ottava e ultima edizione del torneo. Alla manifestazione parteciparono 14 squadre, e il vincitore fu il Talleres.\nFormula.\nLe squadre si affrontano in turni a eliminazione diretta."}
{"id": "3375500", "revid": "1543377", "url": "https://it.wikipedia.org/wiki?curid=3375500", "title": "Mustafa Abdel Gelil", "text": "\u00c8 stato capo di Stato \"ad interim\" della Libia, dopo la morte di Mu\u02bfammar Gheddafi e l'insediamento del Consiglio nazionale di transizione come governo provvisorio, e fino alla sua dissoluzione l'8 agosto 2012. Gli succedette nella carica Mohammed Ali Salim, in quanto presidente del Congresso nazionale generale, all'insediamento di questo nuovo organismo.\nBiografia.\nCompiuti gli studi scolastici nella sua citt\u00e0 natale, Mu\u1e63\u1e6daf\u0101 \u02bfAbd al-Jal\u012bl Fa\u1e0d\u012bl prosegu\u00ec a livello universitario la sua preparazione, frequentando dapprima l'Universit\u00e0 G\u0101ry\u016bnis di Bengasi per poi tornare ad al-Bayd\u0101\u02be per frequentare i corsi della locale Universit\u00e0 Islamica (, \"Universit\u00e0 Mu\u1e25ammad b. \u02bfAl\u012b al-San\u016bs\u012b\") svolti nella sua Sezione (\"qism\") di \"Shari'a e Giurisprudenza\", facenti parte della Facolt\u00e0 di Lingua araba e Studi islamici di quell'Ateneo. Qui si laure\u00f2 nel 1975.\nDivent\u00f2 giudice () nel 1978, consigliere di tribunale () nel 1996 e nel 2002 diventa presidente di Corte d'Appello (). In questa veste, fu indicato dal settimanale francese \"L'Express\" come responsabile dell'intransigenza della corte nel condannare a morte (condanna successivamente commutata in ergastolo) le sei infermiere bulgare ritenute responsabili dell'epidemia di HIV scoppiata, nel 1998, all'ospedale pediatrico El-Fatih di Bengasi: 400 bambini infettati per trasfusione di sangue infetto, deliberatamente infettati da parte dei condannati per ordine della CIA, secondo la ricostruzione processuale, mentre per la difesa i bambini erano vittime di sangue infetto presente in ospedale prima dell'arrivo delle sei infermiere. Nel 2006, fu nominato presidente del tribunale di al-Bay\u1e0d\u0101\u02be. Nel gennaio 2007 \u00e8 ministro della Giustizia della Libia.\nNell'agosto 2010, un rappresentante di \"Human Rights Watch\" elogi\u00f2 la presa di posizione pubblica di Jalil contro i metodi di arresto e prolungata detenzione senza processo dei cittadini libici. Dichiarazioni dello stesso tenore furono rilasciate da Amnesty International, nel novembre 2010, e nuovamente da \"Human Rights Watch\" durante la Universal Periodic Review (UPR) del 2010 presso il Consiglio per i diritti umani delle Nazioni Unite.\nIn seguito alle sommosse popolari in Libia cominciate il 16 febbraio 2011, il 21 febbraio ha rassegnato le dimissioni dal governo di Muhammad Abu l-Qasim al-Zuwayy ed \u00e8 passato alle forze anti-Gheddafi. Il 23 febbraio 2011, intervistato dal quotidiano svedese \"Expressen\", l'ex ministro ha ammesso le responsabilit\u00e0 dirette del colonnello Gheddafi nell'ordinare l'attentato al Volo Pan Am 103 nel 1988 che cost\u00f2 la vita a tutte le 259 persone a bordo e a 11 abitanti della cittadina scozzese di Lockerbie.\nDal 27 febbraio 2011 svolge a Bengasi la carica di Segretario del Consiglio Nazionale Libico, che riunisce parte delle opposizioni anti-Gheddafi. Il regime di Gheddafi il giorno 9 marzo 2011 ha promesso una ricompensa di 500.000 d\u012bn\u0101r (circa 270.000 euro) a chi lo catturer\u00e0 e lo consegner\u00e0; inoltre chi fornir\u00e0 informazioni utili alla sua cattura ricever\u00e0 una ricompensa di 200.000 d\u012bn\u0101r (130.000 euro). Mu\u1e63\u1e6daf\u0101 \u02bfAbd al-Jal\u012bl \u00e8 infatti definito dal regime di Gheddafi una \"spia\". Il 20 ottobre 2011, in seguito alla morte di Gheddafi, assume \"ad interim\" la carica di Capo di Stato.\nL'11 dicembre 2012 viene coinvolto nell'inchiesta avviata dalla magistratura, nel quadro dell'assassinio del gen. Abd al-Fattah Yunis, il Capo di Stato Maggiore all'epoca di Gheddafi, passato poi dalla parte degli insorti. La prima udienza \u00e8 stata fissata per il 20 febbraio 2013."}
{"id": "3375502", "revid": "1543377", "url": "https://it.wikipedia.org/wiki?curid=3375502", "title": "Deconstructed (Bush)", "text": "Deconstructed \u00e8 la prima compilation dei Bush, gruppo musicale britannico, realizzata nel 1997.\nL'album non contiene nessuna nuova canzone, ma solo remix di canzoni pubblicate negli album precedenti. Alcune di queste vennero poi inserite, nel 2005, nel loro Greatest Hits: \"\". L'album ha un sound del tutto nuovo, in quanto contiene sia vecchi stili del rock che un sound appartenente alla musica elettronica, in particolare alla dance e al techno.\nLe tracce 1,9 e 10 sono remix di canzoni provenienti dall'album \"Sixteen Stone\". Le tracce 2 e 8 sono remix di canzoni dell'album \"Razorblade Suitcase\". La traccia \"In a Lonely Place\" \u00e8 stata pubblicata precedentemente per la colonna sonora del film \"Il corvo 2\". L'unico singolo estratto da quest'album \u00e8 \"Mouth (The Stingray Mix)\", pubblicato il 7 ottobre 1997."}
{"id": "3375503", "revid": "392623", "url": "https://it.wikipedia.org/wiki?curid=3375503", "title": "Lingua agul", "text": "La lingua agul o aghul (\u0430\u0433\u044a\u0443\u043b \u0447\u04c0\u0430\u043b, ag'ul \u010d\u0323al) \u00e8 una lingua caucasica nordorientale parlata nella Federazione Russa, nella repubblica del Daghestan.\nDistribuzione geografica.\nLa lingua \u00e8 parlata dagli Agul che vivono nel Daghestan sud-orientale. Al censimento del 2010 contava 29.300 locutori. \nClassificazione.\nLa lingua agul \u00e8 una lingua caucasica nordorientale.\nSecondo \"Ethnologue\", la classificazione completa della lingua agul \u00e8 la seguente:\nSistema di scrittura.\nPer la scrittura viene utilizzato l'alfabeto cirillico."}
{"id": "3375505", "revid": "709565", "url": "https://it.wikipedia.org/wiki?curid=3375505", "title": "Johnny Mart\u00edn Vegas", "text": ""}
{"id": "3375506", "revid": "62748", "url": "https://it.wikipedia.org/wiki?curid=3375506", "title": "Berra", "text": ""}
{"id": "3375508", "revid": "599013", "url": "https://it.wikipedia.org/wiki?curid=3375508", "title": "Renato Franceschi", "text": "Carriera agonistica.\nGiocatore.\nRenato inizia la sua attivit\u00e0 di hockeysta nella SG Cortina nel 1957 a soli 9 anni.\nCon la Nazionale di hockey su ghiaccio maschile dell'Italia partecipa a due campionati del mondo di hockey su ghiaccio, uno in gruppo B (Belgrado 1978) ed uno in gruppo C (Barcellona 1979).\nNella sua carriera \u00e8 stato quattro volte campione d'Italia: 1971, 1972, 1974 e 1975.\nHa inoltre vinto due volte la Coppa Italia di hockey su ghiaccio: 1973, 1974.\nSi ritirer\u00e0 dall'agonismo nel 1979.\nAllenatore.\nDal 1982 al 1993 Renato \u00e8 stato allenatore delle nazionali italiane gliovanili (Under-20 e Under-18).\nNella stagione 2002-2003 \u00e8 stato allenatore dell'USG Zoldo\nIncarichi sociali.\nRenato \u00e8 presidente allenatore e giocatore (terzino) dei Dinosauri di Cortina, una squadra di hockey composta da ex-giocatori della SG Cortina over-35 che abbiano giocato in nazionale.\nFranceschi \u00e8 consigliere della GIS (Gestione Impianti Sportivi), societ\u00e0 che gestisce e gli impianti sportivi di Cortina d'Ampezzo per conto del comune"}
{"id": "3375511", "revid": "767487", "url": "https://it.wikipedia.org/wiki?curid=3375511", "title": "Lingua tsez", "text": "La lingua tsez o dido, (\u0446\u0435\u0437 \u043c\u0435\u0446 \"cez mec\" o \u0446\u0435\u0437\u0439\u0430\u0441 \u043c\u0435\u0446 \"cezyas mec\") \u00e8 una lingua caucasica della famiglia delle lingue caucasiche nordorientali parlata da 15.400 persone (censimento russo del 2002) dell'etnia Tsez, nel Daghestan."}
{"id": "3375513", "revid": "38120", "url": "https://it.wikipedia.org/wiki?curid=3375513", "title": "Chess Review", "text": "Chess Review \u00e8 stata una rivista statunitense di scacchi, pubblicata da gennaio 1933 fino a ottobre 1969 (un periodo di 36 anni e 10 mesi).\nFu fondata a New York da Isaac Kashdan, Al Horowitz e Fred Reinfeld. Kashdan ne fu direttore per un anno, poi si ritir\u00f2 e la direzione pass\u00f2 ad Horowitz, che la mantenne per tutta la durata della rivista. \n\"Chess Review\" rimase la pi\u00f9 diffusa e popolare rivista di scacchi americana per quasi trent'anni, fino a quando la federazione americana (United States Chess Federation) fond\u00f2 nel 1961 la rivista \"Chess Life\", organo ufficiale della federazione. Le due riviste rimasero in competizione fino al 1969, quando Horowitz si ritir\u00f2. Le due testate si fusero nella \"Chess Life &amp; Review\", che mantenne tale nome fino al 1980, per tornare poi a chiamarsi \"Chess Life\". \nKashdan era un appassionato di problemi di scacchi, e uno dei migliori solutori al mondo negli anni Venti e Trenta. La copertina del primo numero (gennaio 1933) riportava un diagramma con un problema di matto in due mosse. Per molti anni, anche dopo il ritiro di Kashdan, la rivista continu\u00f2 a pubblicare in copertina un problema. \nNegli anni Quaranta la rivista si arricch\u00ec di rubriche scritte da nomi prestigiosi: Reuben Fine fu redattore dell'articolo \"problema del mese\" per otto anni, dal 1941 al 1949 e Max Euwe prese il suo posto nel 1952. Nello stesso anno anche Tartakower cominci\u00f2 a collaborare alla rivista. Altri collaboratori furono Arthur Bisguier (1957) e Petar Trifunovi\u0107 (1963). \nIl numero di giugno-luglio 1945 \u00e8 rimasto famoso per aver pubblicato in copertina una foto di Humphrey Bogart che gioca a scacchi con Charles Boyer nel \"Hollywood Chess Club\", mentre la moglie di Bogart, Lauren Bacall, li osserva."}
{"id": "3375525", "revid": "1564499", "url": "https://it.wikipedia.org/wiki?curid=3375525", "title": "Lingua udi", "text": "La lingua udi \u00e8 una lingua caucasica nordorientale parlata in Azerbaigian.\nDistribuzione geografica.\nAl censimento azero del 2009 la lingua udi risultava parlata da 3.800 persone, stanziate in prevalenza nei distretti di O\u011fuz e di Qabala. La lingua \u00e8 attestata anche in altre repubbliche ex-sovietiche, quali Georgia, Russia e Turkmenistan.\nDialetti e lingue derivate.\nSi distinguono il dialetto di Nij (traslitterata anche come Ni\u00e7, Nidzh o Nizh), localit\u00e0 del distretto di Qabala, il dialetto di O\u011fuz, in via di estinzione, e il dialetto di Ok'tomber, villaggio della municipalit\u00e0 di Kvareli in Georgia.\nClassificazione.\nSecondo \"Ethnologue\", la classificazione completa della lingua udi \u00e8 la seguente:\nSistema di scrittura.\nLa lingua udi \u00e8 scritta in alfabeto cirillico."}
{"id": "3375528", "revid": "287204", "url": "https://it.wikipedia.org/wiki?curid=3375528", "title": "Coppa delle Alpi 1962", "text": "La Coppa delle Alpi 1962 \u00e8 stata la terza edizione del torneo a cui hanno partecipato le squadre dei campionati italiano, svizzero e (per la prima volta) francese.\nLa coppa \u00e8 stata vinta dal , che ha sconfitto in finale il grazie a una rete di testa di Pietro Natta, su corner di Amleto Frignani."}
{"id": "3375530", "revid": "599013", "url": "https://it.wikipedia.org/wiki?curid=3375530", "title": "Battaglia di Courtrai", "text": ""}
{"id": "3375534", "revid": "594414", "url": "https://it.wikipedia.org/wiki?curid=3375534", "title": "Souldavid", "text": ""}
{"id": "3375541", "revid": "767487", "url": "https://it.wikipedia.org/wiki?curid=3375541", "title": "Lingua kryts", "text": "La lingua kryts \u00e8 una lingue caucasica nordorientale parlata in Azerbaigian.\nDistribuzione geografica.\nSecondo stime del 2007, la lingua kryts \u00e8 parlata da 5.000 persone nel distretto di Quba, nella zona nordorientale dell'Azerbaigian. \nDialetti e lingue derivate.\nSono stati individuati dialetti diversi a seconda dei villaggi: Alyk, Dzhek, Kryts, Xaput (Khaput), Yergyudzh.\nClassificazione.\nSecondo \"Ethnologue\", la classificazione completa della lingua kryts \u00e8 la seguente:\nSistema di scrittura.\nLa lingua kryts non dispone di un sistema di scrittura, perch\u00e9 \u00e8 una lingua soltanto orale."}
{"id": "3375543", "revid": "200568", "url": "https://it.wikipedia.org/wiki?curid=3375543", "title": "Teatro Scientifico", "text": ""}
{"id": "3375561", "revid": "228587", "url": "https://it.wikipedia.org/wiki?curid=3375561", "title": "Castellaro", "text": ""}
{"id": "3375572", "revid": "858648", "url": "https://it.wikipedia.org/wiki?curid=3375572", "title": "Roland Korn", "text": "Ha realizzato numerosi edifici rappresentativi a Berlino Est, capitale della Repubblica Democratica Tedesca, quali lo \"Staatsratsgeb\u00e4ude\", l'Hotel Stadt Berlin, o l'intero quartiere residenziale di Marzahn. Dal 1998 si \u00e8 ritirato dall'attivit\u00e0.\nVita.\nRoland Korn, figlio di un idraulico, nacque a Saalfeld/Saale, e dopo aver completato i suoi studi, fece pratica di muratore, prima di studiare dal 1948 al 1951 presso la Facolt\u00e0 di Ingegneria Civile a Gotha. Ha poi lavorato come ingegnere civile per la VEB (Z) Projektierung a Berlino. Fino al 1955, Roland Korn ha lavorato con l'interior designer Hans Erich Bogatzky con Kurt W. Leucht, il progettista generale della prima citt\u00e0 socialista, Stalinstadt.\nDal 1959 al 1961, a Magdeburgo, in seguito a un concorso venne costruita su suo progetto la \"Elbschwimmhalle\". Subito dopo la costruzione, Korn si un\u00ec alla VEB Berlin-Projekt e ha assunse la direzione del progetto dello \"Staatsratsgeb\u00e4ude\" di Berlino, completato nel 1964. Korn ebbe una responsabilit\u00e0 particolare nella ricostruzione del portale del castello, da cui nel 1919 Karl Liebknecht aveva proclamato la Repubblica. Il progetto successivo fu la partecipazione al collettivo guidato da Hans Grotewohl per la ricostruzione di Alexanderplatz (1964), come parte della strategia globale della RDT di \"accelerare la ricostruzione dei centri urbani delle maggiori citt\u00e0 della Repubblica.\" Qui Korn progett\u00f2 un nuovo albergo, che fu sia un omologo architettonico del \"Fernsehturm\", sia \"il pi\u00f9 alto edificio abitabile nella RDT\".\nNello stesso anno, Koch ebbe l'offerta di andare a Bagdad come capo architetto. Pertanto progett\u00f2 con Heinz Scharrlipp e Hans Bogatzky l\"'Interhotel Stadt Berlin\". Dal 1968 al 1971 fu costruita su suo progetto la \"Haus des Reisens\", anch'essa sull'Alexanderplatz. Parallelamente a questi progetti e all'attivit\u00e0 didattica presso la Facolt\u00e0 di Architettura e Costruzione di Weimar, gli pervenne un invito dal governo del Cile di Salvador Allende. Qui la sua missione era quella di progettare case economiche prefabbricate in legno, che avrebbero sostituito le baraccopoli. Dopo un anno l'ambasciatore tedesco-orientale lo avvert\u00ec del colpo di stato imminente (\"Torna, la situazione non \u00e8 sicura.\") Ritorna nella RDT. Al suo ritorno nel 1973 Korn divenne ufficialmente il capo architetto di Berlino Est. L'incarico maggiore fu ora quello di costruire un quartiere completamente nuovo, con alloggi per 250.000 persone (attuali quartieri di Marzahn e Hellersdorf). Gli studi preparatori furono effettuati a Praga, a Mosca e anche a Gropiusstadt.\nMentre la costruzione dei quartieri iniziava e si protraeva (fino al 1989), il gruppo di Korn ricevette l'incarico della ricostruzione del \"Nikolaiviertel\". Qui vi fu un ritorno alle forme storiche.\nDal 1989 al 1998 Korn ha lavorato come architetto libero professionista. Oggi vive a Dannenreich (fraz. di Heidesee) presso Berlino, nella sua vecchia casa delle vacanze convertita in un residence."}
{"id": "3375576", "revid": "486946", "url": "https://it.wikipedia.org/wiki?curid=3375576", "title": "Castellar (Francia)", "text": ""}
{"id": "3375583", "revid": "22475", "url": "https://it.wikipedia.org/wiki?curid=3375583", "title": "L'Epoca (1917)", "text": "L'Epoca fu un quotidiano politico pubblicato a Roma. Fondato alla fine del 1917, fu chiuso dal regime fascista nel 1925. Rifondato nel 1945, cess\u00f2 le pubblicazioni l'anno successivo.\nStoria.\nIl giornale fu fondato dal giornalista e saggista Tullio Giordana che assunse la carica di direttore; insieme con il principe Alberto Giovanelli cre\u00f2 la Societ\u00e0 editrice \u00abUrbs\u00bb per la pubblicazione del quotidiano. Proprietario era il principe, mentre Giordana era amministratore e direttore generale. Tullio Giordana chiam\u00f2 a collaborare al giornale personaggi come Italo Zingarelli, Sergio Panunzio, Mario Appelius, Giuseppe Prezzolini, Pitigrilli, Lina Cavalieri e Olindo Malagodi. La testata aveva una linea liberal-democratica. Nel settembre 1921 la propriet\u00e0 del giornale pass\u00f2 di mano; ci\u00f2 caus\u00f2 le dimissioni di Giordana.\nAll'avvento del fascismo, \"L'Epoca\" fece una netta virata a favore del regime. Fu l'omicidio di Giacomo Matteotti (10 giugno 1924) a far cambiare idea al direttore Titta Madia, che pass\u00f2 all'antifascismo. Il regime lo pun\u00ec allontanandolo alla fine dello stesso 1924.\nLa direzione del quotidiano fu in seguito assunta Giuseppe Bottai (gennaio-dicembre 1925). \"L'Epoca\" cess\u00f2 le pubblicazioni alla fine dell'anno.\nNel febbraio 1945 la testata fu riportata in vita da Leonida R\u00e8paci, che aveva appena lasciato \"Il Tempo\". Per la fondazione del giornale, R\u00e8paci invest\u00ec la propria liquidazione (pari a 750.000 lire). Il quotidiano recava la sottotestata \"Quotidiano indipendente delle ore 12\".\nDopo un anno il giornale chiuse; l'ultimo numero usc\u00ec nel febbraio 1946 (Anno II, n. 50).\nDirettori.\n\"Soppressione da parte del regime fascista\""}
{"id": "3375584", "revid": "559014", "url": "https://it.wikipedia.org/wiki?curid=3375584", "title": "Externi", "text": ""}
{"id": "3375587", "revid": "1564499", "url": "https://it.wikipedia.org/wiki?curid=3375587", "title": "Lingua cumucca", "text": "La lingua cumucca \u00e8 una lingua turca parlata nella Federazione Russa, nella repubblica del Daghestan.\nDistribuzione geografica.\nLa lingua \u00e8 parlata dai Cumucchi, un gruppo etnico stanziato nel Daghestan centrale e nord-orientale. Al censimento russo del 2010 risultava parlato da 426.000 persone.\nClassificazione.\nSecondo \"Ethnologue\", la classificazione completa della lingua cumucca \u00e8 la seguente:\nSistema di scrittura.\nPer la scrittura del cumucco viene utilizzato l'alfabeto cirillico."}
{"id": "3375588", "revid": "923674", "url": "https://it.wikipedia.org/wiki?curid=3375588", "title": "Nicoletta Tozzi", "text": "Carriera.\nOltre ai nove titoli italiani, vanta anche 18 presenza in nazionale dal 1987 al 1993 ed \u00e8 primatista italiana con la staffetta 4x800 m con il tempo di 8:19:3 stabilito a Sheffield nel 1993."}
{"id": "3375594", "revid": "767487", "url": "https://it.wikipedia.org/wiki?curid=3375594", "title": "Llanfrechfa", "text": "Llanfrechfa \u00e8 una localit\u00e0 situata presso Pontnewydd, sobborgo di Cwmbran, comunit\u00e0 che fa parte del distretto di contea di Torfaen, nel Galles sud-orientale (Regno Unito).\nAnticamente parte della centena di Usk, si trova a 5 miglia a sud-est di Pontypool e 2 miglia da Caerleon. \u00c8 attraversata da un affluente del fiume Usk."}
{"id": "3375598", "revid": "38841529", "url": "https://it.wikipedia.org/wiki?curid=3375598", "title": "Hotel Stadt Berlin", "text": ""}
{"id": "3375604", "revid": "254059", "url": "https://it.wikipedia.org/wiki?curid=3375604", "title": "Enrico Eugenio Rechiedei", "text": "Biografia.\nIl salodiano Enrico Rechiedei, figlio di Luigi, apparteneva a una famiglia di tipografi e editori. Il 5 maggio 1860 si imbarc\u00f2 con la spedizione dei Mille. Animato da uno spiccato fervore combattivo, ma anche per le doti organizzative, fu scelto da Giovanni Acerbi, al forte di Talamone, per formare l'Intendenza della Spedizione garibaldina. I suoi compagni furono Ippolito Nievo, Romeo Bozzetti e il veneziano Enrico Uziel. I quattro diventarono poi inseparabili compagni d'azione come testimoniano dei resoconti scritti di Bozzetti.\nMor\u00ec a Palermo il 28 maggio 1860 assieme a Enrico Uziel, colpiti da una delle ultime cannonate, prima della resa dei napoletani.\nRomeo Bozzetti fece raccogliere i corpi di Rechiedei e di Uziel e li fece seppellire nella chiesa sconsacrata dello Spasimo.\nNell'elenco ufficiale dei partecipanti all'impresa, pubblicato sulla Gazzetta Ufficiale del Regno d'Italia del 12 novembre 1878, lo si trova al numero 843.\nIn un brano dell'album storico su Garibaldi, intitolato: \" \u201cGaribaldi nelle Due Sicilie, ossia Guerra d'Italia nel 1860\u201d \", scritto da B. G., si narra della morte di Filippo Migliavacca ed Enrico Rechiedei in toni epici:\n\" \u201c... fra i prodi che furono dal ferro nemico mietuti nelle narrate battaglie, noi ricorderemo in particolar modo Filippo Migliavacca ed Enrico Rechiedei, la morte dei quali fu da tutti udita con duolo, tanto erano per le rare della mente e del cuore virt\u00f9, nobile ornamento della Patria! Noi particolarmente li ricordiamo, essendo la loro vita un bell'esempio da porsi innanzi alla nostra italica giovent\u00f9 \u2026 \u201c \"\nUna lapide, a Sal\u00f2, lo ricorda."}
{"id": "3375613", "revid": "1573940", "url": "https://it.wikipedia.org/wiki?curid=3375613", "title": "Falco subniger", "text": "Il falco nero (Falco subniger ) \u00e8 un uccello falconiforme della famiglia dei Falconidi. \u00c8 un falco di medie dimensioni diffuso solamente in Australia.\nDescrizione.\nDurante il primo anno di vita i falchi di questa specie hanno il piumaggio completamente nero, ma con il passare del tempo la colorazione si fa sempre pi\u00f9 marrone scura. Malgrado le sue dimensioni, il falco nero vola molto rapidamente, grazie alle sue ali affusolate e appuntite.\nLe femmine misurano solitamente 55\u00a0cm dal becco alla coda, mentre i maschi, pi\u00f9 piccoli, non superano i 45\u00a0cm. A parte le dimensioni, i sessi sono molto simili. Rispetto ai falchi pellegrini, i falchi neri hanno una costituzione pi\u00f9 leggera, apertura alare leggermente pi\u00f9 ampia e zampe pi\u00f9 lunghe. Sul terreno si muovono pi\u00f9 velocemente dei falchi pellegrini, sebbene non quanto i falchi bruni.\nLe relazioni evolutive di questa specie, cos\u00ec come quelle di molti falchi in generale, sono piuttosto enigmatiche. Si ritiene che si sia separata dagli altri falchi insieme alle specie del Vecchio Mondo del sottogenere \"Hierofalco\", ad esempio il falco sacro (Wink \"et al.\" 2004).\nDistribuzione e habitat.\nIl falco nero \u00e8 diffuso soprattutto nelle praterie e nelle aree boschive aperte delle regioni semiaride dell'interno dell'Australia.\nBiologia.\nLe prede principali del falco nero sono costituite soprattutto da uccelli, come quaglie, varie specie di pappagallo, fringuelli, gazze, corvi, storni, ecc. Spesso il falco nero cattura le sue prede in volo, sia inseguendole che scendendo in picchiata su di loro. Cattura anche animali terricoli, come lucertole, conigli, ratti, topi e piccoli marsupiali. \u00c8 ben noto che rubi le prede ad altre specie di rapaci, come albanelle, gheppi e nibbi. Spesso \u00e8 stato visto cacciare in prossimit\u00e0 del fronte degli incendi, dove cattura le prede che sfuggono alle fiamme. Nelle aree dove competono per il cibo, sono state osservate femmine di falco nero che uccidevano falchi pellegrini maschi, ma anche falchi neri uccisi da falchi pellegrini. Il falco nero \u00e8 uno dei pochi falchi che si nutre di carogne. In gran parte del suo areale conduce vita nomade, spesso seguendo gli stormi di quaglie. Diversamente dai falchi del Nuovo Mondo, il falco nero non difende aggressivamente il suo nido dai predatori. La diminuzione del suo numero \u00e8 dovuta soprattutto alla predazione dei nidicoli da parte dei gatti randagi introdotti dall'uomo."}
{"id": "3375615", "revid": "287204", "url": "https://it.wikipedia.org/wiki?curid=3375615", "title": "The Best of '94 - '99", "text": "The Best of '94 \u2013 '99 \u00e8 la terza compilation della band Grunge britannica \"Bush\", pubblicata il 14 giugno del 2005. L'album \u00e8 \"doppio\" (contiene sia dischi di vinile che compact disc);\nnel primo disco sono contenuti i pi\u00f9 grandi successi del gruppo, nel secondo invece sono contenuti i brani composti durante il loro \"live\" a Woodstock. La collezione esclude i loro due ultimi singoli \"\"The People That We Love\" e \"Inflatable\"\", a causa di una mancanza di autorizzazioni.\nDisco 2.\nRegistrato il 23 luglio al festival \"Woodstock 1999\" a \"Rome\", New York. Questa registrazione omette alcune canzoni dal set completo di 15 brani, ovvero \"\"Personal Holloway\", \"Insect Kin\", \"40 Miles From The Sun\", \"The Disease of the Dancing Cats\",\" una cover \"di \"Fuckin 'Up\" di Neil Young e \" Comedown.\".\"\n\u00c8 stata pubblicata anche una edizione DVD."}
{"id": "3375619", "revid": "287204", "url": "https://it.wikipedia.org/wiki?curid=3375619", "title": "Joanna Grudzi\u0144ska", "text": "Questo matrimonio cost\u00f2 a Costantino la corona di Russia.\nBiografia.\nJoanna era la maggiore delle tre figlie del conte Antoni Grudzi\u0144ski, l'ultimo proprietario terriero della citt\u00e0 di Chodzie\u017c, ed era nota per la sua bellezza e la sua eleganza. Dal 1816 ebbe una relazione con il Granduca Constantino di Russia, che la spos\u00f2 in seconde nozze il 27 maggio 1820. Costantino in precedenza era stato sposato con Giuliana di Sassonia-Coburgo-Saalfeld, tornata a Coburgo gi\u00e0 nel 1801. Al fine di poter sposare Joanna, Costantino fu costretto a chiedere il permesso a suo fratello, lo zar Alessandro I, e a rinunciare ai suoi diritti sul trono di Russia in favore del loro fratello, il granduca Nicola. Il segreto di questa rinuncia, noto solo a una cerchia molto vicina a San Pietroburgo, ha contribuito alla rivolta dei Decabristi del 1825 che segu\u00ec alla morte di Alessandro.\nDopo il matrimonio Alessandro I nomin\u00f2 Joanna \"Sua Serenit\u00e0 la Principessa di Lowicz\". Nel 1828 venne costruita in suo onore una fregata della Marina imperiale russa, che fu utilizzata durante le Guerre d'indipendenza greca e russo-turca (1828\u20131829).\nJoanna rimase sempre fedele al marito anche dopo la Rivolta di novembre in cui combatt\u00e9 contro i suoi sudditi polacchi, anche se sua sorella Maria era sposata con uno dei pi\u00f9 importanti comandanti polacchi durante la rivolta; un'altra sorella, Olga, spos\u00f2 un ufficiale di palazzo di San Pietroburgo.\nNel giugno del 1831, Costantino mor\u00ec di colera a Vitebsk, poco prima della loro evacuazione prevista per San Pietroburgo. Joanna port\u00f2 il corpo del marito a San Pietroburgo e mor\u00ec lo stesso anno. Fu sepolta a Carskoe Selo. Nel 1929 i suoi resti furono riesumati e traslati nella tomba di sua sorella nei pressi di Leszno."}
{"id": "3375625", "revid": "287204", "url": "https://it.wikipedia.org/wiki?curid=3375625", "title": "La Torre", "text": ""}
{"id": "3375654", "revid": "212348", "url": "https://it.wikipedia.org/wiki?curid=3375654", "title": "Saiyuki Reload", "text": ""}
{"id": "3375657", "revid": "212348", "url": "https://it.wikipedia.org/wiki?curid=3375657", "title": "Saiyuki Reload Gunlock", "text": ""}
{"id": "3375658", "revid": "1318658", "url": "https://it.wikipedia.org/wiki?curid=3375658", "title": "Marie", "text": ""}
{"id": "3375663", "revid": "198277", "url": "https://it.wikipedia.org/wiki?curid=3375663", "title": "Filadelfia (Torino)", "text": "Borgo Filadelfia, o semplicemente Filadelfia (cos\u00ec anche in piemontese), \u00e8 un quartiere della Circoscrizione 8 di Torino.\nIn passato (1920-1980) veniva accomunato a una zona detta dei \"Mercati Generali\" (\"Merc\u00e0 Generaj\"), fino alla sua nuova ridenominazione del 2004. \u00c8 inglobato nel quartiere del Lingotto, che fino al 2016 ha costituito, insieme a Nizza Millefonti, la Circoscrizione 9.\nIl suo nome deriva dallo storico Stadio Filadelfia, il quale, a sua volta, doveva il nome alla via eponima.\nConfini.\n\u00c8 delimitato:\nStoria.\nArea storicamente rurale e ricca di cascine alla periferia sud di Torino, il borgo segu\u00ec le medesime sorti dello stesso quartiere del Lingotto. Dapprima la costruzione di piccole case per operai della nascente ferrovia Torino-Genova (XIX secolo) e della relativa stazione di Torino Lingotto, poi con la nascente fabbrica Fiat Lingotto (1915-1939), questa ai confini col quartiere Nizza Millefonti. Inoltre, il borgo acquist\u00f2 importanza negli anni 1920 anche per l'omonimo stadio, che ospit\u00f2 le gesta della squadra calcistica Grande Torino; caduto in disuso per anni, fu parzialmente abbattuto nel biennio 1997-1998. \nRicostruito nel 2017, da allora, svolge la funzione di centro sportivo.\nIl borgo era ed \u00e8 tuttora caratterizzato da botteghe, negozi e case di bassa-media costruzione, inizialmente abitato dai dipendenti ferroviari e dell'allora fabbrica automobilistica FIAT del Lingotto. Sempre negli anni 1920, verso la ferrovia sorse il \"Mercato Ortofrutticolo all'Ingrosso\" (\"M.O.I.\"), altrimenti detto \"Mercati Generali\", con ampi magazzini di stoccaggio di frutta e verdura e relativo mercato rionale sulla piazza Galimberti (durante il fascismo \"piazza Balilla\"), poi utilizzati come rifugio durante la seconda guerra mondiale (cos\u00ec come i sotterranei del complesso scolastico \"Duca degli Abruzzi\"). Nel 1926, sempre a ridosso della ferrovia, sorse una fabbrica di chinino diretta dal chimico farmacista Carlo Martinotti, della quale rimangono oggi solo pochi resti, eccezion fatta per lo stabilimento del Monopolio di Stato che, sempre nell'allora borgata \"Orti Nuovi\" (\"\u00d2rt Neuv\"), ospita oggi un distaccamento della Polizia Municipale. \nNel dopoguerra, preso atto che molte case avevano sub\u00ecto gravi danni dal conflitto bellico, il borgo fu quasi totalmente ricostruito. Nel lungo periodo 1904-1994 fu anche ospitata l'antica dogana ferroviaria di Torino sud, che delimitava la parte est del quartiere. Ristrutturata, oggi \u00e8 usata come caserma della Finanza; la parte nord della caserma stessa \u00e8 delimitata da una palazzina di uffici dell'agenzia delle dogane, eretta in stile eclettico, che si affaccia sull'inizio di corso Sebastopoli, angolo via Giordano Bruno. Ancor oggi, il borgo \u00e8 caratterizzato da negozi ed eventi commerciali, concentrati maggiormente sull'asse di via Tunisi. Proprio in via Tunisi nel febbraio 1959 fu aperto il primo supermercato di Torino dai fratelli Garosci.\nFrattanto negli anni 2000 gli storici \"Mercati\" furono trasferiti presso il centro di smistamento ortofrutticolo \"C.A.A.T.\" di Grugliasco, situato nella prima cintura della citt\u00e0, mentre il vecchio complesso fu ristrutturato con dei prefabbricati colorati per ospitare il villaggio olimpico di Torino 2006; a ridosso della ferrovia fu eretto un alto arco rosso. Il villaggio fu ancora utilizzato come spazio espositivo e ricreativo, oltre che concentrare le abitazioni per il nuovo flusso di immigrati della citt\u00e0, destinazione d'uso non esente da polemiche e tensioni con i residenti."}
{"id": "3375667", "revid": "124123", "url": "https://it.wikipedia.org/wiki?curid=3375667", "title": "Percy Adlon", "text": "Biografia.\nStudi\u00f2 storia dell'arte, storia del teatro e letteratura tedesca alla Universit\u00e0 Ludwig Maximilian di Monaco. Il suo film \"Bagdad Caf\u00e9\" (\"Out of Rosenheim\"), vinse il Premio C\u00e9sar per il miglior film straniero 1989. Con la moglie Eleonore form\u00f2 una propria casa di produzione cinematografica."}
{"id": "3375679", "revid": "1543377", "url": "https://it.wikipedia.org/wiki?curid=3375679", "title": "Zen X Four", "text": "Zen X Four \u00e8 un album live dei Bush, band Post grunge inglese, composto da un CD e da un DVD che contiene gran parte dei video musicali della band. La copertina con le fotografie e il logo dell'album sono state riprese dal loro secondo album, \"Razorblade Suitcase\".\nCD.\nIn questo disco sono contenute delle canzoni eseguite al \"live\" del \"KROQ's Almost Acoustic Christmas\" il 16 dicembre 1995."}
{"id": "3375680", "revid": "77594", "url": "https://it.wikipedia.org/wiki?curid=3375680", "title": "HSM Wakeful (H88)", "text": ""}
{"id": "3375692", "revid": "287204", "url": "https://it.wikipedia.org/wiki?curid=3375692", "title": "Roquesteron", "text": ""}
{"id": "3375694", "revid": "223320", "url": "https://it.wikipedia.org/wiki?curid=3375694", "title": "Peone quarto", "text": ""}
{"id": "3375697", "revid": "339392", "url": "https://it.wikipedia.org/wiki?curid=3375697", "title": "Kane\u0161", "text": ""}
{"id": "3375698", "revid": "712828", "url": "https://it.wikipedia.org/wiki?curid=3375698", "title": "1 or W", "text": " \u00e8 un'antologia di storie brevi a fumetti scritte e disegnate da Rumiko Takahashi.\nLe nove storie contenute sono state originariamente pubblicate fra il 1978 ed il 1994 su varie riviste con diversi target, ma tutte pubblicate della casa editrice Shogakukan, che le ha poi raccolte i volumi nel 1995; in Italia \"1 or W\" \u00e8 stato pubblicato dalla Star Comics nel 1999 sul numero 63 della collana \"Storie di Kappa\"."}
{"id": "3375699", "revid": "767487", "url": "https://it.wikipedia.org/wiki?curid=3375699", "title": "Rito caldeo", "text": "Il rito siriaco orientale \u00e8 una liturgia cristiana, anche nota come rito assiro-caldeo, rito assiro, rito caldeo o rito persiano, anche se ebbe origine ad Edessa, in Mesopotamia.\nStoricamente \u00e8 il rito utilizzato dalla Chiesa d'Oriente; inoltre \u00e8 in uso nelle chiese da essa derivate, anche quelle in comunione con il papa: la Chiesa cattolica caldea e la Chiesa cattolica siro-malabarese.\nLa lingua liturgica \u00e8 il siriaco, un idioma derivato dall'aramaico, parlato in una forma moderna da una parte dei fedeli.\nStoria.\nL'origine storica del rito \u00e8 ignota. Secondo la tradizione, durante il suo viaggio verso l'India, Tommaso apostolo affid\u00f2 la guida delle comunit\u00e0 cristiane di Mesopotamia e di Persia ad Addai e Mari, a cui \u00e8 attribuita la stesura dell'originale liturgia siriaca.&lt;br&gt;\nAlcuni considerano invece questa liturgia uno sviluppo del rito antiocheno.\nLa Chiesa d'Oriente, che nel 410 si organizz\u00f2 sotto il vescovo di Seleucia-Ctesifonte, capitale dell'Impero sasanide, vescovo al quale si diede il titolo di Catholicos o Patriarca, decret\u00f2 nel 424 che il Catholicos era capo supremo della chiesa, soggetto a nessuna autorit\u00e0 terrena: \"Le orientali non devono portare lagnanze contro il loro Patriarca davanti ai Patriarchi occidentali; ogni causa non risolta davanti a lui deve attendere il verdetto di Cristo. Rifiut\u00f2 di accettare la condanna di Nestorio nel Concilio di Efeso (431), provocando uno scisma, e, per molti secoli, l'opera missionaria di questa chiesa ebbe successo, diffondendosi in Persia, Tartaria (ossia l'Asia centrale), Mongolia, Cina e India, sviluppandosi su posizioni autonome, svincolate dalla cristianit\u00e0 nell'Impero romano.\nIntorno al 650 il patriarca Yeshuyab III oper\u00f2 una riforma del rito.\nAlla fine del XIV secolo, le conquiste di Tamerlano misero in ginocchio la pur fiorente chiesa, riducendola a poche scarne comunit\u00e0 in Persia, Iraq, Turchia, Cipro, India e a Socotra. Di qui ebbero luogo diverse scissioni e riconciliazioni con la Chiesa di Roma, che hanno portato alle varianti cattoliche del rito originario.\nIl 6 marzo 2021 viene celebrata per la prima volta da un pontefice cattolico una messa in rito caldeo: si tratta della messa presieduta da papa Francesco presso la cattedrale di San Giuseppe a Baghdad, durante la sua visita apostolica in Iraq.\nEucaristia.\nLa celebrazione eucaristica prevede tre possibili anafore:\nLa preghiera dei due apostoli \u00e8 la forma standard, utilizzata per la maggior parte dell'anno, da cui deriva la versione malabarese.&lt;br&gt;\nLa seconda \u00e8 utilizzata durante le feste dell'Epifania, di San Giovanni Battista e dei Dottori Greci.&lt;br&gt;\nLa terza \u00e8 utilizzata dalla Domenica di Avvento alla Domenica delle Palme.\nLa liturgia eucaristica \u00e8 preceduta da una preparazione, \"ufficio della prothesis\", che include la solenne preparazione del pane, lievitato nell'uso nestoriano. La farina \u00e8 mescolata con olio e lievito sacro (\"malka\"), che - secondo la leggenda - \u00abci fu dato e tramandato dai santi padri Mar Addai e Mar Mari e Mar Tuma\u00bb. \nI Caldei cattolici utilizzano pane azzimo.\nAltri sacramenti.\nIl battesimo \u00e8 amministrato contestualmente a un'unzione, equivalente alla Cresima, come in uso in tutte le Chiese orientali.\nI nestoriani non prevedono i sacramenti della penitenza e dell'unzione degli infermi; i caldei cattolici hanno dovuto mutuare il primo dal rito latino e il secondo dai riti bizantino e siriaco-occidentale.\nCalendario liturgico.\nL'anno liturgico \u00e8 suddiviso in periodi di circa sette settimane, chiamate \"Shawu'i\": Avvento (chiamato \"Subara\", \u00abannunciazione\u00bb), Epifania, Quaresima, Pasqua, gli Apostoli, Estate, Elia e la croce, Mos\u00e9 e Dedicazione (\"Qudash idta\"). \"Mos\u00e9\" e \"Dedicazione\" constano di sole quattro settimane. Le domeniche sono perlopi\u00f9 intitolate alla \"Shawu'a\" in cui cadono, p.e. \"quarta domenica di Epifania\" o \"seconda domenica di Annunciazione\"."}
{"id": "3375707", "revid": "1305772", "url": "https://it.wikipedia.org/wiki?curid=3375707", "title": "Ror\u00e0", "text": "Ror\u00e0 pu\u00f2 riferirsi a diversi toponimi:"}
{"id": "3375710", "revid": "486946", "url": "https://it.wikipedia.org/wiki?curid=3375710", "title": "Roure (Francia)", "text": ""}
{"id": "3375716", "revid": "1652635", "url": "https://it.wikipedia.org/wiki?curid=3375716", "title": "Nicola Barbato", "text": "Militante socialista, oper\u00f2 nell'area della provincia di Palermo, ed in particolare a Piana degli Albanesi e nei comuni limitrofi all'educazione delle classi lavoratrici ed alla conduzione del movimento contadino. Tra i fondatori e dirigente del movimento dei Fasci Siciliani dei Lavoratori, movimento politico-sindacale d\u2019ispirazione socialista che, cerc\u00f2 di migliorare le misere condizioni dei lavoratori della sua gente e in generali siciliani avviando dei processi di trasformazione nei rapporti di produzione. Fu tra le massime figure del socialismo siciliano del secondo Ottocento e i primi del Novecento. \nDi lui restano numerosi scritti di carattere politico e un cospicuo numero di articoli pubblicati dai giornali socialisti e democratici dell\u2019epoca, come l\u2019Avanti, la Tribuna e la Rivista Popolare. Sulla pietra da cui teneva i comizi a Portella della Ginestra \u00e8 inciso il suo nome, mentre il museo civico di Piana degli Albanesi gli \u00e8 stato intitolato.\nBiografia.\nNicola Barbato nacque il 5 ottobre 1856, alle ore dodici, a Piana degli Albanesi (allora conosciuta come \"Piana dei Greci\") da Pap\u00e0s Giuseppe e Antonina Mandal\u00e0.\nFece gli studi presso il Seminario Italo-Albanese di Palermo. Laureatosi in medicina, la professione gli consent\u00ec di trovarsi vicino ai contadini e ai braccianti della sua comunit\u00e0, e di conoscerne i problemi e di fare una scelta politica di classe.\nOrganizz\u00f2 i Fasci siciliani dei lavoratori con Giuseppe de Felice Giuffrida. Nel maggio 1893 partecip\u00f2 a Palermo al Congresso dei Fasci siciliani in cui fu eletto componente del Comitato centrale per la provincia di Palermo (assieme a Bernardino Verro e Rosario Garibaldi Bosco).\nEletto deputato nazionale in tre legislature, carica dalla quale si dimise quando la vita parlamentare era ridotta per lui a un palliativo per l'esautoramento delle forze conservatrici istradate verso il fascismo.\nFu animatore del potente Fascio di Piana degli Albanesi che contava 2.500 soci su 9.000 abitanti, di cui oltre mille erano donne, definito da Adolfo Rossi, giornalista de La Tribuna di Roma: \nArrestato, al pari di centinaia di altri aderenti al movimento dei Fasci siciliani, sotto il Governo Crispi, anch'egli italo-albanese, fu processato da un tribunale militare di fronte al quale, il 26 aprile 1894 tenne un memorabile discorso di autodifesa:\nNonostante le proteste in tutta Italia ed anche all'estero per le pesanti condanne inflitte, Barbato e gli altri ritrovarono la libert\u00e0 solo nel 16 marzo 1896, a seguito dell'amnistia proclamata dal Governo Rudin\u00ec subentrato a quello di Francesco Crispi dopo la disfatta di Adua.\nLa ripresa della sua attivit\u00e0 politica gli caus\u00f2 comunque ulteriori problemi con le autorit\u00e0 di Polizia (che lo indicavano come \"incitatore all'odio di classe\") e con il locale capomafia Francesco Cuccia.\nIl suo impegno di militante del Partito Socialista Italiano aumenta e si estende in tutta la Sicilia. Famosi rimangono i suoi comizi a Portella della Ginestra, luogo storico di riunione dei contadini della zona, che sar\u00e0 anni dopo teatro della terribile strage.\nDopo l'assassinio del cugino Mariano Barbato e di Bernardino Verro (sindaco della vicina Corleone), per le gravi minacce mafiose, fu costretto per ordine del Partito a trasferirsi a Milano.\nContrario alla scissione comunista del gennaio 1921, nel congresso di Livorno, al quale non partecip\u00f2 personalmente, appoggi\u00f2 la linea del vecchio socialista massimalista Costantino Lazzari, cui indirizz\u00f2 una lettera.\nIl 23 maggio 1923, dopo una lunga malattia, mor\u00ec povero. L'orazione funebre fu fatta da Pietro Nenni, storico dirigente del Partito Socialista Italiano.\nIl comune di Milano concesse alla moglie Alma Bonpensiero, in considerazione delle condizioni economiche lasciatale dal Barbato, un sussidio straordinario di lire 4.550 lorde.\nLa sua traslazione a Piana degli Albanesi \u00e8 avvenuta nel 1966 per iniziativa del consiglio comunale, mentre era sindaco G. Di Modica, e i suoi resti riposano nella Cappella dei Martiri di Portella della Ginestra. "}
{"id": "3375719", "revid": "4252", "url": "https://it.wikipedia.org/wiki?curid=3375719", "title": "Rito siriaco occidentale", "text": ""}
{"id": "3375720", "revid": "767487", "url": "https://it.wikipedia.org/wiki?curid=3375720", "title": "Ronnie Clayton", "text": "Carriera.\nGioc\u00f2 in massima serie inglese con il Blackburn. Con la Nazionale prese parte ai Mondiali del 1958."}
{"id": "3375730", "revid": "154893", "url": "https://it.wikipedia.org/wiki?curid=3375730", "title": "Impianto di climatizzazione", "text": ""}
{"id": "3375731", "revid": "323742", "url": "https://it.wikipedia.org/wiki?curid=3375731", "title": "Socii e Foederati", "text": ""}
{"id": "3375735", "revid": "599013", "url": "https://it.wikipedia.org/wiki?curid=3375735", "title": "Georges Lech", "text": ""}
{"id": "3375744", "revid": "33751", "url": "https://it.wikipedia.org/wiki?curid=3375744", "title": "Qualificazioni all'AFF Championship 2007", "text": "Le qualificazioni all'AFF Championship 2007 si tennero a Bacolod City, nelle Filippine, dal 12 al 20 novembre 2006. Il Brunei fu rappresentato dai campioni della Brunei Premier League 2005-2006, il QAF FC."}
{"id": "3375746", "revid": "154893", "url": "https://it.wikipedia.org/wiki?curid=3375746", "title": "Casa confine", "text": ""}
{"id": "3375753", "revid": "1005847", "url": "https://it.wikipedia.org/wiki?curid=3375753", "title": "Presidente della Palestina", "text": "Il presidente della Palestina \u00e8 il capo dello Stato di Palestina e dell'Organizzazione per la Liberazione della Palestina. La sede della presidenza \u00e8 a Ramallah.\nIl primo presidente \u00e8 stato dal 1988 Arafat. Dalla morte di Arafat la carica \u00e8 rimasta vacante fino all'avvento di Mahm\u016bd Abb\u0101s, insediatosi come presidente nel 2009."}
{"id": "3375757", "revid": "55935", "url": "https://it.wikipedia.org/wiki?curid=3375757", "title": "Goro Dati", "text": ""}
{"id": "3375759", "revid": "287204", "url": "https://it.wikipedia.org/wiki?curid=3375759", "title": "Tre operai", "text": "Tre operai \u00e8 un romanzo di Carlo Bernari, pubblicato per la prima volta nel 1934.\nIl romanzo descrive le sofferenze e i fallimenti, sullo sfondo delle lotte operaie dei primi decenni del 1900, di due uomini e della donna che le vicende della vita li porta a condividere.\nTrama.\nLa vicenda si svolge a Napoli, negli anni 1910-1920.\nI Luigi Barrin \u00e8 capo operaio in una lavanderia. Fa assumere anche il figlio Teodoro, che vi lavora svogliato e deluso dalla paga. In lavanderia Teodoro conosce Anna Giordano, ragazza magra e gracile, che poi gli presenta la sorella Maria, dal fisico pi\u00f9 prosperoso e di carattere gioviale. Le due ragazze vivono insieme in un appartamento.\nII/III/IV Dopo una sola settimana, Teodoro viene licenziato. Pensa continuamente a Maria, pur continuando a frequentare Anna; \u00e8 stanco della sua vita, gli capita di uscire di casa di notte e vagare senza meta per la citt\u00e0. Cerca inutilmente denaro e un nuovo lavoro per poco tempo, finch\u00e9 trova ospitalit\u00e0 a casa delle ragazze.\nV/VI Teodoro trascorre le sue giornate leggendo libri sul socialismo, ma continua a sentirsi un peso. Spesso provoca liti tra le due sorelle. Anna \u00e8 un tipo serio e attaccata al lavoro, mentre Maria, pi\u00f9 frivola, non lavora, e accetta volentieri la compagnia di chi pu\u00f2 farla divertire. In Anna nasce una certa gelosia nei confronti della sorella, ma non pu\u00f2 fare a meno di Teodoro, che spesso minaccia di andarsene.\nVII Quando Teodoro, mesi dopo, torna dai suoi per una visita, trova il padre malato di pleurite e la madre in preda allo sconforto. Decide di partire per Taranto con Marco De Martino, un fuochista conosciuto in lavanderia che \u00e8 stato a sua volta licenziato. Marco ha una raccomandazione che dovrebbe consentirgli, a Taranto, di ottenere aiuto da un personaggio influente.\nVIII Anna, rimasta sola, va a cercare fortuna a Roma. Senza lavoro e senza soldi, si reca in un dormitorio, dove \u00e8 costretta a dormire nello stesso letto di una donna conosciuta poco prima in un bar. Nello stanzone entra un uomo che cerca di derubare le donne nel sonno.\nIX A Taranto, il destinatario della raccomandazione \u00e8 un barbiere, Catello, che riesce a trovare lavoro in un cantiere navale solo a Marco. Presso il barbiere vive una donna settentrionale, la sua amante Elisa, che Teodoro cerca di corteggiare. Dopo qualche tempo, Catello dice a Teodoro di avere trovato qualcosa anche per lui.\nX Teodoro, quasi senza rendersene conto, diventa un rivoluzionario, viene arruolato nella propaganda contro la guerra e finisce a Reggio a distribuire manifesti. Trovato in possesso di due pistole, viene arrestato e riceve un foglio di via per il fronte. Apprende della morte del padre da una lettera di sua madre.\nXI Ottenuto il congedo, ancora con l'aiuto di Catello, Teodoro trova un posto in una fabbrica di Crotone, dove ritorna a fare propaganda socialista. I colleghi di lavoro lo vedono come una straniero e non lo comprendono. Teodoro viene nuovamente licenziato.\nXII A Roma, Anna non ha pi\u00f9 notizie di Teodoro. Trova lavoro come maschera in un cinema e conosce Giorgio Russo, un operaio attivo nel sindacato, dal quale ha poi un figlio, Pippetto, nato dopo un parto difficile e cresciuto di salute malferma.\nXIII Teodoro si rivolge a Catello per avere ancora aiuto, ma la lettera finisce nelle mani di Elisa, che si reca a Crotone. Qui \u00e8 in corso uno sciopero contro una nuova tassa sulle baracche in cui vivono gli operai, e Catello \u00e8 in rotta con i colleghi di partito, che lo giudicano troppo rivoluzionarie le sue posizioni. I suoi compagni gli perquisiscono persino la casa per cercare materiale di propaganda, e lo trovano con Elisa, deridendolo. Teodoro finisce in un agguato: per difendersi colpisce uno degli assalitori, e fugge lasciando Elisa nelle loro mani, col dubbio che il ferito sia morto. Torna a Napoli, dove scopre che la madre \u00e8 morta.\nXIV Anche Anna \u00e8 tornata a Napoli, dove vive con l'aiuto di Maria, dopo essersi separata da Giorgio. Anna rivede Marco De Martino, tornato in citt\u00e0 dopo la guerra, e si lega a lui sperando in un aiuto economico. Pippetto, sempre pi\u00f9 debole di salute, muore, e peggiora anche la salute di Anna.\nXV Con un sotterfugio, Teodoro si fa assumere in una fabbrica di conserve, dove si tiene lontano dalla politica. Un anno dopo la morte di Pippetto, Teodoro va a trovare Maria, che ora vive con un avvocato che un tempo la corteggiava, e rivede anche Anna. La rivelazione del legame con Marco, da cui non ha ricevuto aiuto a Taranto, dapprima lo irrita, poi i due si riappacificano. Per aiutare Anna, che sta sempre peggio, affittano, in tre una casa su una spiaggia tra Castellammare e Torre Annunziata. Marco \u00e8 disoccupato, ma spera di riuscire a vendere un brevetto per uno scambio ferroviario.\nXVI Marco, abbandonata l'idea del brevetto, si impiega in un'acciaieria e torna attivo nel sindacato, mentre Teodoro, temendo che riemerga l'episodio di Crotone, se ne tiene alla larga. La convivenza a tre crea continui litigi e Anna, attratta dal carattere pi\u00f9 posato di Teodoro, va peggiorando. Marco convince Teodoro a riprendere la lotta sindacale, e per questo il giorno seguente, \u00e8 l'agosto del 1921, vanno insieme in citt\u00e0; Anna, rimasta sola, si sente male.\nXVII Marco e Teodoro organizzano uno sciopero che si trasforma in occupazione. Teodoro, infiltratosi, resta in fabbrica, mentre Marco torna da Anna. Trova la porta chiusa e la deve sfondare per entrare, trovando Anna morta. Vorrebbe tornare da Teodoro per dargli la notizia, ma non riesce ad entrare nella fabbrica occupata, ed \u00e8 costretto ad avvertirlo gridando da lontano. Intanto lo sciopero va verso il fallimento; Teodoro litiga con un compagno e lo ferisce, e quando la fabbrica viene sgomberata \u00e8 arrestato per questo ferimento, oltre che per la storia di Crotone e per motivi politici. Marco, temendo che lo si accusi per la morte di Anna, anche se \u00e8 stato accertato che \u00e8 dovuta a cause naturali, fugge.\nXVIII Uscito dal carcere, Teodoro vaga per le vie di Napoli, poi si rifugia per la notte in un piroscafo dismesso. Al mattino gli operai addetti alla demolizione lo svegliano e gli regalano un po' di denaro. In un parco, una prostituta, con la scusa di una sigaretta, abborda Teodoro, lo porta a casa sua e, vedendolo sporco, gli prepara l'occorrente per lavarsi. Teodoro, sfinito e preoccupato perch\u00e9 non ha soldi per pagare la donna, si accascia su una sedia e si addormenta, sognando gli uomini del piroscafo."}
{"id": "3375763", "revid": "1543377", "url": "https://it.wikipedia.org/wiki?curid=3375763", "title": "Rito alessandrino", "text": "Il rito alessandrino \u00e8 un rito liturgico del cristianesimo, noto anche come Liturgia di San Marco. Il rito condivide elementi della liturgia di San Basilio e delle liturgie di Cirillo di Alessandria e Gregorio Nazianzeno. La Liturgia di San Cirillo il Grande, in particolare, \u00e8 una modifica della prima liturgia alessandrina attribuita all'apostolo Marco, considerato dalla tradizione come il primo vescovo di Alessandria d'Egitto.\nIl rito alessandrino si suddivide in due sotto-riti.\nIl rito copto \u00e8 nord-africano, caratteristico principalmente dell'Egitto e usa appunto la lingua copta come lingua liturgica; \u00e8 in uso, con le dovute differenze, tanto nella Chiesa ortodossa copta quanto nella Chiesa cattolica copta.\nIl rito ge'ez \u00e8 est-africano, in lingua omonima, utilizzato soprattutto in Etiopia, Eritrea e Somalia, dalla Chiesa ortodossa etiopica, dalla Chiesa ortodossa eritrea, dalla Chiesa cattolica etiope e dalla Chiesa cattolica eritrea."}
{"id": "3375770", "revid": "287204", "url": "https://it.wikipedia.org/wiki?curid=3375770", "title": "Sartini", "text": "Sartini \u00e8 un cognome italiano che pu\u00f2 riferirsi a:"}
{"id": "3375771", "revid": "1543377", "url": "https://it.wikipedia.org/wiki?curid=3375771", "title": "Atlante occidentale", "text": "Atlante occidentale \u00e8 un romanzo di Daniele Del Giudice, scritto nel 1985 in cui, tramite i continui rimandi alla scienza e alla scrittura, generati dal legame tra i due protagonisti, si analizzano gli effetti e le influenze sul mondo esterno generati dall'una e dall'altra. Tra gli altri elementi tipici dello scrittore, qui si ritrovano in particolare le descrizioni della luce e del volo. Utilizzando in modo puntuale ed appropriato un gran numero di termini tecnico-scientifici, nell'opera ci si pone un interrogativo sia sui limiti del \"nuovo razionalismo\" (tema gi\u00e0 sollevato da Italo Calvino) sia sulla capacit\u00e0 della letteratura di cogliere la profonda complessit\u00e0 del reale.\nTrama.\nPietro Brahe \u00e8 un fisico ricercatore al CERN di Ginevra. Ira Epstein \u00e8 un famoso scrittore. La comune passione per il volo e il pilotaggio di piccoli aerei li porta a conoscersi quando Epstein, con una manovra azzardata, sfiora l'aereo di Brahe e gli impedisce il decollo. Brahe vive con Eileen, inglese, e Sarad, indiano. Tra gli amici e frequentatori di Brahe vi sono i colleghi R\u00fcdiger, tedesco, e Wang, cinese, col quale Brahe ha discussioni a causa di un rivelatore per gli esperimenti. Epstein vive invece in una villa in affitto, con un giardiniere e l'assistente Gilda. Tra Epstein e Brahe nasce un'attrazione reciproca. Epstein \u00e8 affascinato dagli esperimenti di Brahe e dalla descrizione della materia che da essi scaturisce; Brahe, che sente che la scrittura pu\u00f2 arricchire gli esperimenti con memoria ed emozioni, acquista i libri di Epstein.\nI due cominciano a frequentarsi, visitano Ginevra con R\u00fcdiger e Gilda, fanno un volo insieme. Nasce un'amicizia tra Brahe e Gilda, che trascorrono una giornata insieme tra Ginevra e una villa-castello chiamata Voltaire. Una sera, nella villa di Epstein, guardano uno spettacolo di fuochi d'artificio, che Epstein riesce a descrivere da vero scrittore con fantasiose immagini. Epstein, \u00e8 attratto dal nuovo tipo di percezione legato al lavoro di ricerca di Brahe, poich\u00e9 nei suoi libri hanno un ruolo importante gli oggetti ed egli vorrebbe imparare a \u00abvedere oltre la forma\u00bb. Epstein annuncia a Brahe che partir\u00e0 per la Germania. Proprio il giorno della partenza, Brahe fa un'importante scoperta e corre alla stazione a salutare l'amico, che nel frattempo ha saputo di avere vinto un importante premio.\nRiconoscimenti.\nIl romanzo ha vinto nel 1986 il Premio letterario Giovanni Comisso per la Narrativa e il Premio Bergamo."}
{"id": "3375775", "revid": "2730", "url": "https://it.wikipedia.org/wiki?curid=3375775", "title": "Medaglia Spingarn", "text": "La medaglia Spingarn \u00e8 un riconoscimento annuale della National Association for the Advancement of Colored People (NAACP) la medaglia prende il nome da Joel Elias Spingarn. Martin Luther King fu il premiato pi\u00f9 giovane"}
{"id": "3375782", "revid": "125832671", "url": "https://it.wikipedia.org/wiki?curid=3375782", "title": "Elimination Chamber (WWE)", "text": "Elimination Chamber \u00e8 uno degli eventi a pagamento organizzati annualmente dalla WWE.\nNei suoi primi anni di vita, l'evento ha presentato come incontri principali due Elimination Chamber match: uno per il WWE Championship ed uno per il World Heavyweight Championship. Nell'edizione 2014, in seguito all'unificazione dei titoli massimi, si \u00e8 invece svolto un solo Elimination Chamber valido per il WWE World Heavyweight Championship. Dopo un anno di assenza nel 2016, l'evento \u00e8 ritornato in calendario nel 2017 nel mese di febbraio. L'edizione 2018 \u00e8 stata la prima in cui si \u00e8 disputato un Elimination Chamber match femminile, mentre nell'edizione 2020 non sono stati messi in palio i titoli mondiali.\nIn Germania, l'evento \u00e8 conosciuto come \"No Escape\" per evitare associazioni con le camere a gas utilizzate durante la seconda guerra mondiale.\nElimination Chamber match.\nQuesto \u00e8 uno dei match pi\u00f9 violenti della disciplina e viene utilizzato solamente in WWE. In una gabbia circolare d'acciaio di 16 tonnellate, formata da circa due migliaia di catene, sono racchiusi sia il ring che quattro celle semicircolari di plexiglas, posizionate dietro ai paletti del ring stesso. A questo match partecipano sei wrestler: quattro vengono chiusi nelle celle agli angoli del ring, mentre gli altri due iniziano l'incontro. Ad ogni intervallo di tempo prestabilito (tra i due e i cinque minuti) uno dei quattro fari posizionati sul soffitto dell'arena illumina una cella, indicando qual \u00e8 quella che deve essere aperta; il procedimento si ripete per altre tre volte, fino a quando tutte le celle vengono aperte. Generalmente nei show antecedenti all'evento vengono svolti dei match per determinare i partecipanti; essi vengono sconfitti per sottomissione o schienamento, e vince l'incontro l'ultimo wrestler rimasto dei sei: il nome Elimination Chamber (Camera dell'Eliminazione) deriva proprio dal metodo di vittoria. Nel 2018 \u00e8 stato per la prima volta disputato un Elimination Chamber match con sette partecipanti: le regole sono sempre le stesse, con l'unica differenza che ad iniziare il match sono tre wrestler, invece che i soliti due. Dal 2008 l'Elimination Chamber \u00e8 diventato uno dei match pi\u00f9 importanti della federazione in quanto i campioni uscenti saranno coloro che combatteranno a Wrestlemania. Triple H detiene il record assoluto di Elimination Chamber match vinti, con quattro affermazioni su sei partecipazioni, seguito da John Cena con tre vittorie su sette. Chris Jericho detiene il record assoluto per il maggior numero di presenze all'interno dell'Elimination Chamber, con ben otto partecipazioni."}
{"id": "3375787", "revid": "298229", "url": "https://it.wikipedia.org/wiki?curid=3375787", "title": "Elimination Chamber 2011", "text": "Elimination Chamber 2011 \u00e8 stata la seconda edizione dell'omonimo evento in pay-per-view prodotto annualmente dalla World Wrestling Entertainment. L'evento si \u00e8 svolto il 20 febbraio 2011 all'Oracle Arena di Oakland.\nStoryline.\nNella puntata di \"Raw\" del 31 gennaio Jerry Lawler ha vinto un Raw Rumble match dopo aver eliminato per ultimo King Sheamus, diventando cos\u00ec il contendente n\u00b01 del WWE Champion The Miz. Un match tra The Miz e Lawler con in palio il WWE Championship \u00e8 stato poi sancito per Elimination Chamber.\nNella puntata di \"SmackDown\" del 4 febbraio \u00e8 stato annunciato un Elimination Chamber match con in palio il World Heavyweight Championship di Edge per Elimination Chamber. Pi\u00f9 avanti, la sera stessa, Drew McIntyre (sconfiggendo l'Intercontinental Champion Kofi Kingston), Rey Mysterio (sconfiggendo Jack Swagger), Kane (sconfiggendo Chavo Guerrero) e Wade Barrett (sconfiggendo Big Show) hanno vinto i loro rispettivi incontri per qualificarsi all'omonimo match di Elimination Chamber, mentre Dolph Ziggler (che era stato sconfitto da Edge alla Royal Rumble) \u00e8 stato poi direttamente nominato dalla consulente dello show, Vickie Guerrero, come ultimo partecipante. Nella puntata di \"SmackDown\" del 18 febbraio la Guerrero, dopo che Edge aveva colpito Ziggler con la \"Spear\" proibita la settimana precedente, ha privato Edge del titolo per poi assegnarlo a Ziggler, che ha cos\u00ec conquistato il World Heavyweight Championship per la prima volta, diventando il nuovo campione. Poco dopo, il rientrante General Manager di \"SmackDown\", Theodore Long, ha tuttavia reso il titolo di Ziggler vacante per poi indire un immediato incontro tra Ziggler stesso e Edge, vinto poi da quest'ultimo, il quale lo ha riconquistato per la settima volta. Successivamente, dopo aver licenziato la Guerrero dal ruolo di sua consulente, Long ha anche estromesso Ziggler dall'omonimo match di Elimination Chamber, sostituendolo poi con Big Show.\nNella puntata di \"Raw\" del 31 gennaio il General Manager anonimo ha annunciato un Elimination Chamber match per l'omonimo evento con in palio lo status di contendente n\u00b01 al WWE Championship per WrestleMania XXVII, nominando poi CM Punk, Randy Orton, King Sheamus, John Morrison, John Cena e R-Truth come partecipanti all'incontro.\nNella puntata di \"SmackDown\" del 4 febbraio l'Intercontinental Champion Kofi Kingston \u00e8 intervenuto per salvare Hornswoggle dall'attacco di Alberto Del Rio, vincitore del Royal Rumble match, con quest'ultimo che lo ha tuttavia brutalmente colpito con una kendo stick. Nella puntata di \"SmackDown\" dell'11 febbraio, dopo che Kingston aveva colpito Del Rio con una kendo stick per vendicarsi dell'attacco subito la settimana prima, \u00e8 stato annunciato un match tra i due per Elimination Chamber, senza per\u00f2 il titolo di Kingston in palio.\nNella puntata di \"SmackDown\" del 4 febbraio il Corre (Heath Slater e Justin Gabriel) ha sconfitto i WWE Tag Team Champions Santino Marella e Vladimir Kozlov in un incontro non titolato, ottenendo cos\u00ec un match per i loro titoli di coppia. Un match per il WWE Tag Team Championship tra Marella e Kozlov contro il Corre \u00e8 stato poi sancito per Elimination Chamber."}
{"id": "3375788", "revid": "276491", "url": "https://it.wikipedia.org/wiki?curid=3375788", "title": "Pietro di Gondi", "text": ""}
{"id": "3375794", "revid": "729019", "url": "https://it.wikipedia.org/wiki?curid=3375794", "title": "Razzie Awards 2010", "text": "La 31\u00aa edizione dei Razzie Awards si \u00e8 svolta il 26 febbraio 2011 all'interno del Barnsdall Gallery Theatre di Hollywood, per premiare i peggiori film dell'anno 2010. Le candidature erano state annunciate un mese prima, il 24 gennaio, il giorno prima delle candidature ai Premi Oscar 2011, com'\u00e8 da tradizione per i Razzie Award. \"L'ultimo dominatore dell'aria\" \u00e8 stato il maggiore vincitore del 2010, con cinque premi, incluso il peggior film.\nIl film del 2010 pi\u00f9 premiato \u00e8 stato \"L'ultimo dominatore dell'aria\", mentre i pi\u00f9 nominati sono stati \"L'ultimo dominatore dell'aria\" e \"\", candidati a nove premi, seguito da \"Sex and the City 2\" con sette, e \"Appuntamento con l'amore\", \"Il cacciatore di ex\" e \"Mordimi\" con quattro nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "3375804", "revid": "287204", "url": "https://it.wikipedia.org/wiki?curid=3375804", "title": "Elimination Chamber match", "text": ""}
{"id": "3375809", "revid": "1517079", "url": "https://it.wikipedia.org/wiki?curid=3375809", "title": "Presidente dell'Abcasia", "text": "Il presidente dell'Abcasia \u00e8 il capo di Stato della \"de facto\" Repubblica di Abcasia.\nElezione.\nSecondo la legge costituzionale riguardante le elezioni presidenziali, i candidati alla presidenza devono essere cittadini della repubblica abcasa in possesso del diritto di voto, di nazionalit\u00e0 abcasa, in grado di parlare liberamente la lingua ufficiale dello stato (l'abcaso), che abbiano non meno di 35 anni e non pi\u00f9 di 65 e che abbiano risieduto stabilmente in Abcasia nel corso dei 5 anni precedenti le elezioni.\nIl presidente dell'Abcasia viene eletto per 5 anni. Una stessa persona non pu\u00f2 essere eletta presidente per pi\u00f9 di due mandati consecutivi. Contemporaneamente al presidente, si elegge anche il vicepresidente, il cui nome \u00e8 espresso dal candidato presidente.\nSecondo la legge abcasa, per vincere al primo turno un candidato deve ottenere il 50% pi\u00f9 uno dei voti validi. Se questo non avviene, \u00e8 previsto un secondo turno a due settimane di distanza.\nIn seguito alle modifiche del codice elettorale realizzate nell'ottobre 2009, sar\u00e0 possibile votare solo con i passaporti di cittadino della Repubblica di Abcasia. \u00c8 previsto infatti che si effettui un timbro alla pagina 17 del passaporto abcaso al momento in cui viene consegnata la scheda elettorale."}
{"id": "3375811", "revid": "223320", "url": "https://it.wikipedia.org/wiki?curid=3375811", "title": "Peone primo", "text": ""}
{"id": "3375821", "revid": "767487", "url": "https://it.wikipedia.org/wiki?curid=3375821", "title": "Sotto un tetto di stelle", "text": "Sotto un tetto di stelle (\"Starlight Hotel\") \u00e8 un film neozelandese del 1987 diretto da Sam Pillsbury. \u00c8 interpretato da Bruce Phillips, Greer Robson e Peter Phelps.\nIl film \u00e8 stato girato nella regione del South Island. La prima visione italiana, sulle reti del circuito Odeon, risale a marted\u00ec 3 ottobre 1989, in prima serata.\nTrama.\nNuova Zelanda, 1930. La Grande Depressione, notevole anche laggi\u00f9, costringe Dave Marshall (Phillips) a trasferirsi nelle grandi citt\u00e0 del Nord per cercare fortuna. La figlia Kate (Robson), non volendo restare con gli zii, lo segue. Durante il viaggio incontra Patrick (Phelps)."}
{"id": "3375822", "revid": "716642", "url": "https://it.wikipedia.org/wiki?curid=3375822", "title": "Roy McFarland", "text": "Caratteristiche tecniche.\n\u00c8 stato un difensore centrale.\nCarriera.\nGioc\u00f2 per oltre un decennio nella massima serie inglese con il Derby County, con il quale vinse il campionato nel 1972 e nel 1975."}
{"id": "3375828", "revid": "204012", "url": "https://it.wikipedia.org/wiki?curid=3375828", "title": "Spingarn Medal", "text": ""}
{"id": "3375829", "revid": "767487", "url": "https://it.wikipedia.org/wiki?curid=3375829", "title": "Joe Bradford", "text": "Carriera.\nJoe Bradford \u00e8 il miglior marcatore nella storia del Birmingham City."}
{"id": "3375832", "revid": "125326822", "url": "https://it.wikipedia.org/wiki?curid=3375832", "title": "Francesco Dal Bosco", "text": "Biografia.\nDal 1976 al 1983, in coppia con Fabrizio Varesco, \u00e8 tra i protagonisti della scena teatrale d'avanguardia italiana, realizzando numerosi spettacoli in teatri e gallerie d'arte in Italia e in Europa (tra gli altri: Beat '72, Galleria Nazionale d\u2019Arte Moderna, Palazzo delle Esposizioni a Roma; Out-Off, Accademia di Brera, Castello Sforzesco a Milano; Institute of Contemporary Art, Londra).\nNel 1982 \u00e8 tra i fondatori della cooperativa romana Missione Impossibile, che organizza nello stesso anno il festival \"Ladri di Cinema\". Sempre nel 1982 gira in tre giorni a Bologna il lungometraggio \"La notte che vola\", presentato ai Festival di Salsomaggiore e di Rotterdam. Questo film vince il premio miglior film di ricerca al festival Filmaker di Milano e viene proiettato alla Cin\u00e8math\u00e9que francais di Parigi.\nNel 1991 dirige, in coppia con Stefano Consiglio, \"La camera da letto\", un film di tre ore che vede Attilio Bertolucci leggere integralmente il suo poema omonimo davanti alla cinepresa. Il film viene proiettato al Festival di Venezia nel 1992 in quattro serate e viene mandato in onda da \"Fuori Orario\", su RAI3, in una trasmissione non stop che dura una notte intera.\nNel 1993 dirige il video \"Francis Bacon\", trasmesso da RAI1 e pubblicato in VHS da Electa. Nel 1994 \u00e8 il video \"23 songs from the home\" presentato al Festival di Venezia e all'Istituto di Cultura di Toronto (Canada) nello stesso anno. \nPubblica con Daniele Costantini nel 1995, per Pratiche Editrice, il libro- intervista \"Nuovo Cinema inferno\", sul cinema di Dario Argento.\nNel 2001 \u00e8 ai Festival di Berlino, Edimburgo, Brisbane, Singapore, Manila con il lungometraggio \"Commesso Viaggiatore\", interpretato da Claudio Bigagli e Maddalena Crippa.\nDel 2003 \u00e8 il documentario \"Jackson song\", video ufficiale della mostra di Jackson Pollock al Museo Correr di Venezia dello stesso anno.\nNel 2005 e 2006 filma per il Centro Servizi Culturali S.Chiara di Trento i reading di Lawrence Ferlinghetti e Jack Hirschman. Sempre nel 2006, presenta al Festival di Pesaro il video \"Niente \u00e8 vero Tutto \u00e8 Permesso\".\nNel 2008 realizza a Roma il film \"Apocalisse\", presentato al Religion Today Film Festival Trento e al CINESPI di Louvain La Neuve, Belgio.\nNel 2012 firma con Stefano Consiglio il documentario \"Il Centro\", prodotto con la BiBi Film di Roma e RAI3.\nParallelamente realizza nel corso degli anni numerosi video non narrativi, visibili su Internet sulla morte della nonna michelae collabora saltuariamente con la rivista online Nazione Indiana.\nMor\u00ec il 9 gennaio 2019 all'et\u00e0 di 63 anni. I funerali si tennero l'11 gennaio successivo."}
{"id": "3375833", "revid": "212348", "url": "https://it.wikipedia.org/wiki?curid=3375833", "title": "Saiyuki Gaiden", "text": ""}
{"id": "3375835", "revid": "212348", "url": "https://it.wikipedia.org/wiki?curid=3375835", "title": "Saiyuki Reload Blast", "text": ""}
{"id": "3375836", "revid": "247222", "url": "https://it.wikipedia.org/wiki?curid=3375836", "title": "Mora (metrica)", "text": ""}
{"id": "3375838", "revid": "212348", "url": "https://it.wikipedia.org/wiki?curid=3375838", "title": "Saiyuki Ibun", "text": ""}
{"id": "3375839", "revid": "2033069", "url": "https://it.wikipedia.org/wiki?curid=3375839", "title": "Detroit 1-8-7", "text": "Detroit 1-8-7 \u00e8 una serie televisiva poliziesca statunitense creata da Jason Richman per la ABC. La serie segue le vicende della squadra omicidi della polizia di Detroit, capitana dal Detective Louis Fitch, interpretato da Michael Imperioli.\nInizialmente concepita come un \"mockumentary\", per dare al tutto un impatto pi\u00f9 crudo e realista, la serie \u00e8 stata in seguito modificata optando per uno stile narrativo tradizionale. La serie ha debuttato sulla ABC il 21 settembre 2010 ed \u00e8 stata cancellata il 13 maggio 2011, dopo diciotto episodi trasmessi.\nLa serie ha debuttato in Italia sul canale Fox Crime a partire dal 4 marzo 2011.\nDistribuzione.\nEdizione italiana.\nIl doppiaggio italiano venne eseguito dalla Dubbing Brothers."}
{"id": "3375840", "revid": "71433", "url": "https://it.wikipedia.org/wiki?curid=3375840", "title": "Detroit 187", "text": ""}
{"id": "3375841", "revid": "212348", "url": "https://it.wikipedia.org/wiki?curid=3375841", "title": "Saiyuki Requiem", "text": ""}
{"id": "3375848", "revid": "93459449", "url": "https://it.wikipedia.org/wiki?curid=3375848", "title": "Episodi di Detroit 1-8-7", "text": "La prima ed unica stagione della serie televisiva Detroit 1-8-7 viene trasmessa in prima visione sulla ABC dal 21 settembre 2010 al 20 marzo 2011.\nIn Italia la serie \u00e8 stata trasmessa sul canale Fox Crime dal 4 marzo al 1\u00ba luglio 2011."}
{"id": "3375851", "revid": "108366", "url": "https://it.wikipedia.org/wiki?curid=3375851", "title": "Saiyuki Reload Burial", "text": ""}
{"id": "3375854", "revid": "118365590", "url": "https://it.wikipedia.org/wiki?curid=3375854", "title": "Ernesto Franceschi (hockeista su ghiaccio)", "text": "Giocatore della Sportivi Ghiaccio Cortina vince nel 1964 il campionato italiano di hockey su ghiaccio.\nDiventa poi proprietario di un albergo a Cortina."}
{"id": "3375860", "revid": "254059", "url": "https://it.wikipedia.org/wiki?curid=3375860", "title": "Luigi Pesci", "text": "Biografia.\nNato a Castel Goffredo nel 1819, cattolico e ammogliato senza figli, fu esattore a Castiglione delle Stiviere e ader\u00ec sin dall'inizio alla causa risorgimentale. Da lui part\u00ec la scoperta della congiura mantovana anti austriaca che culmin\u00f2 con i Martiri di Belfiore. Il 1\u00ba gennaio 1852, durante una perquisizione per scoprire delle banconote false, nella sua abitazione a Castiglione il commissario Filippo Rossi rinvenne casualmente in un portapenne una cartella del prestito nazionale di Mazzini. Fu arrestato e incarcerato e confess\u00f2 di avere avuto la cartella da don Ferdinando Bosio, professore del Seminario vescovile di Mantova che, anch'egli arrestato, fece il nome di don Enrico Tazzoli, coordinatore del movimento. Pesci fu scarcerato in forza dell'amnistia nel 1853."}
{"id": "3375861", "revid": "108366", "url": "https://it.wikipedia.org/wiki?curid=3375861", "title": "Episodi di Saiyuki Gens\u014dmaden", "text": ""}
{"id": "3375862", "revid": "834", "url": "https://it.wikipedia.org/wiki?curid=3375862", "title": "Betws-y-Coed", "text": " \nBetws-y-Coed (pron.: /\u02c8b\u025bt\u028as \u0259 \u02c8k\u0254\u0268d /; 500 ab. ca.) \u00e8 una comunit\u00e0 del Galles nord-occidentale, appartenente al distretto di contea di Conwy e situata alla confluenza dei fiumi Llugwy e Lledr con il fiume Conwy, nella parte nord-orientale del Parco Nazionale di Snowdonia, di cui costituisce anche il centro principale.\nGeografia fisica.\nCollocazione.\nIl villaggio di Betws-y-Coed si trova all'incirca a met\u00e0 strada tra Bethesda e Cerrigydrudion (rispettivamente a sud-est della prima e a nord-ovest della seconda) e tra Llanrwst e Dolwyddelan (rispettivamente a sud della prima e a nord-est della seconda). \u00c8 inoltre situato a ca. 25\u00a0km a sud di Conwy e a ca. 20\u00a0km a nord-est dell'ex-citt\u00e0 mineraria di Blaenau Ffestiniog.\nSociet\u00e0.\nEvoluzione demografica.\nAl censimento del 2001, il villaggio di Betws-y-Coed contava una popolazione di 534 abitanti, di cui 285 donne e 249 uomini.\nEtimologia.\nIl toponimo\" Betws-y-Coed\" significa letteralmente \"Casa di preghiera nel bosco\": il termine \"betws\" deriva infatti dall'antico inglese \"bed-hus\", ovvero \"casa di preghiera\".\nEdifici e luoghi d'interesse.\nTra gli edifici e i luoghi d'interesse della citt\u00e0 figurano:\nNei dintorni, si trovano anche le cascate note come \"Swallow Falls\" (in gallese: \"Rhaeadr Ewynnol\")."}
{"id": "3375863", "revid": "212348", "url": "https://it.wikipedia.org/wiki?curid=3375863", "title": "Saiyuki - La leggenda del demone dell'illusione", "text": ""}
{"id": "3375864", "revid": "253269", "url": "https://it.wikipedia.org/wiki?curid=3375864", "title": "Jean-Jacques Beineix", "text": "Biografia.\nInizi\u00f2 la sua carriera come aiuto regista di Jean Becker. Il suo film \"Betty Blue\" (1986) venne candidato all'Oscar per il miglior film straniero nel 1987 e al Premio C\u00e9sar per il miglior film.\nNel 1984 fond\u00f2 una propria compagnia di produzione cinematografica denominata Cargo Films.\nFu nel 1989 il regista di \"IP5 - L'isola dei pachidermi\", l'ultimo film interpretato da Yves Montand, morto due anni dopo.\n\u00c8 morto nel 2022, all'et\u00e0 di 75 anni, a seguito di una leucemia."}
{"id": "3375867", "revid": "125078478", "url": "https://it.wikipedia.org/wiki?curid=3375867", "title": "SS Athenia", "text": "La SS Athenia \u00e8 stata una nave a vapore, protagonista del primo affondamento da parte di un sommergibile tedesco durante la battaglia dell'Atlantico. La nave, varata nel 1923, era usata sulla linea tra Inghilterra e Canada, e d'inverno come nave da crociera. Era dotata di turbine a vapore che tramite le sue due eliche le conferivano una velocit\u00e0 massima di 15 nodi. Il suo affondamento venne fortemente enfatizzato dai giornali inglesi.\nAffondamento.\nIl 3 settembre 1939 alle 16:30, l'\"U-30\", comandato da Fritz-Julius Lemp, di pattuglia a nordovest dell'Irlanda, avvist\u00f2 la \"Athenia\" che zigzagava e la identific\u00f2 per una grossa nave passeggeri di linea diretta a ovest; dopo l'identificazione s'immerse e fece rotta di intercettazione. Le regole di ingaggio emanate da Hitler dopo l'attacco alla Polonia erano precise: non attaccare navi mercantili, non attaccare navi da battaglia nemiche per non infliggere umiliazioni non necessarie, non attaccare navi francesi se non per autodifesa. Quando il sommergibile riemerse alle ore 19:00, alla visione periscopica la nave non era illuminata nel buio incombente del tramonto, oltre a zigzagare ad alta velocit\u00e0, e questo la fece considerare un mercantile armato, un cosiddetto \"Armed Merchant Cruiser\", da parte di Lemp. Il primo attacco, effettuato con due siluri, ebbe l'effetto di bloccare la nave col primo di essi, mentre il secondo non s'innesc\u00f2, cosa comune tra i siluri tedeschi dell'epoca. Temendo una reazione, l'\"U-30\" s'immerse e pass\u00f2 dall'altro lato della nave, poi alla luce della luna sped\u00ec un terzo siluro che fall\u00ec anch'esso; a quel punto il comandante tedesco osserv\u00f2 con attenzione la sagoma e identific\u00f2 la nave come la SS \"Athenia\" della Donaldson Line, che non risultava nell'elenco degli AMC britannici; a questo punto, Lemp senza riportare l'accaduto al \"Befehlshaber der Unterseeboote\" (comandante degli U-Boot) Doenitz diede l'ordine di immersione e and\u00f2 via.\nIl segnale di soccorso venne raccolto dall'Ammiragliato britannico che invi\u00f2 nella zona le navi da guerra disponibili e quelle civili nell'area. Tra esse una nave cisterna norvegese, la \"Knute Nelson\", e il lussuosissimo yacht a motore, il \"Southern Cross\", del magnate svedese Axel Wenner-Gren. La nave affond\u00f2 dopo quattordici ore e i 1418 tra passeggeri ed equipaggio poterono calarsi ordinatamente nelle lance; oltre ai pochi morti per l'esplosione del siluro, principalmente in sala macchine, vi furono 50 morti in una scialuppa fatta a pezzi dalle eliche della nave cisterna e altri 10 per una collisione di un'altra scialuppa con lo yacht. In totale le vittime furono 98 passeggeri e 19 membri dell'equipaggio.\nConseguenze.\nLa Germania, forte anche di un'immediata inchiesta dell'ammiraglio Raeder dalla quale non risultavano sommergibili tedeschi presenti nel raggio di 75 miglia nautiche dal punto dell'affondamento, sment\u00ec il suo presunto coinvolgimento, anche se altre fonti riportano che Doenitz si fosse reso immediatamente conto, senza bisogno di rapporto da parte di Lemp, della presenza di una unit\u00e0 tedesca in area. Comunque venne deciso di evitare la corte marziale a Lemp, tenendo conto anche dei suoi risultati in quella crociera: tre mercantili affondati e due aerei abbattuti (ma Lemp recuper\u00f2 i piloti e li deposit\u00f2 in Islanda). Inoltre aveva subito un attacco con cariche di profondit\u00e0 e riportato il battello alla base nonostante i pesanti danni. Pertanto il libro di bordo dell'\"U-30\" venne alterato e un velo ufficiale venne steso sulla faccenda.\nIn seguito all'affondamento dell'\"Athenia\", alcuni circoli anti-inglesi e simpatizzanti per l'Asse affermarono che l'attacco fosse stato un \"false flag\". Ad esempio, un editore del giornale italofono di Boston, \"Italian News\", sostenne che la nave fosse stata affondata da mine inglesi, per spingere l'opinione pubblica statunitense ad odiare l'Asse."}
{"id": "3375868", "revid": "298229", "url": "https://it.wikipedia.org/wiki?curid=3375868", "title": "Yen-hsun Lu", "text": ""}
{"id": "3375872", "revid": "599013", "url": "https://it.wikipedia.org/wiki?curid=3375872", "title": "Chiesa dei Santi Cipriano e Giustina", "text": "La chiesa dei Santi Cipriano e Giustina \u00e8 un luogo di culto cattolico situato nella frazione di Sambuceto, in via Sambuceto, nel comune di Ne nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria.\nSituata quasi a met\u00e0 del versante occidentale del monte San Giacomo, la prima chiesa parrocchiale di Santa Giustina fu dipendente originariamente dalla pieve di Santo Stefano di Lavagna e solo successivamente pass\u00f2 alla pieve di Santa Maria di Nazareth di Sestri Levante, nel vicariato di Lobiola. Secondo le fonti storiche furono i monaci benedettini, stanziati in zona nella prioria di Sant'Eufemiano in Graveglia (Carasco) e nell'abbazia di Sant'Andrea di Borzone (Borzonasca), entrambe dipendenti dall'abbazia di Bobbio; gli ipotetici fondatori della primitiva chiesa del borgo di Sambuceto. Le stesse fonti antiche citano, oltre il villaggio frazionario, anche l'antico oratorio di San Cipriano.\nVisitata dal visitatore apostolico monsignor Francesco Bossi nel 1582 fu egli stesso che propose il trasferimento delle competenze e cure parrocchiali dalla chiesa di Santa Giustina in favore del vicino oratorio, quest'ultimo trovato dal Bossi in uno stato pi\u00f9 decoroso rispetto all'antica parrocchiale. La proposta trov\u00f2 accoglimento presso l'arcidiocesi di Genova che con apposito decreto ne ufficializzer\u00e0 il trasferimento.\nTuttavia il \"destino spirituale\" della parrocchia di Sambuceto trov\u00f2 un nuovo cambiamento e assetto dopo la violenta epidemia di peste che, nei primi anni del XVII secolo, decim\u00f2 quasi parzialmente la gi\u00e0 piccola comunit\u00e0 sambucese che si ritrov\u00f2 con due sole famiglie. Per il tragico evento lo status parrocchiale fu aggregato pertanto alla parrocchia di San Giacomo di Loto, sottoposta alla pieve sestrese, e cos\u00ec rimase immutato fino al 1835.\nIn tale anno, complice un nuovo aumento della popolazione, un decreto arcivescovile di monsignor Placido Maria Tadini, in visita pastorale nel 14 luglio 1834 nella zona di Loto, acconsent\u00ec alle istanze degli abitanti di Sambuceto e ne ufficializz\u00f2, dal 31 marzo 1835, la nuova comunit\u00e0 parrocchiale. L'oratorio fu quindi nuovamente tramutato in parrocchia e ne assumer\u00e0 la doppia intitolazione ai Santi Cipriano e Giustina; la vecchia chiesa di Santa Giustina fu tramutata invece in chiesa cimiteriale.\nAnche la comunit\u00e0 di Sambuceto pass\u00f2 nel 1959 alla diocesi di Chiavari.\nDescrizione.\nEsternamente l'edificio presenta tracce del suo stato antico, soprattutto nella zona absidale che ha la caratteristica di avere pietre quadre come metodo architettonico usato negli antichi edifici. Il campanile \u00e8 dotato di tre campane.\nAd unica navata \u00e8 consta dall'altare maggiore e da due altari laterali che furono, ai tempi, incassati di oltre un metro. Oltre alla vasca del fonte battesimale, risalente al 1578, conserva ancora il coro con sedili in pietra.\nLa casa canonica \u00e8 stata costruita nel 1915."}
{"id": "3375876", "revid": "339392", "url": "https://it.wikipedia.org/wiki?curid=3375876", "title": "WWF InVasion", "text": ""}
{"id": "3375882", "revid": "38845805", "url": "https://it.wikipedia.org/wiki?curid=3375882", "title": "Platano americano", "text": ""}
{"id": "3375887", "revid": "38845822", "url": "https://it.wikipedia.org/wiki?curid=3375887", "title": "Platano occidentale", "text": ""}
{"id": "3375888", "revid": "287204", "url": "https://it.wikipedia.org/wiki?curid=3375888", "title": "Coppa delle Alpi 1963", "text": "La Coppa delle Alpi 1963 \u00e8 stata la quarta edizione del torneo a cui hanno partecipato le squadre dei campionati italiano e svizzero.\nLa coppa \u00e8 stata vinta dalla , che ha sconfitto in finale l'."}
{"id": "3375894", "revid": "122246", "url": "https://it.wikipedia.org/wiki?curid=3375894", "title": "Coppa dell'Imperatrice (pallavolo)", "text": "La Coppa dell'Imperatrice \u00e8 una competizione pallavolistica per club giapponese. Si affrontano i club della V.League Division 1, le migliori formazioni della V.League Division 2 pi\u00f9 alcune squadre universitarie, che accedono alla competizione su invito.\nStoria.\nLa competizione nasce nel 2007 e vede la vittoria delle . Le tre edizioni successive vedono trionfare tre club diversi, in ordine: , e . Nel 2011 le Toray Arrows sono il primo club capace di riscrivere il proprio nome nell'albo d'oro della competizione. Nelle due edizioni successive le Hisamitsu Springs diventano il primo club in grado di vincere cinque edizioni consecutive del torneo, nonch\u00e9 la squadra pi\u00f9 titolata."}
{"id": "3375900", "revid": "214753", "url": "https://it.wikipedia.org/wiki?curid=3375900", "title": "Ernesto Franceschi (bobbista)", "text": "Ernesto nasce a Cortina d'Ampezzo quando questa faceva parte dall'Impero Austro-ungarico, ma nel 1918, in seguito alla fine della prima guerra mondiale, Cortina passa al Regno d'Italia.\nCarriera agonistica.\nNazionale.\nFranceschi nel 1936 partecipa alle Olimpiadi di Garmisch-Partenkirchen nel bob a quattro con Francesco De Zanna, Uberto Gillarduzzi e Amedeo Angeli con l'equipaggio Italia 2. Bench\u00e9 nella prima discesa di qualificazioni ottennero un discreto 5\u00ba posto con il tempo di 1:23.02, contro i 1:20.73 della Germania 1, primi per quella discesa, non terminarono n\u00e9 la seconda gara di qualificazione n\u00e9 quella finale.\nCon la nazionale prese poi parte ad altri tre campionati mondiali:\nCampionati italiani.\nErnesto partecipa ai campionati italiani di bob, conquistando sei medaglie doro:\nMorte.\nNel 1943 Ernesto muore tragicamente all'et\u00e0 di 30 anni cadendo con gli sci tra Pocol e il centro di Cortina d'Ampezzo."}
{"id": "3375901", "revid": "1652635", "url": "https://it.wikipedia.org/wiki?curid=3375901", "title": "Edda Soligo", "text": "Biografia.\nHa avuto, come caratterista una carriera cinquantennale, iniziata nel 1934 con l'interpretazione di \"La mia vita sei tu\"."}
{"id": "3375902", "revid": "1343317", "url": "https://it.wikipedia.org/wiki?curid=3375902", "title": "Kheer", "text": "Il kheer (hindi: \u0916\u0940\u0930, punjabi: \u0a16\u0a40\u0a30, bengali: \u09ab\u09bf\u09b0\u09a8\u09bf, urdu: \u06a9\u06be\u06cc\u0631; anche conosciuto come payasam \u0baa\u0bbe\u0baf\u0b9a\u0bae\u0bcd in tamil o payes in Lingua Bengali) \u00e8 un dolce tradizionale dell'Asia meridionale.\nPreparazione.\nIl kheer viene cucinato con riso o grano spezzato, latte, zucchero e aromatizzato con cardamomo, uva passa, zafferano, pistacchi o mandorle."}
{"id": "3375906", "revid": "15756", "url": "https://it.wikipedia.org/wiki?curid=3375906", "title": "The 3rd Birthday", "text": " (T3B) \u00e8 un videogioco action RPG sparatutto in terza persona co-sviluppato da Square Enix e da HexaDrive e pubblicato da Square Enix per PlayStation Portable il 22 dicembre 2010 in Giappone, il 29 marzo 2011 in Nord America ed il primo aprile 2011 in Europa. \"The 3rd Birthday\" \u00e8 sia uno \"spin-off\", essendo la trama solo vagamente connessa agli eventi dei giochi precedenti, che il terzo capitolo della serie di videogiochi \"Parasite Eve\", basata sull'omonimo romanzo dello scrittore giapponese Hideaki Sena, nonch\u00e9 sequel narrativo del videogioco del 1999 \"Parasite Eve II\".\nTrama.\nNella vigilia di Natale 2012, uno sciame di mostruose strutture organiche, in seguito soprannominate \"Babele\", sbuca improvvisamente sotto Manhattan, uccidendo parecchie persone e distruggendo gran parte della citt\u00e0. Le radici della Babele, simili a quelle di una pianta, portano con s\u00e9 mostruose forme viventi attorcigliate, chiamate \"Twisted\", che attaccano e apparentemente consumano gli umani. Nel giro di un anno dall'attacco, viene formata una squadra investigativa chiamata CTI (Counter Twisted Investigation). Uno dei membri della CTI \u00e8 Aya Brea, che \u00e8 stata rinvenuta in abiti da sposa, incosciente e sanguinante nel 2010 a New York, di fronte alla chiesa di San Tommaso, poco prima che la Babele e i Twisted iniziassero ad apparire. \u00c8 stato il dottor Hyde Bohr, capo della CTI, a rinvenire Aya, la quale non ricorda nulla del suo passato. Oltre ai suoi ricordi, anche la sua personalit\u00e0 \u00e8 misteriosamente cambiata.\nDopo aver arruolato Aya, la CTI scopre la sua capacit\u00e0 di trasferire la sua anima in altri corpi, un'abilit\u00e0 soprannominata \"Overdive\". Bohr e gli altri pianificano di usare questa speciale abilit\u00e0 per viaggiare indietro nel tempo e prevenire il disastro di Manhattan. Sviluppano quindi una macchina chiamata \"Sistema Overdive\" che, sfruttando l'abilit\u00e0 di Aya, le permette di viaggiare nel passato e di prendere il controllo della psiche e del corpo di altre persone. La macchina viene completata nel 2013, dopo due anni dall'apparizione dei Twisted. Al compimento della sua prima missione, Aya si rende conto che pu\u00f2 cambiare il passato e, di conseguenza, il futuro. Comprende infatti che alcuni eventi chiave prima di effettuare un Overdive non sono avvenuti dopo esser ritornata dall'Overdive, e che ne sono invece avvenuti altri. Ad esempio Gabrielle, che \u00e8 morta durante un incidente durante una sessione di addestramento, \u00e8 viva grazie ai suoi sforzi in una delle missioni. Tuttavia, questo ha comportato la morte di Thelonius Cray e ci\u00f2 innesca un'altra missione nel passato col fine di salvarlo.\nDurante le sue missioni Aya \u00e8 costantemente affrontata da misteriosi Twisted pi\u00f9 potenti degli altri. Si scopre quindi che lo scontro non vede coinvolti solo i Twisted contro gli umani, ma coinvolge una terza specie. Questi esseri a spirale sono mutati da esseri umani, in particolare da esseri umani che Aya ha conosciuto, come Kyle Madigan. Inoltre questi possiedono l'intelligenza umana che manca ai Twisted meno pericolosi che incontra maggiormente. Ogni volta che sconfigge uno di questi Twisted speciali, Aya riottiene parti della sua memoria, in particolare ricorda di avere una sorella di nome Eve Brea e ricorda che era promessa sposa di Kyle Madigan.\nDopo un incidente provocato da Kyle Madigan mutato, che ha causato la distruzione del quartier generale della CTI e del dispositivo di Overdive, Aya si riunisce con Kunihiko Maeda, che le offre supporto per continuare la lotta, stavolta nel presente, per svelare il mistero legato all'apparizione della Babele, dei Twisted e della specie Twisted mutata da umani, che Maeda definisce \"gli High One\". Alcuni eventi portano Aya a scoprire che Bohr \u00e8 il principale antagonista, e che \u00e8 lui stesso un High One. Bohr aveva architettato la morte degli altri High One, al fine di formare la Grande Babele che, grazie alle indagini di Maeda, si scopre essere un enorme Sistema Overdive. Bohr vuole ritornare indietro nel passato fino al Time Zero, dove tutto ha avuto inizio, al fine di esaudire il suo piano per la sopravvivenza della sua specie da un loop temporale di guerra tra gli umani, gli High One e i Twisted.\nAya combatte Bohr ripetutamente ma \u00e8 trascinata da lui nel flusso temporale, fino al Time Zero, che la riporta al momento del suo matrimonio con Kyle Madigan nel 2010. Bohr spiega che tutti gli High One possiedono l'abilit\u00e0 di effettuare l'Overdive e che \u00e8 rientrato nel suo stesso corpo. Spiega inoltre che quando Aya \u00e8 stata sul punto di morire a seguito dell'attacco di una squadra SWAT che aveva assaltato la chiesa, Eve Brea aveva cercato di \"raggiungere\" Aya. Ci\u00f2 ha portato alla nascita della capacit\u00e0 di \"Overdive\". L'attuale Aya \u00e8 in realt\u00e0 Eve nel corpo di Aya. Quando Eve ha tentato l'Overdive nel corpo di Aya, ha infatti distrutto accidentalmente la sua anima, i cui brandelli si sono sparsi nel tempo e nello spazio e hanno dato vita ai Twisted. Gli High One, invece, si sono formati dal corpo senz'anima di Eve, che ha cos\u00ec trasferito in essi i suoi ricordi e la sua capacit\u00e0 di Overdive.\nDopo che Eve torna nel suo corpo per ordine di Bohr, quest'ultimo la supplica di assimilarlo per dar vita a specie ancora pi\u00f9 evolute. Avendo ricevuto il rifiuto di Eve, Bohr cerca di forzare il processo ma viene fermato da ripetuti colpi di pistola sparati da Aya, che \u00e8 in qualche modo ritornata nel suo corpo. L'avvento dei Twisted non pu\u00f2 comunque essere arrestato se le origini non vengono rimosse. Dopo l'esperssione di rammarico di Aya, per non esser riuscita a scambiare i voti nuziali con l'ormai morto Kyle, dice ad Eve di spararle al petto. Eve, in un impeto di emozioni, preme il grilletto dopo aver scambiato il suo corpo con quello di Aya. In questo modo, non vengono originati n\u00e9 i Twisted n\u00e9 gli High One e Eve cessa di esistere, causando la formazione di un'altra linea temporale.\nIl finale mostra Eve, nel corpo di Aya, che accetta di sposare Kyle. Ma con sua grande sorpresa, Kyle si rivolge a lei non come Aya, ma come Eve, e le dice che vuole che lei continui la sua vita e che lui e Aya veglieranno sempre su di lei. Eve resta senza parole ma sorride infine, quando Kyle le augura \"Buon Compleanno\" prima di lasciarla per cercare l'\"eternit\u00e0\", ossia per cercare Aya.\nNel finale, dopo i titoli di coda (che pu\u00f2 essere ottenuto terminando due volte il gioco), si vede Eve, nel corpo di Aya, che cammina per le vie di New York nella vigilia di Natale. Si ferma per un po' e coglie un fiocco di neve cadente. Intanto, una donna che indossa un impermeabile marrone e che ha la stessa pettinatura di Aya, le passa accanto e le augura buon compleanno prima di sparire nel nulla, sotto gli occhi di Eve. Non \u00e8 noto se la donna sia effettivamente Aya.\nModalit\u00e0 di gioco.\nIl gioco \u00e8 un action RPG sparatutto in terza persona descritto dalla Square Enix come \"un action RPG cinematico\". Il direttore Hajime Tabata ha dichiarato che il \"gameplay\" e la trama si intrecciano grazie a una abilit\u00e0 chiamata \"Overdive\", una capacit\u00e0 che consente di controllare il corpo dei soldati dispiegati a New York, scambiando corpo, posizione e mente con essi. Usando l'abilit\u00e0, \u00e8 possibile controllare liberamente altre persone. Si pu\u00f2 modificare il proprio personaggio in tempo reale, contemporaneamente alle azioni di combattimento.\nL'interfaccia del gioco usa indicatori in sovraimpressione: in alto a destra \u00e8 visibile la minimappa; in basso a sinistra l'arma in uso e il numero di munizioni e granate a disposizione; in basso a sinistra la barra dei punti salute, la barra della liberazione e il nome della persona su cui \u00e8 stata usata l'abilit\u00e0 \"Overdive\". Anche i punti ferita degli avversari sono mostrati con una barra direttamente sopra i personaggi.\nAya pu\u00f2 anche ordinare ai soldati non controllati di sparare su bersagli specifici, usando un'abilit\u00e0 chiamata \"crossfire\". Nel corso del gioco si potranno personalizzare e sviluppare ulteriormente sia le armi che il DNA di Aya, incrementandone o diminuendone cos\u00ec i parametri e le abilit\u00e0, utilizzando delle sfere speciali (OE chips) reperibili nei combattimenti e posizionandole in una sorta di \"board\" di 9 caselle (Over Energy, meccanica che nei capitoli precedenti era chiamata Parasite Energy), metodo di potenziamento che ricorda vagamente la sferografia di \"Final Fantasy X\".\nSono disponibili vari costumi, tra cui quello di Lightning, protagonista di \"Final Fantasy XIII\".\nColonna sonora.\nLa colonna sonora di \"T3B\", realizzata da Mitsuhito Suzuki e Tsuyoshi Sekito, con il contribbuto speciale di Y\u014dko Shimomura, \u00e8 stata pubblicata in Giappone il 22 dicembre 2010.\nLa sigla del gioco, \"Eyes on Me\", \u00e8 il singolo J-rock della band giapponese Superfly; descritta come \"canzone d'amore standard\" e \"la prima ballata invernale di Superfly\", \"Eyes on Me\" \u00e8 stata la prima sigla appositamente realizzata dalla band per il videogioco.\nSviluppo.\nIl \"chara design\" dei personaggi \u00e8 stato curato da Tetsuya Nomura.\nDistribuzione.\n\"T3B\", inizialmente annunciato come esclusiva per \"mobile\", venne annunciato durante l'evento Square Enix, tenutosi a Shinjuku nell'agosto 2008, il DK\u03a33713 Private Party; successivamente all'evento, sia \"The 3rd Birthday\" che \"Final Fantasy Agito XIII\", precedentemente annunciati come esclusive \"mobile\", vennero riannunciati, stavolta come esclusive per Playstation Portable.\nIn seguito, al Tokyo Game Show 2010, \"T3B\" venne riconfermato da Square Enix come esclusiva PSP, annunciando che il gioco sarebbe stato reso disponibile nei negozi nipponici dal 22 dicembre dello stesso anno, e in quelli europei dal 2011.\nCollector's Edition.\nLa \"Twisted Edition\", l'edizione limitata da collezione del gioco, fu messa in commercio da Square Enix; l'edizione, in esclusiva per i mercati d'Europa e delle altre regioni PAL, conteneva, oltre alla copia UMD del gioco, un'esclusiva custodia rossa, un artbook \"CTI Confidential\" di 48 pagine con copertina rigida, due litografie \"deluxe\" raffiguranti Aya, un codice utilizzabile in \"Dissidia 012 Final Fantasy\", che permetteva di scaricare un costume di Aya Brea per Lightning, e un buono sconto del 50% sulla versione digitale di \"Final Fantasy II\", scaricabile dal PlayStation Store.\nAccoglienza.\nNell'aggregatore di recensioni Metacritic, il gioco ha ottenuto un punteggio medio di 71/100 basato su un totale di 56 recensioni. \nIGN lo ha votato con 8.5/10, definendolo come: \u00abuna ricca esperienza per un gioco per PSP\u00bb.\n\"Play Generation\" ha dato al gioco un punteggio di 73/100, apprezzando la protagonista carismatica, la grafica impeccabile e la colonna sonora di grande atmosfera e come contro la trama inconcludente solo in inglese, i controlli \"da PSP\" e la struttura di gioco troppo scarna, finendo per trovarlo un videogioco d'azione discreto, ma in definitiva troppo scarno, ritenendo che una saga tanto interessante avrebbe meritato ben altro."}
{"id": "3375909", "revid": "287204", "url": "https://it.wikipedia.org/wiki?curid=3375909", "title": "Moriz Haupt", "text": "Biografia.\nNato in Lusazia, ricevette la sua prima educazione dal padre, Ernst Friedrich Haupt, borgomastro di Zittau, un insegnante che amava tradurre inni tedeschi o poemi di Goethe in lingua latina. Dal ginnasio di Zittau, dove studi\u00f2 per cinque anni dal 1821 al 1826, Haupt pass\u00f2 all'Universit\u00e0 di Lipsia per studiare teologia; ma la sua stessa inclinazione e l'influenza del professor G. Hermann lo indirizzarono presto verso gli studi filologici.\nAlla fine del corso universitario (1830) torn\u00f2 a casa del padre e dedic\u00f2 i successivi sette anni allo studio, non solo di greco, latino e tedesco, ma anche francese antico, provenzale e boemo. La sua amicizia con Karl Lachmann, stretta a Berlino, ebbe grande effetto sul suo sviluppo intellettuale. Nel settembre 1837 ricevette l'abilitazione a Lipsia di \"Privatdozent\" e le sue prime letture, dedicate a Catullo e ai \"Nibelungenlied\", indicarono chiaramente i suoi due principali interessi. Venne creata una nuova cattedra di lingua e letteratura tedesca apposta per lui ed egli divenne professore straordinario (1841) e quindi ordinario (1843). Nel 1842 spos\u00f2 Louise Hermann, figlia del suo maestro e collega.\nNel 1849 a seguito della sua partecipazione, con Otto Jahn e Theodor Mommsen, ad una agitazione politica a favore del mantenimento della costituzione imperiale, venne privato della cattedra con decreto del 22 aprile 1855. Due anni dopo, comunque, venne chiamato a succedere a Lachmann all'Universit\u00e0 di Berlino e nello stesso tempo all'Accademia della stessa citt\u00e0 che lo nomino membro corrispondente nel 1841, eleggendolo come membro ordinario. Per ventun anni fu fra i pi\u00f9 autorevoli studiosi della capitale prussiana, facendosi valere non solo per il prestigio della sua erudizione e la chiarezza del suo intelletto, ma per l'instancabilit\u00e0 della sua energia e il coraggio del suo temperamento ardente. Mor\u00ec di malattia cardiaca.\nIl suo lavoro critico si distinse per una combinazione di accurata indagine e audace congettura; ebbe spesso a dire \"Se il senso lo richiede, sono pronto a scrivere \"Constantinopolitanus\" dove il manoscritto indica l'interiezione monosillabica \"o\"\" esprimendo bene questa audacia. Mentre nelle sue conferenze e discorsi si fece spesso trasportare dall'emozione del momento e fece attacchi taglienti e discutibili sui suoi avversari, nei suoi scritti manifest\u00f2 grande capacit\u00e0 di autocontrollo. I risultati di molte delle sue ricerche sono andati persi, perch\u00e9 non pubblic\u00f2 ci\u00f2 che non riteneva aderente al proprio ideale di eccellenza. Contribu\u00ec al progresso della cultura classica con \"Quaestiones Catullianae\" (1837), edizioni di \"Halieutica\" di Ovidio, \"Cynegetica\" di Gratius e Nemesianus (1838), Catullo, Tibullo e Properzio (3rd ccl., 1868), Orazio (3rd ed, 1871) e Virgilio (2nd ccl., 1873).\nNel 1836, con Hoffmann von Fallersleben, inizi\u00f2 le \"Altdeutsche Bl\u00e4tter\", che nel 1841 lasci\u00f2 il posto a \"Zeitschrift f\u00fcr deutsches Altertum\", di cui continu\u00f2 a scrivere fino alla morte. \"Erec\" (1839) di Hartmann von Aue ed i suoi \"Lieder\", \"Klage\" e \"Der arme Heinrich\" (1842), \"Guter Gerhard\" (1840) di Rudolf von Ems ed \"Engelhard\" (1844) di Konrad von W\u00fcrzburg furono le principali opere a cui dedic\u00f2 i suoi studi. Uno dei suoi progetti favoriti fu la volont\u00e0 di creare una raccolta di canzoni francesi del XVI secolo e pot\u00e9 essere realizzata soltanto dopo la sua morte con la pubblicazione di un piccolo volume intitolato \"Franz\u00f6sische Volkslieder\" (1877). Tre volumi dei suoi \"Opuscula\" vennero pubblicati a Lipsia (1875-1877)."}
{"id": "3375912", "revid": "339392", "url": "https://it.wikipedia.org/wiki?curid=3375912", "title": "WWE Breaking Point 2009", "text": ""}
{"id": "3375928", "revid": "1610933", "url": "https://it.wikipedia.org/wiki?curid=3375928", "title": "Giovanni Scognamillo", "text": "Biografia.\nGiovanni Scognamillo \u00e8 nato a Istanbul da una famiglia di Italo-levantini. Suo nonno era un emigrante napoletano che, dopo aver svolto svariati mestieri (cuoco, manovale etc.), spos\u00f2 una napoletana di Costantinopoli; sua madre era un'italo-greca di Tinos, di antica origine genovese. Scognamillo ha frequentato le scuole italiane e si \u00e8 diplomato al liceo classico italiano di Istanbul.\nL'attivit\u00e0 di suo padre Leone, che era il direttore dell'importante sala cinematografica \"Elhamra Sinemas\u0131\" di Beyo\u011flu, consent\u00ec a Scognamillo di avvicinarsi giovanissimo al cinema; subito dopo il liceo, infatti, cominci\u00f2 a scrivere recensioni cinematografiche su varie riviste italiane del settore (1948) e poi anche sulla stampa straniera (francese, americana e norvegese), svolgendo contemporaneamente altri lavori come libraio, arredatore, socio di un'azienda di distribuzione cinematografica, impiegato di banca, ecc.\nNel 1961 ha iniziato la sua carriera giornalistica sulla stampa turca, come redattore del giornale di sinistra Ak\u015fam, alternando la professione di critico cinematografico con quella di attore e direttore estero di un'agenzia di produzione cinematografica.\nDal 1987, nonostante una paralisi che lo ha costretto alla pensione, ha proseguito la sua attivit\u00e0 di attore, scrittore e critico letterario-cinematografico.\nScognamillo \u00e8 l'autore di numerosi volumi in lingua turca sulla storia del cinema, e di diversi saggi sull'occultismo e il fantastico; ha scritto anche una storia del cinema turco in lingua inglese, ma soltanto due opere in lingua materna, che sono state pubblicate in Italia, nel 1998, dalla casa editrice \"Il Torchio\": \"I Misteri di Istanbul\" e \"Dracula, Mito Perenne\". Ha tradotto in turco numerose opere della letteratura inglese, tra le quali il \"Frankenstein\" di Mary Shelley.\nNel 2005 il Presidente della Repubblica Carlo Azeglio Ciampi lo ha nominato Cavaliere dell'Ordine della Stella della Solidariet\u00e0 Italiana ed \u00e8 stato docente di Storia del cinema turco all'Universit\u00e0 Bah\u00e7e\u015fehir di Istanbul."}
{"id": "3375934", "revid": "123787672", "url": "https://it.wikipedia.org/wiki?curid=3375934", "title": "Linda McMahon", "text": "Tra il 1980 e il 2010 \u00e8 stata amministratrice delegata della World Wrestling Entertainment, una federazione di wrestling di propriet\u00e0 di suo marito Vince McMahon.\nTra il 2017 e il 2019 ha fatto parte dell'amministrazione Trump ricoprendo l'incarico di direttrice dell'agenzia per le piccole imprese.\nBiografia.\nDiscendente da una famiglia di origine irlandese della Contea di Galway, \u00e8 nata nella Carolina del Nord, figlia unica di Evelyn e Henry Edwards, entrambi impiegati presso la Marine Force Air Station Cherry Point, una base militare. Famiglia conservatrice battista, \u00e8 cresciuta come \"un maschiaccio\" giocando a basket e baseball e si \u00e8 convertita negli ultimi anni al cattolicesimo romano.\nAll'et\u00e0 di 13 anni conobbe Vincent K. McMahon, sedicenne. Sua madre, che lavorava nello stesso edificio della madre di McMahon, divenne buona amica della famiglia Edwards. Ha frequentato la Havelock High School e Vince la vicina scuola militare di Fishburne per poi frequentare la East Carolina University studiando economia aziendale. Si sono sposati il 26 agosto 1966, quando lei aveva 17 anni. Si \u00e8 quindi iscritta anche lei alla East Carolina University nel 1966, ottenendo una laurea in francese e il certificato per insegnare. Dal 1968 al 1971, Vince ha lavorato come venditore di tazze da viaggio prima di unirsi alla societ\u00e0 del padre, la World Wide Wrestling Federation. Il loro figlio Shane \u00e8 nato nel 1970, seguito dalla figlia Stephanie nel 1976. \nNel 1969 i McMahon si trasferirono a Gaithersburg, nel Maryland. Linda ha lavorato come receptionist presso lo studio legale aziendale di Covington &amp; Burling, traducendo documenti in francese e specializzandosi sui diritti della propriet\u00e0 intellettuale. Per un certo periodo hanno avuto problemi economici al punto da dover ricevere buoni pasto fino a quando il marito non trov\u00f2 lavoro in una cava.\nCarriera.\nAttivit\u00e0 professionale.\nNel 1979 Vince decise di fondare la sua societ\u00e0 di wrestling. Ha acquistato il Cape Cod Coliseum nel Massachusetts e nel 1980 ha fondato insieme alla moglie Titan Sports, Inc. I McMahons hanno organizzato piccoli incontri di hockey e altri eventi sportivi oltre allestire incontri di lotta al Cape Cod Coliseum. C'\u00e8 stato un periodo in cui Linda, che in seguito diventer\u00e0 presidente e amministratore delegato della societ\u00e0, ha cucinato panini con polpette per sfamare i fan in questi eventi sportivi. Man mano che la societ\u00e0 cresceva, Linda assisteva Vince nell'amministrazione e usava la sua conoscenza del diritto di propriet\u00e0 intellettuale per aiutare a proteggere i marchi dell'azienda. Nel 1982 Vince McMahon acquist\u00f2 dal padre di Linda Capitol Wrestling, meglio noto come World Wide Wrestling Federation. In seguito ha ampliato il suo mercato trasmettendo programmi sul WWF nella televisione nazionale. \nNel 1983 i McMahon si trasferirono a Greenwich, nel Connecticut. La crescita esplosiva dell'azienda e il modo in cui hanno trasformato l'industria del wrestling hanno indotto alcuni osservatori a etichettare lei e Vince \"geni del business\". Uno dei maggiori interessi di Linda nel WWF e nella WWE era il merchandising di prodotti. Ha negoziato molti degli affari della societ\u00e0 con venditori esterni. \u00c8 stata la prima nel settore del wrestling e ha contribuito ad espandere la popolarit\u00e0 dell'azienda tra i bambini. Negli ultimi anni \u00e8 stata la principale negoziatrice per l'accordo televisivo della World Wrestling Federation del 2000 con Viacom. \nAttivit\u00e0 politica.\nLinda si \u00e8 dimessa dalla sua posizione di amministratore delegato della WWE nel settembre 2009 per lanciare una campagna autofinanziata in occasione delle elezioni parlamentari statunitensi del 2010, cos\u00ec da ottenere un posto in Senato. Dopo aver ottenuto la nomina nel Connecticut per il Partito Repubblicano, fu battuta alle elezioni da Richard Blumenthal del Partito Democratico, malgrado avesse speso oltre cinquanta milioni di dollari per la campagna. Fu anche la candidata repubblicana nelle elezioni del 2012 per il Senato nel Connecticut ma perse di fronte all'esponente democratico Chris Murphy.\nHa sostenuto la campagna elettorale di Donald Trump per diventare Presidente degli Stati Uniti con 7 milioni di dollari e dal 14 febbraio 2017, in seguito alla ratifica della nomina da parte del Senato, ha fatto parte dell'amministrazione Trump come Direttore dell'agenzia per le piccole imprese.\nSi \u00e8 dimessa nell'aprile 2019 per assumere l'incarico di presidente dell'America First Action, un'associazione pro-Trump, con il compito principalmente di raccogliere fondi per le elezioni presidenziali del 2020."}
{"id": "3375936", "revid": "30753", "url": "https://it.wikipedia.org/wiki?curid=3375936", "title": "Linda Edwards", "text": ""}
{"id": "3375940", "revid": "38120", "url": "https://it.wikipedia.org/wiki?curid=3375940", "title": "Incastellamento in Sicilia nell'alto Medioevo", "text": ""}
{"id": "3375948", "revid": "114329606", "url": "https://it.wikipedia.org/wiki?curid=3375948", "title": "Mimante", "text": "Mimante \u00e8 un personaggio della mitologia classica, presente anche nel libro X dell\"Eneide\" di Virgilio. Segu\u00ec Enea in Italia dove fu ucciso da re Turno.\nIl mito.\nLe origini.\nMimante era figlio di un nobile troiano chiamato Amico e di Teano, sorella di Ecuba. \nFu partorito lo stesso giorno in cui la zia diede alla luce Paride. Rimasto orfano di padre subito dopo la nascita, crebbe nella casa di Antenore, il nuovo marito di sua madre, insieme ai numerosi figli che la coppia in seguito gener\u00f2. Conobbe poi Paride quando questi entr\u00f2 a far parte nuovamente della famiglia reale, e strinse con lui una grande amicizia, combattendo quindi al suo fianco nella guerra di Troia.\nLa morte.\nCome racconta Virgilio, alla caduta di Troia Mimante \u00e8 tra i troiani che si aggregano a Enea. Egli trova la morte in esilio, nella guerra contro gli italici, per mano del re etrusco Mezenzio, che dopo aver lasciato morire per dissanguamento due nemici (Palmo ed Evante) recidendo loro una gamba fa altrettanto con Mimante (la doppia negazione \"nec non\" del 702, che ha valore affermativo, va messa in relazione con la forma verbale del periodo precedente, \"sinit\", \"abbandona\"), ma con conseguenze pi\u00f9 tragiche: il corpo del profugo troiano viene risucchiato nelle acque del Tirreno. Il poeta interviene per sottolineare il diverso destino di Paride e Mimante, cugini e amici perfettamente coetanei: Paride sepolto con tutti gli onori nella citt\u00e0 natale, mentre Mimante resta senza tomba, con conseguente esclusione per la sua anima di varcare i cancelli dell'Ade.\n&lt;poem&gt;\" \"sed Latagum saxo atque ingenti fragmine montis\"\n\"occupat os faciemque aduersam, poplite Palmum\"\n\"succiso uolui segnem sinit, armaque Lauso \"\n\"donat habere umeris et uertice figere cristas.\"\n\"nec non Euanthen Phrygium Paridisque Mimanta\"\n\"aequalem comitemque, una quem nocte Theano\"\n\"in lucem genitore Amyco dedit et face praegnas\"\n\"Cisseis regina Parim; Paris urbe paterna\"\n\"occubat, ignarum Laurens habet ora Mimanta.\" \" &lt;/poem&gt;\n&lt;poem&gt; \" \"Latago, per\u00f2, con un masso, grande spezzone di monte\"\n\"in piena faccia colpisce: Palmo, con una gamba\"\n\"tronca abbandona, che storpio si rotoli: l'armi d\u00e0 a Lauso,\"\n\"da vestir sulle spalle e all'elmo attaccare il pennacchio\".\n\"E cos\u00ec il frigio Euante e Mimante, di Paride\"\n\"coetaneo e compagno, che nella stessa notte Teano\"\n\"partror\u00ec al padre Amico, in cui, d'una fiaccola incinta\"\n\"la regina Cisseide gener\u00f2 Paride: in patria ora Paride\"\n\"giace morto, la spiaggia laurente accoglie Mimante insensibile\" \". &lt;/poem&gt;\nInterpretazione dell'episodio.\nPrima della fine di Mimante, Virgilio registra la decapitazione di Tarquito, giovane semidio italico, ad opera di Enea, che ne getta infine i resti nel Tevere. Tarquito viene considerato dalla maggior parte dei commentatori come un guerriero dell'esercito di Mezenzio per il fatto che porta un nome tipicamente etrusco. In tal caso il trattamento che Mezenzio riserva a Mimante si pu\u00f2 intendere verosimilmente come un gesto di rappresaglia verso Enea. Questi episodi prendono comunque le mosse dal libro XXI dell'Iliade, dove Achille getta i corpi di numerosi nemici nelle acque dello Scamandro."}
{"id": "3375950", "revid": "189830", "url": "https://it.wikipedia.org/wiki?curid=3375950", "title": "Imperatrice dowager", "text": ""}
{"id": "3375952", "revid": "599013", "url": "https://it.wikipedia.org/wiki?curid=3375952", "title": "Chiesa di San Bartolomeo (Ne)", "text": "La chiesa di San Bartolomeo \u00e8 un luogo di culto cattolico situato nella frazione di Statale, in via Statale, nel comune di Ne nella citt\u00e0 metropolitana di Genova. La chiesa \u00e8 sede della parrocchia omonima del vicariato di Sturla e Graveglia della diocesi di Chiavari.\nStoria.\nSecondo le fonti storiche la chiesa, situata a 592 metri sulla pendice occidentale dei monti Porcile e Capra, potrebbe essere risalente in un periodo anteriore all'anno 1000. Anticamente i due borghi di Nascio e Statale erano uniti da un'unica parrocchiale, presso il colle di Cassagna in un luogo detto \"La Crocetta\", intitolata a santa Maria e a san Michele Arcangelo.\nA tale scopo spirituale asserv\u00ec l'edificio, di cui non si conoscono forme e dimensioni, fino al 1565. Da tale anno i due borghi preferirono, forse anche per l'evoluzione della popolazione, edificare due distinte parrocchiali nei rispettivi luoghi; gli arredi e beni dell'antica chiesa \"in comune\" furono altres\u00ec equamente divisi tra le due ex-nove chiese.\nSede di prevostura dal 1650, anche la comunit\u00e0 di Statale pass\u00f2 nel 1959 alla diocesi di Chiavari.\nDescrizione.\nL'interno della chiesa \u00e8 ad unica navata con 16 metri di lunghezza e 9 metri di larghezza. Oltre all'altare maggiore marmoreo, dedicato al santo titolare della chiesa, sono presenti quattro altari laterali in cotto intitolati a San Michele Arcangelo, a Nostra Signora del Rosario, alla Santissima Trinit\u00e0 e a Nostra Signora di Caravaggio; in tutti sono presenti statue lignee aventi come soggetto i titolari degli altari e ritenute opere della scuola scultorea di Anton Maria Maragliano o comunque genovese.\nIn marmo sono il pavimento, la balaustra, il battistero ed il pulpito, mentre il coro \u00e8 con sedili in noce. L'organo \u00e8 stato costruito dalla Ditta De Paoli di Chiavari.\nIn fondo alla chiesa \u00e8 ubicato il campanile, provvisto di orologio e di quattro campane fuse dalla Ditta Picasso di Avegno."}
{"id": "3375953", "revid": "189830", "url": "https://it.wikipedia.org/wiki?curid=3375953", "title": "Grand'imperatrice dowager", "text": ""}
{"id": "3375955", "revid": "287204", "url": "https://it.wikipedia.org/wiki?curid=3375955", "title": "Coppa delle Alpi 1964", "text": "La Coppa delle Alpi 1964 \u00e8 stata la quinta edizione del torneo a cui hanno partecipato le squadre dei campionati italiano e svizzero.\nLa coppa \u00e8 stata vinta dal , che ha sconfitto in finale il Catania."}
{"id": "3375960", "revid": "1354930", "url": "https://it.wikipedia.org/wiki?curid=3375960", "title": "Parigi-Roubaix 2003", "text": "La Parigi-Roubaix 2003, centunesima edizione della corsa e valida come terzo evento della Coppa del mondo di ciclismo su strada 2003, fu disputata il 13 aprile 2003, per un percorso totale di 261\u00a0km. Fu vinta dal belga Peter Van Petegem, al traguardo con il tempo di 6h11'35\" alla media di 42.144\u00a0km/h.\nPartenza a Parigi con 190 corridori di cui 63 portarono a termine il percorso. In tre arrivarono nel velodromo per la volata finale, il belga che nello sprint era il pi\u00f9 veloce non ebbe difficolt\u00e0 nel regolare i compagni di fuga."}
{"id": "3375962", "revid": "1602064", "url": "https://it.wikipedia.org/wiki?curid=3375962", "title": "Adolf Kirchhoff", "text": "Biografia.\nNel 1865 divenne professore di filologia classica all'Universit\u00e0 di Berlino. Gli studi scientifici di Kirchhoff si occuparono di linguistica, antichit\u00e0 ed epigrafi greche.\nI gruppi colorati delle varianti dell'alfabeto greco antico.\nKirchoff, nei suoi studi sulle varianti delle consonanti doppie nell'alfabeto del greco antico, redasse una carta geografica dell'antica Ellade. Nella carta geografica distinse in macrogruppi colorati le diverse combinazioni usate dagli scriventi per realizzare le doppie consonanti, prima dell'editto di Atene del 403 a.C. in cui si adott\u00f2 l'alfabeto ufficiale greco, realizzato dall'unione dell'alfabeto attico con influssi di quello di Mileto.\nNella carta geografica alfabetica di Kirchoff merita attenzione l'arrivo delle ultime 5 lettere nell'alfabeto greco, non presenti n\u00e9 nel fenicio che nel cipriota, ossia \u03a5 \u03a6 \u03a7 \u03a8 \u03a9. Inizialmente per la prima /u/ i greci usavano la lettera fenicia /w/ che stava a met\u00e0 tra uno iota e una u, e che scrivevano come digamma (dalla forma di un doppio gamma maiuscolo). \nA causa di due iscrizioni del XVII secolo a.C. rinvenute a Marsiliana d'Albegna e nel santuario di Era a Samo, si trova il digamma in ambedue, la soluzione della /u/ vocalica fu usata nel dialetto ionico-attico, pronunciata come la \"u\" alla francese, e inserita dopo il \"tau\" nell'alfabeto, determinando la lenta scomparsa nelle parole della presenza del digamma.\nInsieme a ci\u00f2, i Greci affrontarono il problema di altri suoni comuni come \"ph - ch - ks - ps\", e nei vai dialetti che si parlavano nell'Eellade, vennero fuori vari risultati, che furono studiati nel 1887 da Adolph Kirchhoff, il quale cre\u00f2 delle carte geografiche di quattro gruppi di alfabeti greci: il rosso, il verde e l'azzurro chiaro-scuro. \nNel 403 a.C. la citt\u00e0 d'Atene adott\u00f2 con editto ufficiale l'alfabeto azzurro scuro, usando anche parti dell'alfabeto di Mileto, il quale sembrava pi\u00f9 funzionale degli altri, e che caratterizz\u00f2 per secoli il greco parlato, nel dialetto ionico-attico, rispetto agli altri dorico-eolici. L'\u03a9, ossia \"omicron grande\", fu creata per distingue l'o chiusa dall'aperta, nonch\u00e9 per distinguere la lunghezza prosodica della vocale stessa. Il nuovo grafema fu ottenuto aprendo il cerchio classico dell'O, e inserendo due appendici laterali. In casi per\u00f2 come a Paro e Taso, l'om\u00e9ga venne usata per indicare la vocale chiusa, mentre la O grande per indicare l'aperta; ci\u00f2 svan\u00ec quando venne adottato l'alfabeto attico.\nOpere.\nLe seguenti opere sono il frutto dei suoi studi epigrafici e paleografici:\nLa seconda parte del vol. iv. del \"Corpus Inscriptionum Graecarum\" (1859, contenente iscrizioni cristiane ) ed il vol. i. del \"Corpus Inscriptionum Atticarum\" (1873, contenenti iscrizioni anteriori al 403) con supplemento (vol. iv. pts. 13, 1877\u20131891) da lui stesso redatto. Dal 1860 al 1902 si occup\u00f2 di \"Inscriptiones Graecae\" ed edit\u00f2 \"Hermes\" (1866\u201381)."}
{"id": "3375966", "revid": "319329", "url": "https://it.wikipedia.org/wiki?curid=3375966", "title": "Paris-Roubaix 2004", "text": ""}
{"id": "3375967", "revid": "319329", "url": "https://it.wikipedia.org/wiki?curid=3375967", "title": "Paris-Roubaix 2003", "text": ""}
{"id": "3375969", "revid": "767487", "url": "https://it.wikipedia.org/wiki?curid=3375969", "title": "Cop Shoot Cop", "text": "I Cop Shoot Cop sono stati un gruppo noise rock statunitense, originario di New York, attivo tra il 1987 ed il 1996.\nStile musicale.\nClassificati sia come band industrial che come gruppo noise rock, il loro rock sperimentale erede dalla no wave era basato sull'uso di 2 bassisti, di originali strumenti percussivi metallici e dall'assenza di un chitarrista solista, il tutto accompagnato da atmosfere gotiche e testi disperati.\nStoria del gruppo.\nIn origine formato da Tod Ashley (voce, chitarra) con David Ouimet (tastiere, elettronica) e Phil Puleo (batteria e percussioni), il gruppo registra un primo EP edito dalla Supernatural Records, etichetta giapponese.\nNel 1989 entrano nel gruppo un secondo bassista Jack Natz ed un secondo tastierista Jim Coleman. Con questa formazione registrano il primo album \"Consumer Revolt\", considerato tra i pi\u00f9 innovativi lavori in campo noise e industrial, dove i brani non sono cantati ma urlati rabbiosamente.\nOuimet lascia il gruppo per formare la band dalla breve durata \"Motherhead Bug\". Con il secondo album, \"White Noise\" pubblicato per la Big Cat Records, il gruppo vira verso un noise rock pi\u00f9 accessibile e meno cacofonico. Per il terzo album, \"Ask Questions Later\", firmano per la Interscope. Nelle registrazioni del disco si sentono nuovi strumenti come tromba, violino e sassofono.\nNel 1995 si sciolgono, il cantante forma i Firewater, mentre Coleman assieme a Puleo i Red Expendables e pi\u00f9 tardi i Phylr. Nel 1996 Coleman former\u00e0 anche gli Here assieme al musicista italiano Teho Teardo."}
{"id": "3375979", "revid": "1442080", "url": "https://it.wikipedia.org/wiki?curid=3375979", "title": "Medibank International 2006 - Doppio maschile", "text": "Il doppio maschile del torneo di tennis Medibank International 2006, facente parte dell'ATP Tour, ha avuto come vincitori Fabrice Santoro e Nenad Zimonji\u0107 che hanno battuto in finale Franti\u0161ek \u010cerm\u00e1k e Leo\u0161 Friedl 6-1, 6-4."}
{"id": "3375988", "revid": "1354670", "url": "https://it.wikipedia.org/wiki?curid=3375988", "title": "Pompa intratecale", "text": "Una pompa intratecale (pi\u00f9 correttamente denominato \"infusore intratecale\") \u00e8 un dispositivo medico usato per somministrare piccolissime dosi di farmaco direttamente nel liquor cefalorachidiano dell'uomo. Farmaci come Baclofen, Morfina o Ziconotide possono essere somministrati direttamente nel sistema nervoso centrale minimizzando gli effetti collaterali spesso presenti quando questi farmaci vengono assunti per bocca. Il farmaco attraversa la barriera ematoencefalica raggiungendo il suo bersaglio senza dovere essere assorbito e senza subire il metabolismo a cui vengono sottoposti i farmaci assunti per altre vie.\nLa pompa intratecale consiste in una pompa di metallo che conserva e spinge il farmaco lungo un catetere speciale inserito nello spazio intratecale spinale dove il farmaco pu\u00f2 esercitare il suo effetto. Sono disponibili 2 tipi di pompa: una ad infusione continua che infonde il farmaco ad una dose costante nelle corso delle 24 ore, un tipo ad infusione programmabile dove, attraverso un computer esterno si possono programmare dosi diverse nel corso della giornata. \nQuesto strumento \u00e8 utilizzato principalmente per trattare le gravi spasticit\u00e0 diffuse a pi\u00f9 distretti corporei o il dolore.\nL'applicazione della pompa al baclofene richiede un intervento chirurgico per costruire una tasca addominale (sottocutanea o sottofasciale) dove posizionare la pompa ed una piccola incisione posteriore (a livello dello spazio tra L3 ed L4) per inserire il catetere intratecale che verr\u00e0 spinto in alto fino al livello desiderato. Pi\u00f9 alto sar\u00e0 il catetere maggiore sar\u00e0 l'effetto sugli arti superiori ed il tronco.\nL'uso della terapia intratecale al baclofene (Intrathecal Baclofen Therapy o I.T.B.) \u00e8 ormai consolidato sia nei bambini con paralisi cerebrale infantile che negli adulti con varie lesioni neurologiche (ad esempio nella Sclerosi Multipla). L'eziologia differente \u00e8 accomunata dalla sindrome del motoneurone superiore (Upper Motor Neuron Syndrome) che compromette il movimento per perdita di forza e destrezza e comparsa di spasticit\u00e0 (aumento del tono muscolare, clonie, spasmi)."}
{"id": "3375991", "revid": "767487", "url": "https://it.wikipedia.org/wiki?curid=3375991", "title": "Giovanni Antonio Rigatti", "text": "Biografia.\nGiovanni Antonio Rigatti ricevette la sua formazione musicale nella cantoria delle voci bianche della basilica di San Marco nel 1621, e successivamente in uno dei conservatori di Venezia. Contemporaneamente si preparava a divenire sacerdote. Dal settembre del 1635 al marzo del 1637 fu maestro di cappella nella cattedrale di Udine. Dal 1639 egli \u00e8 stato \"maestro d'organo e musica alle figliole\" presso il conservatorio dell'Ospedale dei Mendicanti di Venezia. Rigatti insegn\u00f2 anche all'Ospedale dei Incurabili, pur senza ottenere l'autorizzazione dei suoi superiori: Francesco Lucio fu tra i suoi allievi. Nel 1642 Rigatti divenne maestro di cappella di Gianfrancesco Morosini, che nel 1645 fu eletto patriarca di Venezia e successivamente lo nomin\u00f2 canonico della Basilica di San Marco.\nRigatti ha pubblicato nove volumi di musica sacra (cinque di mottetti solisti e concertati, quattro di salmi contenenti anche tre messe), e due libri di musica profana (monodie in stile concertato e madrigali). La Messa e i Salmi del 1640 dedicati all'imperatore Ferdinando III sono la raccolta pi\u00f9 importante di Rigatti, che mostra lo stesso alto livello di ingegno musicale della \"Selva morale e spirituale\" di Claudio Monteverdi pubblicata nello stesso periodo."}
{"id": "3375998", "revid": "486946", "url": "https://it.wikipedia.org/wiki?curid=3375998", "title": "Cantone di Menton-Est", "text": ""}
{"id": "3376001", "revid": "149587", "url": "https://it.wikipedia.org/wiki?curid=3376001", "title": "Cantone di Mentone-Est", "text": ""}
{"id": "3376002", "revid": "149587", "url": "https://it.wikipedia.org/wiki?curid=3376002", "title": "Cantone di Menton-Ouest", "text": ""}
{"id": "3376013", "revid": "287204", "url": "https://it.wikipedia.org/wiki?curid=3376013", "title": "Lodewijk Prins", "text": "Carriera scacchistica.\nRicevette il titolo di Maestro Internazionale nel 1950 (anno di istituzione del titolo), di Arbitro Internazionale nel 1960, e di Grande maestro \"Honoris Causa\" nel 1982.\nPartecip\u00f2 a tutte le 12 Olimpiadi dal 1937 al 1968. Vinse due medaglie d'argento (a Buenos Aires 1939 e Ragusa1950) e una di bronzo ( a Lugano 1968).\nVinse il Campionato olandese nel 1965.\nTra i risultati di torneo:\nOrganizz\u00f2 le olimpiadi di Amsterdam 1954 e il torneo dei candidati di Amsterdam 1956. Era un cultore della problemistica e fu nominato nel 1956 Giudice per la composizione.\nScrisse diversi libri di scacchi in collaborazione con Max Euwe, tra cui i libri dei tornei di Hastings del 1944/45 e 1945/46 e \"Het schaakphenomeen Jos\u00e9 Raoul Capablanca\" (il fenomeno degli scacchi Jos\u00e9 Ra\u00fal Capablanca), ed. Van Goor, Amsterdam 1949."}
{"id": "3376019", "revid": "287204", "url": "https://it.wikipedia.org/wiki?curid=3376019", "title": "Jamahirya Television", "text": "Jamariya Television (in arabo \u0644\u0647\u064a\u0626\u0629 \u0627\u0644\u0639\u0627\u0645\u0629 \u0644\u0625\u0630\u0627\u0639\u0627\u062a \u0627\u0644\u062c\u0645\u0627\u0647\u064a\u0631\u064a\u0629 \u0627\u0644\u0639\u0638\u0645\u0649) \u00e8 stata l'azienda radiotelevisiva pubblica della Libia, interamente di propriet\u00e0 del governo libico. In seguito alla caduta del ra'is Mu'ammar Gheddafi l'ente televisiva ha cessato di esistere. La televisione aveva sede a Tripoli. \nI canali editi dall'azienda erano i seguenti:"}
{"id": "3376026", "revid": "404137", "url": "https://it.wikipedia.org/wiki?curid=3376026", "title": "False comunicazioni sociali", "text": ""}
{"id": "3376028", "revid": "404137", "url": "https://it.wikipedia.org/wiki?curid=3376028", "title": "Frode contabile", "text": ""}
{"id": "3376036", "revid": "1175280", "url": "https://it.wikipedia.org/wiki?curid=3376036", "title": "Prima rivoluzione industriale", "text": ""}
{"id": "3376041", "revid": "1776051", "url": "https://it.wikipedia.org/wiki?curid=3376041", "title": "Eva (Nightwish)", "text": "Eva \u00e8 un singolo dei Nightwish.\nPrimo singolo pubblicato dalla band dopo l'entrata di Anette Olzon, fu pubblicato il 25 maggio 2007, era disponibile solamente in formato digitale. "}
{"id": "3376044", "revid": "38848179", "url": "https://it.wikipedia.org/wiki?curid=3376044", "title": "Interhotel Stadt Berlin", "text": ""}
{"id": "3376046", "revid": "123085864", "url": "https://it.wikipedia.org/wiki?curid=3376046", "title": "Alfa Romeo Romeo", "text": "Il Romeo \u00e8 un furgone costruito dall'omonima casa automobilistica Alfa Romeo, dal 1954 al 1967, principalmente nello stabilimento di Pomigliano d'Arco, in tre serie: il \u201cRomeo\u201d, il \u201cRomeo 2\u201d ed il \u201cRomeo 3\u201d.\n\u00c8 anche conosciuto con i nomi Autotutto e T10.\nGenesi.\nPresentato al Salone dell'automobile di Torino del 1954 come furgone o minibus, fu in seguito commercializzato in molte altre versioni: furgone con tettuccio alto, \u201cpromiscuo\u201d (cio\u00e8 furgone con sedili e finestrini posteriori), scuolabus, ambulanza, pick-up, camionetta con cassone posteriore aperto e camionetta a doppia cabina. Inoltre, molte carrozzerie fabbricavano una versione propria.\nLa prima serie.\nLa prima serie del Romeo fu prodotta dal 1954 al 1956. \nIl Romeo versione benzina aveva installato un motore bialbero Alfa Romeo a quattro cilindri in linea da 1290 cm\u00b3 di cilindrata che erogava una potenza all'albero motore di 35 CV. Questo propulsore permetteva al veicolo di raggiungere 97 km/h e fu utilizzato pi\u00f9 tardi sulla Giulietta Berlina. Era disponibile anche una versione con un motore Diesel due tempi sovralimentato mediante compressore volumetrico a 2 cilindri da 1158\u00a0cm\u00b3 di cilindrata e 30\u00a0CV di potenza all'albero motore. L'autentica rivoluzione, nell'ambito della produzione italiana, fu rappresentata dall'adozione della trazione anteriore. Questa soluzione, grazie all'assenza dell'albero di trasmissione e del ponte posterione con relativo differenziale, permetteva un significativo abbassamento del livello del pianale di carico, con sensibile aumento della volumetria interna (il Fiat 238, primo furgone a trazione anteriore della Casa di Torino, vide infatti la luce solo tredici anni pi\u00f9 tardi).\nLa seconda serie, il \u201cRomeo 2\u201d.\nLa seconda serie del Romeo, conosciuta come \u201cRomeo 2\u201d, fu prodotta dal 1957 al 1967. Montava gli stessi motori della serie precedente, ma aveva installato una trasmissione formata da un cambio manuale ZF a quattro rapporti. Fu assemblato sia in Italia (fino al 1966), che in Spagna (fino al 1967). In quest'ultimo paese fu costruito su licenza Alfa Romeo dalla FADISA (\"Fabricacion de Automoviles Diesel S.A.\"). Gli esemplari fabbricati in Spagna montavano un motore Perkins tipo 4.99 da 1600 cm\u00b3 di cilindrata, e un cambio sincronizzato su tutte le marce avanti. La Motor Ib\u00e9rica acquist\u00f2 la FADISA nel 1967 ponendo fine alla fabbricazione del Romeo 2 anche in Spagna.\nLa terza serie, il Romeo 3.\nLa terza serie del Romeo, nota come \u201cRomeo 3\u201d, fu prodotta per soli 6 mesi nel 1966. Montava anch'essa il cambio manuale ZF a quattro rapporti. Questa serie introdusse migliorie come la frizione idraulica ed i sedili regolabili."}
{"id": "3376047", "revid": "1543377", "url": "https://it.wikipedia.org/wiki?curid=3376047", "title": "Haus des Reisens", "text": "La Haus des Reisens (letteralmente: \u201ccasa del viaggio\u201d) \u00e8 un edificio a torre di Berlino, posto sul lato settentrionale di Alexanderplatz. Fino alla riunificazione ospitava la sede dell'ufficio di viaggi della Repubblica Democratica Tedesca, oltre ad uffici della compagnia aerea statale Interflug.\n\u00c8 posta sotto tutela monumentale (\"Denkmalschutz\").\nStoria.\nL'edificio fu costruito dal 1969 al 1971 su progetto di Roland Korn, Johannes Brieske e Roland Steiger, come parte del progetto di ricostruzione dell'Alexanderplatz.\nNel 1993 il concorso urbanistico per il ridisegno della piazza, vinto dal progetto di Hans Kollhoff e Helga Timmermann ne decise l'abbattimento, insieme ad altri edifici circostanti, e la sua sostituzione con un gruppo di isolati dominati da grattacieli; la realizzazione di questo progetto resta fino ad oggi incerta.\nNel luglio 2015 l'edificio \u00e8 stato posto sotto tutela monumentale (\"Denkmalschutz\").\nCaratteristiche.\nL'edificio conta 17 piani e si compone di una piastra inferiore di due piani sormontata da un corpo alto. La pianta fortemente asimmetrica e la forte plasticit\u00e0 della facciata ne simboleggiano l'importanza urbanistica, all'angolo fra l'Alexanderplatz e la Karl-Marx-Allee.\nLa struttura portante del corpo alto \u00e8 in calcestruzzo armato, mentre la piastra inferiore \u00e8 sostenuta da una struttura in acciaio ricoperta da pannelli in calcestruzzo armato.\nLe facciate del corpo alto hanno ampie superfici finestrate, davanti alle quali \u00e8 posta una struttura tipo \"curtain wall\" costituita da pannelli di alluminio sostenuti da una struttura in acciaio.\nLa facciata orientale, rivolta verso Otto-Braun-Stra\u00dfe, \u00e8 ornata al primo piano da un grande rilievo in rame, opera di Walter Womacka. Gli ambienti interni d'origine furono disegnati da un collettivo diretto da Hans-Erich Bogatzky."}
{"id": "3376053", "revid": "121937520", "url": "https://it.wikipedia.org/wiki?curid=3376053", "title": "Qualifiche della Polizia di Stato (prima del 1995)", "text": "Dal 1981 fino al decreto legislativo n. 197 del 12 maggio 1995, le qualifiche della Polizia di Stato erano impostate nel seguente modo:\nPromozioni.\nIl decreto legislativo contiene delle disposizioni transitorie che fanno promuovere alcuni appartenenti alla Polizia di Stato:"}
{"id": "3376062", "revid": "508036", "url": "https://it.wikipedia.org/wiki?curid=3376062", "title": "Cocco (famiglia)", "text": "I Cocco furono una famiglia patrizia veneziana, annoverata fra le cosiddette \"Case Nuove\".\nStoria.\nSecondo la tradizione, i Cocco si trasferirono a Venezia da Mantova, oppure, pi\u00f9 probabilmente, da Durazzo in Albania.\nNei primi secoli di storia della citt\u00e0 lagunare, i Cocco le diedero antichi tribuni. Membri dell'antico \"Consilium\" cittadino, furono tra le famiglie incluse nella serrata del Maggior Consiglio del 1297. Alcuni membri ricoprirono importanti cariche ecclesiastiche dello Stato da Mar. Nel 1565, un Gaetano (o Giacomo) di Antonio Cocco fond\u00f2 a Padova il \"Collegio Cocco\".\nDopo la caduta della Serenissima, il governo imperiale austriaco riconobbe ai Cocco la patente di nobilt\u00e0 con Sovrane Risoluzioni datate 11 novembre 1817."}
{"id": "3376064", "revid": "767487", "url": "https://it.wikipedia.org/wiki?curid=3376064", "title": "Serena Abrami", "text": "Biografia.\nGli inizi.\nInizia la sua attivit\u00e0 come cantautrice e compositrice nel 2005 nella band Elfrida, dove si esibisce nei Festival e Club italiani.\nNel 2008 intraprende un percorso da solista con il pianista e compositore Mauro Rosati. Nel 2009 partecipa alla seconda edizione di X Factor nella categoria \"Under 24\". Eliminata durante la quarta puntata per poi tornare nell\u2019undicesima, viene notata da Ivano Fossati, ospite del programma, con cui poi intraprender\u00e0 una collaborazione.\nPartecipa alle finali della XX edizione del Premio Musicultura con due brani inediti scritti insieme ai musicisti del Collettivo Casale.\n\"Lontano da tutto\" e Sanremo 2011.\nNel 2010 Serena inizia a lavorare al suo EP di esordio con il produttore di Pietro Cantarelli, gi\u00e0 produttore di Ivano Fossati. Il lavoro contiene un brano che le scrive lo stesso Fossati dal titolo \"Tutto da rifare\", con il quale partecipa alle selezioni del Festival di Sanremo 2010.\nNel 2011 partecipa al 61\u00ba Festival di Sanremo nella categoria \"Nuove proposte\", con il brano \"Lontano da tutto\", scritto e pensato per lei da Niccol\u00f2 Fabi, classificandosi al quarto posto nella classifica generale e al secondo per il \"Premio Mia Martini\", pubblicando il suo primo disco per EMI.\nL'album contiene, oltre al brano di Ivano Fossati e a quello di Niccol\u00f2 Fabi, canzoni di cui la Abrami \u00e8 coautrice assieme al pianista Mauro Rosati. Collaborano all'album anche Gaetano Civello e Valeria Vaglio. Suonano nel disco Max Gelsi, Ferruccio Spinetti, Fabrizio Barale, Lillo Fossati, Davide Ferrario e lo stesso produttore artistico Pietro Cantarelli. Il videoclip di \"Lontano da tutto\", realizzato con patrocinio della Regione Marche, \u00e8 diretto da Rocco Papaleo con la partecipazione dell'attore Paolo Briguglia ed \u00e8 inserito nell'omonimo cortometraggio premiato nel Festival \"Notti di cinema 2011\".\nSegue un'attivit\u00e0 live in cui la Abrami ha modo di condividere il palco con diversi artisti della scena italiana tra cui Paola Turci, Perturbazione, Marina Rei, Niccol\u00f2 Fabi, Musica Nuda.\nNell'estate 2011 esce il singolo \"Scende la pioggia (da un'ora)\" in duetto con Max Gazz\u00e8. \u00c8 ospite in tutte le date della tourn\u00e9e estiva di Luca Barbarossa \"Barbarossa Social Club 2011\" e ha cos\u00ec modo di dividere il palco con Fiorella Mannoia, Alex Britti, Enrico Ruggeri, Neri Marcor\u00e8. Luca Barbarossa invita Serena a duettare con lui in occasione della maratona di Telethon su Rai uno.\nIl 20 marzo 2012, giorno dopo l'ultimo concerto di Ivano Fossati, esce \"Pensiero stupendo - Le canzoni di Ivano Fossati interpretate dai pi\u00f9 grandi artisti italiani\" a cui la Abrami partecipa con \"Tutto da rifare\".\nIl 23 aprile 2012 viene pubblicato il brano \"Ottobre\" in featuring con Tommaso Cerasuolo dei Perturbazione.\nNel 2013 apre le date del tour invernale nei club italiani di Max Gazz\u00e8 \"Sotto casa tour\", dove la Abrami si esibisce da sola in acustico presentando in anteprima nuovi brani. Per l'occasione \u00e8 endorser della Eko Group Guitars. Parallelamente, partecipa al disco di Andrea Tarquini \"REDS! Canzoni di Stefano Rosso\" prodotto da Paolo Giovenchi (Francesco De Gregori).\nNel corso dell'estate condivide il palco con Simone Cristicchi e Roberto Piermartire (Avion Travel) per \"Rive Festival\" e Musica Nuda per \"Jazz Friend Festival\".\n\"D'Imperfezione\", il secondo album.\nIl 9 dicembre 2016 \u00e8 uscito il suo secondo album \"Di imperfezione\".\nDopo l'anteprima streaming dell'album su Ondarock, il primo singolo \"Credo\" finisce nella compilation di dicembre di Rockit, mentre il video del secondo singolo \"Di imperfezione\" viene pubblicato in anteprima su Rockerilla.\nIl video del terzo singolo \"Forse \u00e8 culturale\" \u00e8 uscito il 2 luglio in esclusiva su Coming Soon, mentre il video del remix dell'inglese Howie B in esclusiva su Rockit.\nLe nuove undici tracce sono state registrate tra il Nufabric Basement di Fermo sotto la guida dei produttori Ale Bavo e Filo Q ed il Panic Botton Studio di Londra con il fonico Steve Lyon (Cure, Depeche Mode) e masterizzate da Pete Maher (The Rolling Stones, U2).\nL'indirizzo sonoro \u00e8 curato da Serena e dal chitarrista Enrico Vitali, a cui si aggiungono Mauro Rosati (synth e pianoforte) e Marcello Piccinini (batteria) per le fasi di scrittura, arrangiamenti e registrazione.\nIl tour live di \"D'imperfezione\" ha raccolto, con oltre 40 date in tutta Italia, grande successo di critica e pubblico. All'album, si aggiungno quattro remix a cura di diversi dj/producer tra cui Howie B.\nProgetti paralleli.\nDal 2010 Serena collabora con il pianista maestro Fabio Capponi in diversi progetti di matrice teatrale. I due partecipano a festival e stagioni teatrali sia come duo (da segnalare \"L'apertura dei fuochi\" sul palco del \"Montelago Celtic Festival 2013\") sia nel tributo a Luigi Tenco \"In punta di voce\" dove sono affiancati dall'attrice Pamela Olivieri, che si occupa insieme a Serena, della ricerca delle letture e delle musiche messe in scena. Inoltre dal 2013 i due collaborano con la scrittrice Lucia Tancredi nella lettura scenica \"Una passione slava - La vita privata di Giulia Schucht\", dove si occupano della musica e Serena si cimenta in romanze russe.\nNel 2012 Serena prende parte allo spettacolo teatrale \"Eratostene - Il Volto della terra\" di Michela Costanzi e Fabio Pallotta, in cui scrive brani inediti insieme al chitarrista maestro Nazzareno Zacconi utilizzando, e poi cantando, poesie in greco antico.\nNel 2014 l'incontro tra Serena Abrami e il chitarrista Enrico Vitali, gi\u00e0 suo collaboratore per il secondo album, d\u00e0 vita ad una formazione rock/alternative di matrice anglofona Bankey Moon, con all'attivo diversi live in festival e palchi italiani. A loro si aggiungono Cristiano Gradozzi alla batteria ed Eugenio Bordacconi al basso.\nNel 2015 Serena ed Enrico si occupano delle musiche ed i paesaggi sonori dello spettacolo teatrale \"La notte di San Giovanni\" di Giovanni Edoardo Visone su storie di resistenza partigiana nelle Marche, insieme all'attrice Monica Belardinelli e Roberto Beato; nello stesso anno partecipano alla performance \"Creature Simili - Il dark a Milano negli anni ottanta\" tratto dall'omonimo romanzo di Emanuela Zuccal\u00e0 e Simone Tosoni. Nel 2021 ha partecipato al Civitanova Film Festival il primo giorno del festival."}
{"id": "3376077", "revid": "2111792", "url": "https://it.wikipedia.org/wiki?curid=3376077", "title": "Francesco Dolce", "text": "Carriera.\nFrancesco Dolce nasce hockeysticamente nella squadra della sua citt\u00e0, Viareggio, e precisamente nelle giovanili del CGC Viareggio, societ\u00e0 adottiva di altri campioni di questo sport come Alessandro Bertolucci, Mirko Bertolucci, Mauro Cinquini, Alessandro Cupisti e molti altri ancora. Anche lui fa parte della generazione del \"Maestro\" Creso Bacherotti; colui che ha lanciato futuri professionisti di questo sport.\nA soli 17 anni esordisce in prima squadra, dopo aver gi\u00e0 vinto vari titoli di Campione d'Italia giovanile.\nNell'estate del 1994 lascia la \"sua\" Viareggio per trasferirsi ai piemontesi dell'Amatori Vercelli, cominciando un lungo girovagare in Italia e in Europa, fra cui i prestigiosi campionati nazionali di massima divisione Spagnola (con Cp Alcobendas e Cp Tenerife) e Portoghese (con il Seixal di Lisbona).\nNella sua carriera veste anche i colori azzurri della Nazionale Italiana Giovanile e Senior.\nFrancesco \u00e8 uno dei classici attaccanti che giocano davanti alla porta, i suoi punti di forza sono rapidit\u00e0 e velocit\u00e0 di esecuzione, oltre chiaramente al suo \"fiuto\" del gol, che gli ha permesso fra l'altro di fregiarsi del titolo di capocannoniere dei Campionati Europei 2006 di Monza."}
{"id": "3376081", "revid": "126257", "url": "https://it.wikipedia.org/wiki?curid=3376081", "title": "Alfa Romeo Autotutto", "text": ""}
{"id": "3376084", "revid": "126257", "url": "https://it.wikipedia.org/wiki?curid=3376084", "title": "Alfa Romeo T10", "text": ""}
{"id": "3376088", "revid": "125300596", "url": "https://it.wikipedia.org/wiki?curid=3376088", "title": "Quick time event", "text": "Nel mondo dei videogiochi, un Quick Time Event con la sigla QTE (traducibile in italiano come \"evento breve\") \u00e8 un momento in cui si mettono alla prova i riflessi del giocatore nel premere uno o pi\u00f9 pulsanti con il giusto tempismo.\nCritiche.\nI Quick Time Event hanno ricevuto reazioni contrastanti da giocatori e giornalisti. Possono essere usati efficacemente per migliorare i filmati e altre azioni. L'uso dei Quick Time Event all'interno di alcuni tipi di giochi \u00e8 elogiato poich\u00e9 favoriscono l'immersione nella trama, rendendo le sequenze action interagibili. Allo stesso tempo, sono anche considerati un'aggiunta debole al gameplay in quanto spesso costringono il giocatore a ripetere una data sezione finch\u00e9 non completano perfettamente il Quick Time Event per andare avanti. In generale sono spesso considerati una \"rovina dei giochi d'azione\", poich\u00e9 la loro presenza rompe il flusso standard del gioco e riduce il controllo dato al giocatore a pochi pulsanti, distraendo e trasformando l'interattivit\u00e0 in una sorta di lavoro. Inoltre, i Quick Time Event possono frustrare il giocatore a causa del fatto che potrebbero non avere alcuna avvertenza prima del loro inizio, sorprendendo il giocatore e costringendolo alla sconfitta e alla seguente ripetizione dell'azione da svolgere. Ormai la meccanica \u00e8 considerata retr\u00f2 e sta cadendo in disuso, venendo utilizzata da sempre meno giochi."}
{"id": "3376102", "revid": "363629", "url": "https://it.wikipedia.org/wiki?curid=3376102", "title": "Nizo", "text": "Niezoldi &amp; Kr\u00e4mer (Nizo) \u00e8 stata un'azienda tedesca, che produceva cineprese e proiettori destinati al passo ridotto\nStoria.\nGeorg Niezoldi e Georg Kr\u00e4mer fondarono nel 1925, a Monaco di Baviera, una fabbrica per la costruzione di cineprese. Il primo modello fu la \"Nizo 35\", per il formato 35 mm, in seguito uscirono modelli per il 16 mm e il 9,5 mm, e i proiettori relativi. Nel 1933, per primi in Europa, realizzarono una cinepresa per l'8 mm, lanciato dalla Kodak l'anno precedente. Nel 1965, con la cinepresa \"S1\", fu adottato il formato Super 8 mm.\nLe cineprese di questo marchio storico sono sempre state sinonimo di eccellenza meccanica e ottica, oltre che di innovazione tecnologica: nel 1980 usc\u00ec il modello \"6080\", una cinepresa per riprese sonore a banda singola (direct-system), con possibilit\u00e0 di utilizzare caricatori da 60m invece dei 15m abituali. L'ottica Schneider macro-Variogon 1,4/7 \u2013 80\u00a0mm, la possibilit\u00e0 di funzionare con cadenze di ripresa da 9 a 54 fotogrammi al secondo (pi\u00f9 lo scatto singolo) e la possibilit\u00e0 di svariati effetti speciali, ne facevano una cinepresa di tipo professionale.\nLa Nizo, nel 1962, entr\u00f2 a far parte della tedesca Braun e successivamente del gruppo Bauer-Bosch. Fu attiva fino al 1982 quando, a seguito dell'inesorabile declino che gi\u00e0 affliggeva da quasi un decennio il settore del super 8 a causa dell'avvento e diffusione della videoregistrazione domestica, fu messa in liquidazione."}
{"id": "3376108", "revid": "767487", "url": "https://it.wikipedia.org/wiki?curid=3376108", "title": "Cimitero di Vila Formosa", "text": "Il cimitero di Vila Formosa (in portoghese \"cemit\u00e9rio da Vila Formosa\") \u00e8 un cimitero pubblico situato tra i quartieri Carrao e Vila Formosa nella citt\u00e0 di San Paolo in Brasile.\nPosizione.\nSecondo le mappe aggiornate dei distretti di Vila Formosa e Carrao, il cimitero appartiene al territorio di quest'ultima provincia, ma a causa della costante urbanizzazione della regione che provoca la perdita della nozione fisica dei quartieri, la posizione precisa del cimitero \u00e8 confusa.\nStoria.\nFondato il 20 maggio 1949, il cimitero di Vila Formosa occupa una superficie di 763.175\u00a0m\u00b2. Fin dalla sua nascita, ha ospitato oltre 1,5 milioni di sepolture.\nCaratteristiche.\nDiviso in due ali, all'interno di esse si tengono ogni mese una media di 275 sepolture. Con diciotto sale mortuarie, il cimitero possiede tre ingressi. Occupa la quarta pi\u00f9 grande area verde comunale della citt\u00e0 di S\u00e3o Paulo, superata solo dai parchi Anhanguera, Ibirapuera e Parco di Carmo e rappresenta quindi un'importante area verde ad est della citt\u00e0. Poich\u00e9 vi sono molti alberi, il cimitero \u00e8 frequentato ogni giorno, soprattutto da bambini e da coloro che fanno footing. ."}
{"id": "3376111", "revid": "1543377", "url": "https://it.wikipedia.org/wiki?curid=3376111", "title": "Sorelle Fontana", "text": "Sorelle Fontana Alta Moda s.r.l. \u00e8 una casa di moda, specializzata in produzioni sartoriali di alta moda.\nFondata a Roma nel 1943, dalle tre sorelle e stiliste italiane: Zoe (1911-1979), Micol (1913-2015) e Giovanna (1915-2004).\nLe sorelle Fontana, con il loro atelier, furono le prime a dare un vivace impulso al Made in Italy, rendendo cos\u00ec famoso lo stile italiano nel mondo.\nDedicata alle clienti pi\u00f9 giovani oggi \u00e8 la linea \"MicolBoutique\".\nStoria.\nGli inizi e gli anni della seconda guerra mondiale.\nNel 1938 a Traversetolo, comune della provincia di Parma, le tre sorelle Zoe, Micol e Giovanna iniziano col mestiere sartoriale seguendo la tradizione familiare. Decidono poi di trasferirsi a Roma, dove lavorano originariamente sotto padrone.\nDurante la seconda guerra mondiale, fondano una \"maison\", inizialmente specializzata in abiti di alta moda. La loro prima cliente importante \u00e8 Gioia Marconi, figlia di Guglielmo Marconi.\nPer ampliare e potenziare la loro attivit\u00e0 le tre sorelle, ottenuti i primi guadagni, decidono di prendere in affitto un appartamento pi\u00f9 grande, che funge da casa-laboratorio, non lontano da via Veneto. Alla realizzazione del progetto partecipano anche i loro genitori, che, ormai anziani, chiusa la sartoria di Traversetolo, si trasferirono in una casa di campagna nei pressi di Roma. Durante l'occupazione tedesca Amabile e il marito sono di grande aiuto alle figlie: attraverso il loro orto fanno fronte alla penuria di cibo e sfruttano i prodotti ortofrutticoli come merce di scambio per l'acquisto delle stoffe della sartoria.\nNel 1943 il laboratorio viene spostato in un palazzetto a tre piani, non lontano da dove era prima, con l'assunzione di nuove lavoranti.\nGli anni del \"boom economico\" e il successo dell'atelier.\nLa fine della guerra decreta l\u2019inizio del vero successo per le tre sorelle. In questo ambito, insieme al tradizionale ambiente alto-borghese, un ruolo importante lo riveste il mondo del cinema che, a Roma, vive la fortunata stagione del neorealismo e di Cinecitt\u00e0, che comporta la massiccia presenza dei registi e dei divi americani.\nLe sorelle Fontana lanciano il loro stile, ispirato a una linea quasi rinascimentale caratterizzata da corpetti stretti e gonne morbide e molto ampie, create con abbondanza di tessuto di alta qualit\u00e0. Con il successo la domanda cresce notevolmente e l'atelier si ingrandisce, fino a impiegare 20 dipendenti. Pur in assenza di una pubblicit\u00e0 di stampo moderno, le Fontana hanno un'ottima intuizione con le \"mannequins de soci\u00e9t\u00e9\": introducendo l'uso di far notare le proprie creazioni facendo indossare i modelli della casa di moda a signore molto in vista, in occasione di ricevimenti mondani.\nNel 1947 la Casa di mode Fontana si costituisce in forma di s.r.l.\nNel 1948 la nota attrice di Hollywood Myrna Loy acquista dalle Fontana il guardaroba completo per il film \"Il caso di lady Brook\". Da questo momento la sartoria punta sul mercato americano: Micol Fontana inizia in questi anni una lunga corrispondenza oltreoceano segnata da una serie di viaggi negli States.\nNel 1951 l'azienda conta 100 lavoranti, saliti a 300 nel 1953. Nel 1955 fu inaugurata a Roma la prima boutique. Nel 1958 la sartoria si trasferisce a piazza di Spagna. Dal 1960, su richiesta dei grandi magazzini americani, si sviluppa la produzione del pr\u00e9t-\u00e0-porter che consente di ampliare notevolmente la base di vendita, senza rinunciare alla qualit\u00e0 degli abiti di alta moda.\nNel 1964 la s.r.l. \u00e8 trasformata nella Sorelle Fontana s.p.a. (sar\u00e0 ricostituita in forma di s.r.l. nel 1985), con un capitale di 15 milioni costituito da azioni da 1000 lire cadauna; il capitale viene aumentato nello stesso anno a 120 milioni di lire mediante un sovrapprezzo di 700 lire per ogni azione e un'analoga operazione \u00e8 svolta l'anno seguente quando il capitale raggiunge i 195 milioni (con un sovrapprezzo di 400 lire per ogni azione). Nel 1967, infine, il capitale \u00e8 portato a 285 milioni (con un sovrapprezzo di 900 lire per ogni azione).\nNel 1966 \u00e8 inaugurato lo stabilimento di Cecchina, nei pressi di Roma, che d\u00e0 lavoro a 300 dipendenti, per la produzione pr\u00eat-\u00e0-porter. La fama dell'atelier da quel momento continua incontrastata seguendo il ritmo del boom economico del Paese sino alla fine degli anni sessanta.\nLe creazioni per il cinema e il Made in Italy nel mondo.\nNel 1949 vengono richieste dall'attrice americana Linda Christian per farsi confezionare l'abito da sposa, in occasione delle sue nozze a Roma con l'attore Tyrone Power, rispettivamente madre e padre di Romina. Le foto dell'abito, costato 700.000 lire, appaiono in esclusiva sulla rivista Life e per l'atelier \u00e8 la consacrazione di una celebrit\u00e0 destinata a durare per un ventennio.\nLa risonanza di questo evento mediatico internazionale contribuir\u00e0 ad aprire la strada alle sorelle Fontana verso il mercato del cinema, soprattutto quello americano di Hollywood.\nAnche Maria Pia di Savoia, in occasione del suo matrimonio, si vestir\u00e0 dalle Fontana.\nLe tre stiliste vestono con le loro creazioni varie attrici tra cui Gina Lollobrigida, Sophia Loren, Liz Taylor, Audrey Hepburn, Barbara Stanwyck, Grace Kelly, Jacqueline Lee Bouvier Kennedy Onassis, Joan Collins, Ursula Andress, Soraya e Ava Gardner, nonch\u00e9 first ladies quali Truman, Kennedy, Eisenhower.\nSono le costumiste di Anita Ekberg nel film \"La dolce vita\" e delle assistenti di volo Alitalia.\nPrendono parte alla storica sfilata \u201cFirst Italian High Fashion Show\u201d organizzata da Giovanni Battista Giorgini presso la sua residenza privata di Firenze a villa Torrigiani. La sfilata si tenne il 12 febbraio 1951 alla presenza di sei importanti compratori americani.\nConcorrono a fondare nel 1953 il SIAM - Sindacato Italiano Alta Moda (diventato poi Camera Nazionale della Moda Italiana), insieme a Emilio Schuberth, Vincenzo Ferdinandi, Jole Veneziani, Alberto Fabiani, Giovannelli-Sciarra, Mingolini-Gugenheim, Eleonora Garnett, Simonetta.\nNel luglio del 1954, insieme a Vincenzo Ferdinandi, Emilio Schuberth, Giovannelli-Sciarra, Garnett e Mingolini-Gugenheim partecipano ad \"Alta Moda a Castel Sant'Angelo\" ambientato appunto nella suggestiva cornice del celebre castello. In quella occasione furono premiate le statunitensi Sally Kirkland, Fashion Editor di Life e di Vogue USA, Alice Perkins, Fashion Editor di Women's Wear Daily per il loro ruolo di ambasciatrici della moda italiana negli Stati Uniti e la stilista Hannah Troy.\nAl di l\u00e0 della notazione mondana o di costume, l'exploit della sartoria romana corrisponde al tentativo di un'emancipazione dell'alta moda italiana dalla tutela francese e un primo passo nell'evoluzione, sul piano commerciale e poi industriale, di un settore strategico della vita economica nazionale anche per le attivit\u00e0 a esso connesse, in particolare l'industria tessile.\nAbiti d'epoca nei musei del mondo.\nAlcune creazioni sono esposte al Metropolitan, al Guggenheim a New York e al Louvre di Parigi.\nL'Universit\u00e0 di Parma, l'Hotel Hermitage di Monte Carlo, Castel Sant'Angelo e i Musei Capitolini a Roma e la Fondazione Magnani-Rocca hanno ospitato mostre sulle creazioni Fontana.\nIl Centro studi e archivio della comunicazione di Parma conserva un fondo dedicato all'atelier delle Sorelle Fontana, consistente in 6591 opere, tra cui figurini, schizzi e disegni tecnica mista su carta e cartoncino, prevalentemente autografe. Le opere di questo fondo, pubblico e interamente consultabile, sono state donate con atto pubblico nel 1983 da Micol e Giovanna Fontana.\nAdattamento televisivo.\nSulla storia delle tre sorelle \u00e8 stata realizzata la miniserie televisiva in due puntate \"Atelier Fontana - Le sorelle della moda\", trasmessa su Rai 1 nel 2011 e in replica il 27 maggio 2014, dove la stessa Micol Fontana fece un cameo."}
{"id": "3376122", "revid": "1305772", "url": "https://it.wikipedia.org/wiki?curid=3376122", "title": "Pellet di materie plastiche", "text": "Nell'ambito delle materie plastiche, con il termine pellet si indicano piccoli granuli in materiale plastico di varia forma (in genere piccoli cilindri o dischetti del diametro di circa 1\u00f75 mm), costituiti da polimero o da una miscela polimerica e utilizzati come materia prima per la realizzazione dei prodotti finiti in materiale plastico.\nForma del pellet.\nLa forma del pellet dipende dal processo che l'ha prodotto. Infatti una forma pi\u00f9 rotondeggiante indica che il pellet si \u00e8 formato in seno ad un solvente, dove ha assunto la forma di una goccia di polimero durante la polimerizzazione, mentre i pellet che presentano una forma pi\u00f9 cilindrica sono stati ottenuti attraverso operazioni di taglio di un fuso polimerico.\nUtilizzi.\nEsempi di lavorazioni delle materie plastiche in cui le apparecchiature possono essere alimentate con pellet sono:\nEsistono alcune lavorazioni in cui si preferisce non utilizzare i pellet, ad esempio:\nMasterbatch.\nUn particolare tipo di pellet \u00e8 il masterbatch, che consiste in pellet con una relativamente elevata concentrazione di additivi (ad esempio coloranti), rispetto alla concentrazione degli stessi additivi desiderata nel prodotto finale.\nIl masterbatch viene miscelato ai pellet di polimero puro durante le lavorazioni del materiale (ad esempio durante l'estrusione), in modo da rendere pi\u00f9 agevole l'aggiunta di additivi. Infatti generalmente gli additivi devono essere presenti in piccolissime percentuali (anche parti per milioni) nel prodotto finito, per cui senza l'utilizzo del masterbatch si dovrebbero inserire gli additivi sotto forma di polvere, con conseguenti difficolt\u00e0 nel dosaggio (\u00e8 pi\u00f9 facile pesare alcuni grammi di masterbatch piuttosto che alcuni microgrammi di additivi in polvere) e di miscelazione (i pellet del masterbatch si miscelano meglio con gli altri pellet rispetto all'additivo in polvere).\nConsiderazioni ambientali.\nDurante il loro trasporto, i pellet possono disperdersi nell'ambiente, in particolare negli ecosistemi fluviali e marini. Siccome le materie plastiche in genere non sono biodegradabili, tali pellet rimangono nell'ambiente per lunghissimi tempi.\nI pellet possono rilasciare nel tempo sostanze tossiche, quali: policlorobifenili (PCB), diclorodifenildicloroetilene (DDE), diclorodifenildicloroetano (DDD), diclorodifeniltricloroetano (DDT), esaclorocicloesano (HCH) e nonilfenoli (NP)."}
{"id": "3376124", "revid": "287204", "url": "https://it.wikipedia.org/wiki?curid=3376124", "title": "Masterbatch", "text": ""}
{"id": "3376130", "revid": "767487", "url": "https://it.wikipedia.org/wiki?curid=3376130", "title": "Home (film 2008)", "text": "Home, noto anche come Home - Casa dolce casa?, \u00e8 un film del 2008 diretto da Ursula Meier.\n\u00c8 stato presentato nella Settimana internazionale della critica del 61\u00ba Festival di Cannes ed ha ottenuto tre candidature ai Premi C\u00e9sar 2009 per la migliore fotografia, la migliore scenografia e la migliore opera prima.\nTrama.\nLa vita di una famiglia, composta da madre, padre e tre figli, scorre tranquilla e allegra nella loro isolata casa di campagna, situata a pochi metri da un'autostrada mai terminata. Ma la loro quiete viene interrotta da una notizia che speravano non dovesse mai arrivare: la strada verr\u00e0 ultimata ed aperta al traffico in brevissimo tempo. Ci\u00f2 accade e in pochi giorni l'autostrada viene invasa da migliaia di automobili. \u00c8 la fine della serenit\u00e0 di questa famiglia; la confusione e il frastuono provocano il caos all'interno della loro casa, portando Marthe, la madre, ad un esaurimento nervoso, mentre Judith, la figlia pi\u00f9 grande, fugge di casa. Il clima familiare si fa soffocante e Michel, il padre, decide di assecondare la moglie e tutti insieme prendono una decisione drastica e al tempo stesso suicida: barricarsi in casa, murando porte e finestre e isolandosi di fatto dal mondo. Ma proprio quando sembra che la situazione diventi una tragedia e la famiglia sia condannata a morte per asfissia, \u00e8 proprio la madre che abbatte una delle porte e permette all'aria di entrare. Il padre e i figli minori, senza uno scopo apparente, si allontanano a piedi dalla casa, seguendo il sole.\nDistribuzione.\nIl film \u00e8 uscito nelle sale francesi il 29 ottobre 2008, mentre nelle sale italiane \u00e8 stato distribuito da Teodora Film dal 30 gennaio 2009."}
{"id": "3376137", "revid": "1573940", "url": "https://it.wikipedia.org/wiki?curid=3376137", "title": "Hierofalco", "text": "Hierofalco \u00e8 un sottogenere del genere \"Falco\". A questo gruppo appartengono i falchi pi\u00f9 robusti e di maggiori dimensioni:\nBiologia.\nI falchi di questo gruppo sono cacciatori estremamente abili e veloci, che vivono sulle spoglie superfici montane, nei deserti, nelle steppe o nelle tundre. Rispetto ai falchi pellegrini essi hanno remiganti leggermente pi\u00f9 larghe e meno appuntite, e una coda molto pi\u00f9 lunga; queste caratteristiche permettono loro di catturare le prede sia in aria sia a terra."}
{"id": "3376140", "revid": "72396", "url": "https://it.wikipedia.org/wiki?curid=3376140", "title": "Tripoli (Libia)", "text": ""}
{"id": "3376142", "revid": "339392", "url": "https://it.wikipedia.org/wiki?curid=3376142", "title": "Museo nazionale dell'alto medioevo", "text": ""}
{"id": "3376143", "revid": "79227", "url": "https://it.wikipedia.org/wiki?curid=3376143", "title": "Isola di Basiluzzo", "text": "Basiluzzo \u00e8 un'isola dell'Italia appartenente all'arcipelago delle isole Eolie, in Sicilia.\nPosta circa 3,5 km a nord-est di Panarea, ha una superficie di 0,3 km\u00b2: si tratta, pertanto, della pi\u00f9 grande tra le isolette e gli scogli disabitati delle Eolie. Le coste dell'isola sono caratterizzate da scogliere a picco sul mare, mentre al centro si trova un ampio pianoro inclinato che nel corso dei secoli \u00e8 stato utilizzato come sede di coltivazioni, pascolo ed abitazioni stagionali. A poche decine di metri dall'isola si trova lo scoglio Spinazzola, ampio 5.500 metri quadri (0,0055 km\u00b2) e alto 79 metri.\nCaratteristiche geologiche.\nBasiluzzo \u00e8 un'isola di origine vulcanica (cos\u00ec come il resto delle isole Eolie) che, insieme agli isolotti vicini, costituisce ci\u00f2 che resta di antiche bocche eruttive appartenenti all'apparato di Panarea, ormai erose dagli agenti atmosferici e da fenomeni di bradisismo. Basiluzzo fu il pi\u00f9 recente di questi vulcani, formatosi soli 50.000 anni fa, contro i 150.000-130.000 di Panarea e degli altri isolotti.\nL'isola \u00e8 costituita di stratificazioni di colate laviche successive, ben osservabili in varie zone dell'isola, dove a volte si alternano gli strati scuri dell'ossidiana con gli strati chiari della pomice. L'isola \u00e8 comunque costituita in massima parte da riolite. Notevoli, inoltre, i colonnati basaltici a prismi verticali osservabili lungo le scogliere.\nStoria.\nRitrovamenti di frammenti di ceramica e utensili di ossidiana suggeriscono che Basiluzzo fosse frequentata sin dal tardo eneolitico e forse abitata stabilmente nell'et\u00e0 del Bronzo. Sono inoltre assai evidenti sull'isola i resti di una villa romana databile tra gli ultimi decenni del I sec. a.C. e la prima met\u00e0 del I sec. d.C., probabilmente usata come residenza stagionale. Esiste inoltre una peschiera risalente allo stesso periodo, situata nei pressi dell'unico approdo dell'isola e sommersa a causa dei moti di bradisismo.\nFino agli inizi del XX secolo Basiluzzo \u00e8 stata utilizzata come terreno di pascolo e di coltivazione, in particolare di capperi (\"capparis spinosa\"), tanto che nel 1784 nacque una controversia tra il vescovo di Lipari, che amministrava l'isola, ed alcuni contadini abusivi. Infine nel 1991 Basiluzzo, insieme agli altri isolotti minori di Panarea, \u00e8 stata dichiarata riserva naturale integrale, con divieto di sbarco se non per scopi scientifici.\nFlora e fauna.\nIl pianoro sommitale dell'isola \u00e8 caratterizzato da una vegetazione di erica (\"Erica arborea\") e lentisco (\"Pistacia lentiscus\"), alternati con scilla marittima (\"Drimia maritima\"), barboncino mediterraneo (\"Hyparrhenia hirta\") ed altre. Sulle scogliere sono inoltre presenti la palma nana (\"Chamaerops humilis\"), il limonio delle Eolie (\"Limonium minutiflorum\"), il finocchio marino (\"Crithmum maritimum\"), il garofano delle rupi (\"Dianthus rupicola\"), il fiordaliso delle Eolie (\"Centaurea aeolica\", endemico delle Isole Eolie) ed altre piante a minore diffusione.\nTra gli animali pi\u00f9 comuni si annoverano il coniglio selvatico (\"Oryctolagus cuniculus\"), il geco comune (\"Tarentola mauritanica\"), il geco verrucoso (\"Hemidactylus turcicus\"), la lucertola campestre (\"Podarcis sicula\") ed il biacco (\"Hierophis viridiflavus\"). Sull'isola inoltre nidificano il gabbiano reale mediterraneo (\"Larus michahellis\") e la berta maggiore (\"Calonectris diomedea\").\nGalleria d'immagini.\nBasiluzzo, disegni di Luigi Salvatore d'Asburgo-Lorena (1895):"}
{"id": "3376145", "revid": "79227", "url": "https://it.wikipedia.org/wiki?curid=3376145", "title": "Basiluzzo", "text": ""}
{"id": "3376153", "revid": "300067", "url": "https://it.wikipedia.org/wiki?curid=3376153", "title": "Ricky Hickman", "text": ""}
{"id": "3376155", "revid": "1718925", "url": "https://it.wikipedia.org/wiki?curid=3376155", "title": "Stampaggio per soffiaggio", "text": "Lo stampaggio per soffiaggio (o formatura per soffiaggio) (in inglese \"blow molding\") \u00e8 un processo produttivo utilizzato per ottenere prodotti cavi in materiale plastico o vetro (ad esempio bottiglie o flaconi).\nLo stampaggio per soffiaggio avviene insufflando aria compressa all'interno di una preforma o di un parison posizionato all'interno di uno stampo cavo, in modo tale che \"gonfiando\" l'oggetto prenda la forma delle pareti interne dello stampo. L'oggetto viene quindi raffreddato e lo stampo viene aperto per il prelievo dell'oggetto finito.\nLa preforma o il parison possono essere prodotti \"in situ\" attraverso un estrusore accoppiato al macchinario per il soffiaggio (quindi nello stesso impianto) oppure possono essere stati prodotti in precedenza in un altro impianto.\nEnoch Ferngren e William Kopitke furono i primi a realizzare un macchinario per lo stampaggio a soffiaggio, che vendettero nel 1937 alla Hartford Empire Company.\nVarianti del processo.\nIl processo di stampaggio per soffiaggio pu\u00f2 essere svolto secondo tre diverse varianti:"}
{"id": "3376156", "revid": "4252", "url": "https://it.wikipedia.org/wiki?curid=3376156", "title": "Chiesa cattolica armena", "text": ""}
{"id": "3376158", "revid": "290948", "url": "https://it.wikipedia.org/wiki?curid=3376158", "title": "Formatura per soffiaggio", "text": ""}
{"id": "3376159", "revid": "4252", "url": "https://it.wikipedia.org/wiki?curid=3376159", "title": "Tiridate III d'Armenia", "text": ""}
{"id": "3376163", "revid": "307923", "url": "https://it.wikipedia.org/wiki?curid=3376163", "title": "Soffiaggio", "text": ""}
{"id": "3376164", "revid": "486946", "url": "https://it.wikipedia.org/wiki?curid=3376164", "title": "Tiridate III", "text": ""}
{"id": "3376165", "revid": "290948", "url": "https://it.wikipedia.org/wiki?curid=3376165", "title": "Preforma", "text": ""}
{"id": "3376166", "revid": "110157", "url": "https://it.wikipedia.org/wiki?curid=3376166", "title": "Parison", "text": "In tecnologia dei materiali, con il termine parison si indica un tubo cavo in materiale plastico o vetro da cui si ottiene il pezzo finito (bottiglie o flaconi) attraverso la tecnica dello stampaggio per soffiaggio.\nProduzione e soffiaggio del parison.\nIl parison viene ottenuto per estrusione oppure per stampaggio ad iniezione.\nUna volta ottenuto il parison, viene sottoposto al processo di stampaggio per soffiaggio:\nParison e preforma.\nRispetto alla preforma il parison non presenta filettatura e ha dimensioni maggiori. Pi\u00f9 precisamente, il parison ha circa la stessa lunghezza del prodotto finito, mentre la preforma ha una lunghezza pari a circa \u00f7 del prodotto finito. Quindi durante la fase di soffiaggio l'aria insufflata nel parison allunga il pezzo soprattutto in direzione circonferenziale, mentre nel caso della preforma si ha un allungamento sia in direzione circonferenziale sia in direzione longitudinale.\nInoltre il parison prima di uscire dallo stampo va tagliato con un apposito coltello, mentre nel caso della preforma ci\u00f2 non \u00e8 necessario."}
{"id": "3376168", "revid": "306856", "url": "https://it.wikipedia.org/wiki?curid=3376168", "title": "Piero Muscolino", "text": "Dirigente delle Ferrovie dello Stato, ricercatore universitario e divulgatore, ha diretto la realizzazione del Museo nazionale ferroviario di Pietrarsa.\nBiografia.\nStudi.\nConseguita la maturit\u00e0 presso il liceo classico \"Goffredo Mameli\", nel 1963 si laure\u00f2 presso l'Universit\u00e0 degli Studi di Roma \"La Sapienza\" in ingegneria dei trasporti e nel 1965 si specializz\u00f2 presso la Scuola di formazione postuniversitaria per ingegneri ferroviari dello stesso Ateneo&lt;ref name=\"IF2013/985\"&gt;.&lt;/ref&gt;, Scuola cofinanziata dalle Ferrovie dello Stato che se ne servivano per individuare i loro futuri quadri e dirigenti\nAttivit\u00e0 professionali.\nAttivit\u00e0 nelle Ferrovie dello Stato.\nNel 1965 fu assunto dalle Ferrovie dello Stato e assegnato al Servizio Movimento, inizialmente nel Compartimento di Roma, dove tra l'altro segu\u00ec le corse di prova delle locomotive FS E.444 sulla Roma-Napoli. Due anni dopo fu trasferito al Compartimento di Torino quale responsabile dei Reparti Movimento di Chivasso e di Novara.\nChiamato a Roma nel 1970 e assegnato alla Direzione generale delle FS(in concomitanza con la sua nomina ad assistente volontario del Professor Vincenzo Leuzzi dell'Istituto dei Trasporti della Facolt\u00e0 di Ingegneria dell'Universit\u00e0 degli Studi di Roma \"La Sapienza\"), vi percorse tutta la carriera fino a diventare, nel 1977, direttore della Divisione studi impianti del Servizio Movimento. Poi fu componente della Segreteria tecnica della Presidenza dell'Ente FS e direttore del Settore Attivit\u00e0 museali e cultura storica ferroviaria della Funzione Qualit\u00e0 delle FS. In quest'ultima veste condusse al completamento i lavori per la costituzione del Museo nazionale ferroviario di Pietrarsa.\nCon la qualifica di dirigente generale FS, era in quiescenza dal 2000.\nAttivit\u00e0 nell'UIC e in altre societ\u00e0.\nHa partecipato all'attivit\u00e0 di varie commissioni e gruppi di studio nelle FS, nell'UIC (progetto del traforo e linea dello Spluga Milano-Monaco di Baviera), e ha collaborato con societ\u00e0 e aziende pubbliche o a partecipazione pubblica (ATAC, Acotral, Metroroma, Intermetro).\nAttivit\u00e0 scientifica.\nHa relazionato in seminari scientifici in varie sedi universitarie (Facolt\u00e0 di Ingegneria dell'Universit\u00e0 degli Studi di Palermo), aziendali e industriali.\n\u00c8 stato docente di storia dei trasporti alla Libera Universit\u00e0 di Lingue e Comunicazione IULM ed ha tenuto seminari specializzati presso il Politecnico di Milano.\nEra socio del Collegio Ingegneri Ferroviari Italiani, in cui ricopr\u00ec anche incarichi dirigenziali, e collabor\u00f2 alle sue riviste \"Ingegneria ferroviaria\" e \"La tecnica professionale\".\nPer le sue originali idee e formulazioni tecnico-scientifiche (teoria degli itinerari alternativi e studi sull'esercizio economico delle linee a scarso traffico, i \"rami secchi\") e per l'attivit\u00e0 pubblicistica ha ricevuto vari riconoscimenti ufficiali.\nAttivit\u00e0 di ricerca storiografica e di divulgazione.\nStudioso di storia dei trasporti, ha pubblicato su riviste specializzate numerosi articoli riguardanti il settore ferrotramviario, e una trentina di libri anche in collaborazione con altri Autori come Francesco Ogliari e Vittorio Formigari.\n\u00c8 stato presidente della Federazione italiana modellisti ferroviari e amici della ferrovia.\nNegli ultimi anni della sua vita ha collaborato con la Fondazione Ferrovia-Museo della stazione di Colonna e con il Museo del Treno dell'Associazione Culturale Amatori Ferrovie in Montesilvano (Pescara).\nVita privata.\n\"Persona di squisita umanit\u00e0 e umile testimone di una fede cristiana incrollabile\", fu sposato con Carmela (Elina) Timarco, docente di lingue moderne nella scuola media superiore, scomparsa prematuramente per una grave malattia. Dal matrimonio nacquero tre figlie, Silvia, Dora e Beatrice. "}
{"id": "3376172", "revid": "212348", "url": "https://it.wikipedia.org/wiki?curid=3376172", "title": "Convocazioni al campionato di pallavolo femminile ai XVIII Giochi olimpici", "text": "Elenco delle giocatrici convocate per i Giochi della XVIII Olimpiade."}
{"id": "3376174", "revid": "767487", "url": "https://it.wikipedia.org/wiki?curid=3376174", "title": "Munetaka Higuchi", "text": "Biografia.\nEsord\u00ec professionalmente nel 1977 con i Lazy, gruppo j-rock fondato nel 1973 da Hironobu Kageyama, Akira Takasaki e Hiroyuki Tanaka. Pur guadagnando notoriet\u00e0 in patria Higuchi manifest\u00f2 pi\u00f9 volte insoddisfazione del genere intrapreso finch\u00e9, nel febbraio 1981, abbandon\u00f2 il gruppo per fondare assieme a Takasaki un nuovo progetto chiamato Loudness.\nDopo oltre dieci anni di militanza, in cui contribu\u00ec in maniera significativa al successo del gruppo] e allo sviluppo dell'heavy metal in Giappone, Higuchi abbandon\u00f2 i Loudness per entrare negli SLY, gruppo fondato da Minoru Niihara. Riprese inoltre l'attivit\u00e0 solista pubblicando nel 1997 l'album \"Free World\", che vide la partecipazione di personalit\u00e0 note come Steve Vai, Ronnie James Dio e Richie Kotzen. Nel 1998 partecip\u00f2 alla reunion dei Lazy, mentre tre anni dopo si riun\u00ec ai Loudness, con i quali continu\u00f2 l'attivit\u00e0 fino all'aprile 2008, quando gli fu diagnosticato un cancro al fegato che lo condurr\u00e0 alla morte il 30 novembre dello stesso anno."}
{"id": "3376175", "revid": "88740", "url": "https://it.wikipedia.org/wiki?curid=3376175", "title": "Gereone di Colonia", "text": "Secondo la leggenda, Gereone, soldato della leggendaria Legione Tebea, fu massacrato nei pressi di \"Agaunum\" (l'odierna Saint-Maurice) assieme ad altri compagni su ordine dell'imperatore Massimiano, per essersi rifiutato d'offrire sacrifici agli dei pagani (differenti leggende parlano di un rifiuto d'uccidere alcuni cristiani).\nIl Martirologio romano lo descrive assieme a valorosi soldati \u00abche con sincera piet\u00e0 offrirono coraggiosamente il collo alla spada\u00bb, suggerendo una morte avvenuta tramite decapitazione. Nel corso dei secoli si \u00e8 tentato pi\u00f9 volte di specificare quale fosse il numero esatto dei martiri compagni del santo, seppure nella versione pi\u00f9 recente si ritiene fossero stati 319. Allo stesso modo sono state fatte diverse ipotesi riguardo ai nomi degli stessi.\nLeggende medioevali accreditano il ritrovamento delle reliquie di San Gereone e Sant'Orsola da parte di San Norberto di Pr\u00e9montr\u00e9 durante l'XI secolo, aiutato da una visione rivelatrice. Successivamente, nel XIII secolo, si sostenne che il ritrovamento fu effettuato da parte dell'imperatrice Sant'Elena.\nNella citt\u00e0 di Colonia, la chiesa di San Gereone \u00e8 la pi\u00f9 antica e rinomata chiesa dedicata al martire, spesso invocato assieme ad altri santi contro l'emicrania e dolori alla testa.\nSan Gereone in arte \u00e8 rappresentato secondo i canoni tipici dei leggendari soldati tebei e dei santi battaglieri."}
{"id": "3376185", "revid": "254059", "url": "https://it.wikipedia.org/wiki?curid=3376185", "title": "Paolo Pozzo", "text": "Biografia.\nIl padre Carlo, immigrato a Verona nel 1738, esercitava la professione di capomastro muratore. Nella citt\u00e0 scaligera fu avviato a studi umanistici propendendo ben presto per gli studi d'architettura. Per necessit\u00e0 familiari dal 1760, con base a Venezia, per tre anni, fu capitano di nave mercantile, dedito a spedizioni marittime in Dalmazia e nel Mediterraneo orientale.\nDivenuto professore d'architettura nel 1771 presso la \"Reale Accademia di scienze e di belle lettere di Mantova\", stabil\u00ec la sua dimora nella citt\u00e0 virgiliana della quale, dal 1772, fu regio architetto intervenendo nelle principali opere architettoniche della citt\u00e0.\nNel 1801, in occasione dell'inaugurazione del monumento a Virgilio nella Piazza Virgiliana (30 Ventoso Anno IX- 15 ottobre 1797), progett\u00f2 gli apparati effimeri per la festa (una piramide posticcia dentro un boschetto di alloro). La sistemazione urbanistica dell'ex Piazza dell'Argine, con lo slargo che sporge ad anfiteatro entro tre nuovi edifici, fu ottenuto demolendo, prima del 1797, la chiesa della Madonna dell'Argine. La festa popolare fu immortalata in una incisione di Luigi Rados."}
{"id": "3376190", "revid": "339392", "url": "https://it.wikipedia.org/wiki?curid=3376190", "title": "The Cocoanuts - Il ladro di gioielli", "text": ""}
{"id": "3376191", "revid": "122910574", "url": "https://it.wikipedia.org/wiki?curid=3376191", "title": "XI Universiade", "text": "La XI Universiade estiva (Universiada de var\u0103 din 1981) si svolse a Bucarest, in Romania, dal 19 al 30 luglio 1981."}
{"id": "3376192", "revid": "122910576", "url": "https://it.wikipedia.org/wiki?curid=3376192", "title": "XII Universiade", "text": "La XII Universiade estiva (1983 Summer Universiade / Universiade d'\u00e9t\u00e9 de 1983) si svolse ad Edmonton, in Canada, dal 1\u00ba al 12 luglio 1983."}
{"id": "3376196", "revid": "767487", "url": "https://it.wikipedia.org/wiki?curid=3376196", "title": "Karl H\u00e4seli", "text": "Biografia.\nViene ricordato come vincitore di una medaglia di bronzo nella sua disciplina, ottenuta ai campionati mondiali del 1974 (edizione tenutasi a St. Moritz, Svizzera) insieme al connazionale Fritz L\u00fcdi.\nNell'edizione l'argento e l'oro andarono alle nazionali tedesche. Vinse anche un'altra medaglia di bronzo sempre con lo stesso compagno ai mondiali del 1975."}
{"id": "3376197", "revid": "1573940", "url": "https://it.wikipedia.org/wiki?curid=3376197", "title": "Lambis millepeda", "text": "Lambis millepeda \u00e8 un mollusco gasteropode del genere Lambis.\nDescrizione.\nLe dimensioni del guscio di un adulto vanno dai 90 ai 150\u00a0mm.\nDistribuzione geografica.\nQuesta specie \u00e8 diffusa nell'Oceano Indiano lungo il Madagascar e nell'Oceano Pacifico sud-occidentale."}
{"id": "3376198", "revid": "767487", "url": "https://it.wikipedia.org/wiki?curid=3376198", "title": "Heinz Schenker", "text": "Biografia.\nViene ricordato come vincitore di una medaglia d'argento nella sua disciplina, ottenuta ai campionati mondiali del 1973 (edizione tenutasi a Lake Placid, Stati Uniti d'America) insieme al connazionale Hans Candrian.\nNell'edizione l'oro and\u00f2 alla Germania il bronzo alla Romania."}
{"id": "3376199", "revid": "124759789", "url": "https://it.wikipedia.org/wiki?curid=3376199", "title": "C\u00e9sar Mill\u00e1n", "text": "Biografia.\nC\u00e9sar Mill\u00e1n, noto esperto di comportamento canino oltre che autore di diversi best seller, \u00e8 uno degli specialisti pi\u00f9 ricercati nel campo della riabilitazione dei cani. Mill\u00e1n lavora per recuperare, e riportare a una vita normale e serena cani problematici. La metodologia applicata da Mill\u00e1n si basa su una profonda comprensione del comportamento del branco. Mill\u00e1n usa il suo branco, come metodo di riabilitazione. Infatti secondo lui un cane pu\u00f2 essere aiutato da altri cani equilibrati. Nel 2002 fonda un centro di educazione canina e recupero di casi definiti \"zona rossa\", il \"Cesar Millan Dog Psychology Center\", a sud di Los Angeles, trasferendosi successivamente nel 2009 nella metropoli californiana.\n\u00c8 in questa struttura che vengono tenuti tutti i cani di Mill\u00e1n, ed \u00e8 qui che vengono accuditi dallo staff, dai veterinari del centro e naturalmente da Mill\u00e1n stesso che quotidianamente fa svariate ore di esercizio fisico insieme a loro sulle colline di Santa Monica. Negli ultimi anni inoltre, ha costruito una casa di 700metri quadri, per lavorare sui problemi comportamentali pi\u00f9 comuni dei cani domestici.\nIl suo metodo si basa su tre parole importanti: esercizio, disciplina, affetto. \nDal successo di Dog Whisperer, ha realizzato altri due programmi: \"Il capobranco sei tu\" e \"Cesar 911\".\nInfanzia.\nC\u00e9sar Mill\u00e1n \u00e8 nato a Culiac\u00e1n, in Messico Trascorse gran parte della sua giovent\u00f9 nel ranch di suo nonno, dove i suoi migliori amici e compagni di giochi furono i cani della fattoria. Fu qui, nei fine settimana e nei giorni di vacanza, a contatto con gli animali, che Mill\u00e1n acquis\u00ec una profonda conoscenza del comportamento canino potendo osservare i loro rituali e l'approccio che il padre e il nonno avevano verso questi animali. E fu proprio suo nonno ad insegnargli la lezione che ancora oggi considera la pi\u00f9 importante: \"non agire mai in contrasto con madre natura\". Nella dedica del suo libro \"L'uomo che parla ai cani\" Cesar Mill\u00e1n ringrazia il nonno Teodoro Mill\u00e1n Angulo e il padre Felipe Millan Guillen per \"avergli insegnato ad apprezzare, rispettare e amare la natura\".\nDa bambino era appassionato dei serial tv \"Rin Tin Tin\" e \"Lassie\", e l'abilit\u00e0 degli addestratori televisivi, che notava dalla bravura dei cani, lo impression\u00f2 al punto da fargli desiderare di diventare il miglior addestratore di Hollywood.\nTrasferimento in USA e prime esperienze lavorative.\nAll'et\u00e0 di 21 anni Mill\u00e1n tent\u00f2 di attraversare la frontiera degli Stati Uniti come clandestino, con soli 100 dollari in tasca, per cercare di realizzare il suo sogno: sar\u00e0 con i pochi dollari rimasti, dopo il pagamento fatto a coloro che gli fecero attraversare la frontiera, che Mill\u00e1n si ritrov\u00f2 nella citt\u00e0 di San Diego.\nDopo circa un mese di permanenza negli USA trov\u00f2 il suo primissimo lavoro come addetto alla toelettatura; grazie ai buoni profitti di questo lavoro pot\u00e9 trasferirsi, dopo non molto, ad Hollywood per lavorare in uno dei pi\u00f9 importanti centri di addestramento per cani degli Stati Uniti. Qui, contro il parere dei colleghi, Mill\u00e1n usava condurre contemporaneamente pi\u00f9 cani delle razze comunemente considerate pericolose (rottweiler, pitbull, mastini, etc) e cos\u00ec facendo comprese che i cani pi\u00f9 recalcitranti si calmavano influenzati dall'atteggiamento calmo e remissivo di quelli pi\u00f9 equilibrati e fu grazie a questo che nacque una delle linee guida del metodo \"Dog Whisperer - Uno psicologo da cani\", \"il potere del branco\".\nFu durante il periodo di lavoro presso questa importante scuola di addestramento che venne avvicinato da un ricco ed importante uomo d'affari che gli propose di lavorare non come educatore di cani, bens\u00ec come addetto alla pulizia del suo parco auto: oltre ad offrirgli uno stipendio gli promise un'automobile, una Chevy Astrovan dell'88. Grazie alla nuova mobilit\u00e0 acquisita Mill\u00e1n decise di fondare la \"Pacific Point Canine Academy\", la prima attivit\u00e0 lavorativa di sua propriet\u00e0: part\u00ec con una giacca, il logo della ditta, dei biglietti da visita, ma soprattutto un'idea ben chiara di ci\u00f2 che voleva diventare; ora guadagna 100 milioni di dollari all'anno.\nDog Whisperer.\nGrazie al passaparola generatosi dalle conoscenze del suo importante datore di lavoro, che nutriva una grande stima nei confronti di Mill\u00e1n, inizi\u00f2 a farsi conoscere in tutta Los Angeles.\nGrazie al suo nuovo datore di lavoro inizi\u00f2 a farsi pubblicit\u00e0 e le sue capacit\u00e0 giunsero all'orecchio di Jada Pinkett Smith, moglie del famoso attore Will Smith. I due gli chiesero di far lavorare i loro tre cani, cio\u00e8 portarli a correre con s\u00e9 tutti i giorni insieme al suo gruppo di cani che allora comprendeva sette dobermann e due rottweiler. Dopo circa quattro anni dal suo arrivo negli Stati Uniti Mill\u00e1n entr\u00f2 in contatto con l'\u00e9lite di Hollywood e grazie alle raccomandazioni della sua ultima cliente riusc\u00ec a lavorare per Ridley Scott, Vin Diesel, Michael Bay, Barry Josephson, e da qui part\u00ec un effetto a catena.\nJada Pinkett Smith, che ora \u00e8 una delle sue pi\u00f9 grandi amiche, gli pag\u00f2 un insegnante che gli insegnasse a parlare inglese alla perfezione. A questo punto sempre pi\u00f9 entusiasta della sua nuova missione e dei suoi nuovi mezzi didattici cominci\u00f2 a studiare tutto ci\u00f2 che trovava sulla psicologia canina, due libri in particolare saranno molto significativi per lui, \"La mente del cane\" di Bruce Fogle e \"Dog psychology: The Basics of dog training\" di Leon F. Whitney. Nel frattempo Mill\u00e1n incontr\u00f2 e spos\u00f2 sua moglie Illusion e grazie al suo aiuto, di l\u00ec a poco, fond\u00f2 il suo primo Dog Psychology Center su un terreno preso in affitto a Los Angeles.\nImpegno sociale.\nNel 2007 Millan ha lavorato in una associazione no-profit, la Millan Foundation, che ha come missione la riabilitazione e il soccorso di cani abbandonati e maltrattati e favorire le relazioni tra cani e persone. In pi\u00f9 finanzia programmi di castrazione e sterilizzazione di cani per ridurne o eliminarne la sovrappopolazione.\nCritiche.\nNel 2006, la American Humane Association (AHA) ha richiesto che National Geographic Channel interrompesse la messa in onda di Dog Whisperer, sostenendo che le tecniche di addestramento mostrate nel programma fossero disumane, superate e improprie. Nel novembre 2009, Millan ha invitato la AHA sul set di Dog Whisperer dove, secondo Millan, \"hanno cambiato la loro concezione di cosa \u00e8 crudele\". L'associazione ha dichiarato a febbraio 2010 che \"nonostante le notevoli differenze di visione presenti in passato e alcune persistenti aree di disaccordo, condividono molte aree di interesse con Millan\".\nTramite il sito di National Geographic Channel, Cesar Millan e lo stesso National Geographic hanno risposto a tutte le critiche che gli sono state fatte nel corso delle varie stagioni di Dog Whisperer."}
{"id": "3376200", "revid": "21880", "url": "https://it.wikipedia.org/wiki?curid=3376200", "title": "Lambis millipeda", "text": ""}
{"id": "3376201", "revid": "183694", "url": "https://it.wikipedia.org/wiki?curid=3376201", "title": "Johannes Vahlen", "text": "Biografia.\nNel 1852 si laure\u00f2 all'Universit\u00e0 di Bonn dove aveva studiato filologia classica. Nel 1856 divenne professore associato all'Universit\u00e0 di Breslavia e nel 1858 professore ordinario all'Universit\u00e0 di Friburgo. In breve tempo pass\u00f2 ad insegnare all'Universit\u00e0 di Vienna dove nel 1862 divenne membro della Accademia delle Scienze austriaca. A partire dal 1874 fu professore di filologia classica all'Universit\u00e0 di Berlino dove fu anche membro dell\"'Accademia delle Scienze\" prussiana.\nVahlen fu specialista di letteratura latina e greca e pubblic\u00f2 opere su un vasto gruppo di autori antichi come Aristotele, Ennio, Orazio, Plauto e Gneo Nevio. Egli \u00e8 particolarmente noto per opere interpretative della \"Poetica\" di Aristotele e dei frammenti di \"Ennianae poesis reliquiae\" di Ennio.\nNel 1913 la biblioteca di Vahlen, costituita da oltre 10.000 volumi di classici antichi, venne acquistata dall'Universit\u00e0 dell'Illinois."}
{"id": "3376203", "revid": "1185701", "url": "https://it.wikipedia.org/wiki?curid=3376203", "title": "Heinz Meier", "text": "Biografia.\nViene ricordato come vincitore di una medaglia d'oro nella sua disciplina, vittoria ottenuta ai campionati mondiali del 1977 (edizione tenutasi a St. Moritz, Svizzera) insieme al connazionale Hans Hiltebrand. Nell'edizione l'argento and\u00f2 all'altra nazionale svizzera il bronzo alla tedesca."}
{"id": "3376209", "revid": "1185701", "url": "https://it.wikipedia.org/wiki?curid=3376209", "title": "Urs Leuthold", "text": " Ha vinto una medaglia d'oro ai campionati mondiali del 1983 a Lake Placid, New York."}
{"id": "3376211", "revid": "767487", "url": "https://it.wikipedia.org/wiki?curid=3376211", "title": "Virus (gruppo musicale britannico)", "text": "I Virus sono un gruppo musicale thrash metal britannico formato nel 1986 a Brighton and Hove."}
{"id": "3376213", "revid": "767487", "url": "https://it.wikipedia.org/wiki?curid=3376213", "title": "Il fu Mattia Pascal (film 1937)", "text": "Il fu Mattia Pascal \u00e8 un film diretto nel 1937 da Pierre Chenal.\n\u00c8 ispirato all'omonimo romanzo di Luigi Pirandello.\nGirato in bianco e nero, a Roma nella celebre Villa York e in altre localit\u00e0 del Lazio, aveva come titolo originale \"L'homme de nulle part\" (per il mercato USA, \"Feu Mathias Pascal\").\nLo stesso regista gir\u00f2 nel medesimo anno un film dal medesimo titolo per il mercato italiano.\nTrama.\nMattia Pascal \u00e8 un uomo di un paesino che conduce un'esistenza piatta svolgendo il lavoro di bibliotecario e assistendo la moglie Romilda, figlia della vedova Pescatore che odia profondamente.&lt;br&gt;La famiglia \u00e8 legata al signor Malagna, l'usuraio della famiglia Pascal che si occupava dei beni immobili. Una sera Pascal non ritorna a casa e parte col primo treno per Montecarlo per vincere un po' di soldi alla roulette. Ci riesce guadagnando una grossa somma e, dopo pi\u00f9 di una settimana di assenza decide di ritornare, ma comprando un giornale ad un'edicola ferroviaria scopre che un certo \"Mattia Pascal\" \u00e8 morto affogato nella sua riserva proprio nel paese dove egli risiede. Mattia dapprima \u00e8 allibito, ma poi ne approfitta per cambiare vita, e ribattezzatosi come \"Adriano Meis\", comincia a vagare con la sua somma per il mondo intraprendendo numerosissimi viaggi.&lt;br&gt;Presto la solitudine comincia a farsi sentire e Adriano (ovvero Mattia) decide di fermarsi per un poco in una pensione sul lungotevere a Roma, dove fa amicizia con il signor Paleari, il capofamiglia, la consorte signora Paleari e la loro figlia Adriana. Qui dopo molto tempo il protagonista ha una profonda rivelazione sulla sua esistenza e, dopo aver vissuto tante avventure nella famiglia, aver assistito a sedute spiritiche gestire dal Paleari e aver sistemato alcune faccende con Papiano, il cugino che rubava i soldi alla famiglia per saldare i suoi debiti, \u00e8 insicuro se tornare veramente se stesso, anche perch\u00e9 si accorge di amare Adriana e che lei lo ama a sua volta bench\u00e9 sia molto timida. Un giorno andando da una nobile signora con tutta la famiglia, Adriano litiga con un servo e corre a denunciarlo, quando si avvede che non potr\u00e0 fare nulla perch\u00e9 non possiede veri documenti in quanto anche la sua esistenza \u00e8 fasulla. Cos\u00ec riusa il suo vero nome: Mattia Pascal ovvero \"Il fu Mattia Pascal\", progetta un finto suicidio e scappa da Roma per tornare nel suo paesello. Qui si scontrer\u00e0 con la consorte, ora sposata con Pomino, suo vecchio amico, da cui ha avuto una figlia e la vedova Pescatore, ancora in vita e ancora pi\u00f9 furiosa di quanto non lo fosse prima.\nAlla fine della storia Mattia torna nella sua casa di famiglia, lasciano la sua ex moglie e sua suocera, godendosi il resto della sua vita, portando ogni tanto dei fiori al defunto \"Mattia Pascal\" affogato.\nProduzione della versione italiana.\nIl film fu prodotto dalla Ala Film e dalla Colosseum Film che cur\u00f2 anche la distribuzione nelle sale.\nLuigi Pirandello prese parte attivamente alla lavorazione del film, fino a contrarre l'affezione polmonare che lo port\u00f2 alla morte nel dicembre del 1936.\nDistribuzione.\nIn Francia la pellicola fu distribuita dal 19 febbraio 1937.\nIn Italia la pellicola fu distribuita dall'8 aprile 1937."}
{"id": "3376221", "revid": "729019", "url": "https://it.wikipedia.org/wiki?curid=3376221", "title": "Tamara Bykova", "text": "Biografia.\nIn aggiunta alle dieci medaglie conquistate in carriera in manifestazioni internazionali, con 2,05\u00a0m detiene la 9\u00aa prestazione mondiale di ogni epoca outdoor e con 2,03\u00a0m, la 13\u00aa indoor."}
{"id": "3376228", "revid": "1305772", "url": "https://it.wikipedia.org/wiki?curid=3376228", "title": "Cumucco", "text": ""}
{"id": "3376233", "revid": "125607395", "url": "https://it.wikipedia.org/wiki?curid=3376233", "title": "Aleksandr Streltsov", "text": "Nato nell'ex Unione Sovietica, dopo la sua dissoluzione ha assunto la cittadinanza ucraina. Dal 2005 gareggia per la Svizzera.\nBiografia.\nViene ricordato come vincitore di una medaglia d'argento nella sua disciplina, vittoria avvenuta ai campionati mondiali del 2007 (edizione tenutasi a St. Moritz, Svizzera) insieme ai connazionali Ivo R\u00fcegg e Tommy Herzog. Nell'edizione l'oro and\u00f2 alla Germania, il bronzo all'Italia."}
{"id": "3376235", "revid": "119982", "url": "https://it.wikipedia.org/wiki?curid=3376235", "title": "Guerra dei Ducati", "text": ""}
{"id": "3376236", "revid": "228587", "url": "https://it.wikipedia.org/wiki?curid=3376236", "title": "MOS 6508", "text": "Il MOS 6508 \u00e8 un microprocessore ad 8 bit prodotto da MOS Technology. Appartiene ai processori della serie 65xx derivanti dal MOS 6502, rispetto al quale presenta in pi\u00f9 256 byte di RAM statica ed una porta di input/output ad 8 bit mappata in memoria.\nLa SRAM \u00e8 mappata nello spazio di indirizzi direttamente gestibili dalla CPU, a $0000-$00FF ed a $0100-$01FF: essendo mappata 2 volte, pu\u00f2 assolvere sia alle funzioni di \"pagina zero\" sia a quelle di spazio per lo stack. La porta di I/O \u00e8 disponibile all'indirizzo $0001 mentre la direzione dei dati della stessa \u00e8 salvata all'indirizzo $0000: questo sistema \u00e8 stato utilizzato anche nel MOS 6510.\nVersioni.\nIl MOS 6508 fu prodotto con frequenze a 1 MHz, 2\u00a0MHz (versione \"A\") e 3\u00a0MHz (versione \"B\")."}
{"id": "3376238", "revid": "767487", "url": "https://it.wikipedia.org/wiki?curid=3376238", "title": "Tommy Herzog", "text": "Biografia.\nCompete dal 2002 come frenatore per la nazionale svizzera. Debutt\u00f2 in Coppa del Mondo sul finire della stagione 2004/05, il 12 febbraio 2005 a Lake Placid dove fu diciannovesimo nel bob a due con Daniel Schmid. Sal\u00ec per la prima volta sul podio il 27 gennaio 2008 a Sankt Moritz nel bob a quattro giungendo terzo al traguardo con Ivo R\u00fcegg, Roman Handschin e C\u00e9dric Grand.\nViene ricordato come vincitore di una medaglia d'argento nel bob a due ai campionati mondiali del 2007 (edizione tenutasi a Sankt Moritz, Svizzera) insieme a Ivo R\u00fcegg. Nell'edizione l'oro and\u00f2 alla Germania il bronzo all'Italia.\nLa sua ultima gara disputata sono stati i campionati mondiali del 2008 tenutisi ad Altenberg, dove fu quinto nel bob a quattro."}
{"id": "3376239", "revid": "767487", "url": "https://it.wikipedia.org/wiki?curid=3376239", "title": "Valient Thorr", "text": "I Valient Thorr sono un gruppo musicale hard rock/metal statunitense formato nel 2001 a Chapel Hill (Carolina del Nord).\nBiografia.\nI Valient Thorr furono fondati nel 2001. In quell'anno pubblicarono due demo, \"Raw\" e \"We Come From The Morning Star\", a cui segu\u00ec il primo album, autoprodotto, \"Stranded on Earth\", e un tour negli Stati Uniti e nel Canada.\nSostituito il batterista Donn Thorr con Lucian Thorr, firmarono un contratto discografico con la Volcom Entertainment, con cui pubblicarono nel 2005 \"Total Universe Man\". Durante il tour che segu\u00ec questo rilascio, Jjinn Thorr lasci\u00f2 il gruppo e fu sostituito da Bjorn Thorr.\nNel 2006, in seguito all'uscita di Bjorn Thorr, Odinn Thorr entr\u00f2 in gruppo, e la band pubblic\u00f2 il terzo album \"Legend of the World\". Nel 2007 Odinn Thorr fu sostituito da Voiden Thorr.\nNel 2008 diedero alle stampe \"Immortalizer\" il cui brano \"Fall of Pangea\" entr\u00f2 nel videogioco Guitar Hero II, mentre \"Heatseeker\" in \"\". Nel 2010, dopo due anni di tourn\u00e9e mondiali, la band ha pubblicato un nuovo disco, intitoilato \"Stranger\"."}
{"id": "3376243", "revid": "1971044", "url": "https://it.wikipedia.org/wiki?curid=3376243", "title": "Alfredo Ferraris", "text": "Conosciuto anche come \"Ferraris II\", era il fratello di Mario Ferraris (I) e di Pio Ferraris (III), anch'essi calciatori della .\nBiografia.\nNel 1908 si iscrisse alla Facolt\u00e0 di Giurisprudenza di Torino, laureandosi il 14 luglio 1912.\nPartecip\u00f2 alla Grande guerra come sottotenente di complemento d'artiglieria a cavallo.\nCarriera.\nAlfredo Ferraris vest\u00ec la maglia \"bianconera\" per cinque stagioni non consecutive. In societ\u00e0 dal 1906, il suo esordio in prima categoria avvenne contro il Torino il 10 gennaio 1909, in una partita persa per 1-0, mentre il suo ultimo incontro avvenne il 24 marzo 1912 contro il Piemonte, partita vinta per 5-2. In tutta la sua carriera collezion\u00f2 33 presenze ufficiali segnando una sola rete.\nFu capitano del club \"bianconero\" dal 1909 al 1911."}
{"id": "3376260", "revid": "287204", "url": "https://it.wikipedia.org/wiki?curid=3376260", "title": "Laszlo Benedek", "text": ""}
{"id": "3376262", "revid": "6923", "url": "https://it.wikipedia.org/wiki?curid=3376262", "title": "Jo\u00e3o Botelho", "text": "Biografia.\nVenne insignito dell'Ordine dell'Infante Dom Henrique, ordine cavalleresco del Portogallo. Studi\u00f2 all'universit\u00e0 di Coimbra e si specializz\u00f2 nel cinema all'Escola Superior de Cinema do Conservat\u00f3rio Nacional. Si spos\u00f2 con Leonor Pinh\u00e3o da cui ebbe tre figli: Francisco Pinh\u00e3o Botelho, Ant\u00f3nio Pinh\u00e3o Botelho e Joana Pinh\u00e3o Botelho."}
{"id": "3376271", "revid": "38852421", "url": "https://it.wikipedia.org/wiki?curid=3376271", "title": "Distretto di Kol'\u010dugino", "text": ""}
{"id": "3376278", "revid": "76963", "url": "https://it.wikipedia.org/wiki?curid=3376278", "title": "David Seidler", "text": "Ha vinto il premio Oscar alla migliore sceneggiatura originale, nell'edizione del 2011, per il film \"Il discorso del re\".\nSempre per lo stesso film ha vinto anche il BAFTA alla migliore sceneggiatura originale.\nSeidler ha, oltre alla cittadinanza nativa, anche quella statunitense."}
{"id": "3376279", "revid": "110157", "url": "https://it.wikipedia.org/wiki?curid=3376279", "title": "Kol'\u010duginskij rajon", "text": "Il Kol'\u010duginskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Kol'\u010dugino. Istituito il 10 aprile 1929, il rajon ricopre una superficie di 1.148 chilometri quadrati ed ospita una popolazione di circa 55.000 abitanti."}
{"id": "3376281", "revid": "38852497", "url": "https://it.wikipedia.org/wiki?curid=3376281", "title": "Distretto di Kame\u0161kovo", "text": ""}
{"id": "3376284", "revid": "110157", "url": "https://it.wikipedia.org/wiki?curid=3376284", "title": "Kame\u0161kovskij rajon", "text": "Il Kame\u0161kovskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Kame\u0161kovo. Istituito il 10 febbraio 1940, il rajon ricopre una superficie di 1.090 chilometri quadrati ed ospita una popolazione di circa 30.000 abitanti."}
{"id": "3376289", "revid": "122871", "url": "https://it.wikipedia.org/wiki?curid=3376289", "title": "MOS 65CE02", "text": ""}
{"id": "3376290", "revid": "228587", "url": "https://it.wikipedia.org/wiki?curid=3376290", "title": "CSG 65CE02", "text": "Il CSG 65CE02 \u00e8 una CPU prodotta da Commodore Semiconductor Group (CSG), precedentemente nota come MOS Technology, specificatamente progettata per essere integrata nel microcontrollore CSG 4510, che doveva essere l'unit\u00e0 centrale del mai commercializzato Commodore 64DX/C65. \u00c8 stata usata anche nella scheda di espansione Commodore A2232 dell'Amiga.\nDettagli tecnici.\nIl 65CE02 \u00e8 una delle CPU appartenenti alla famiglia 65xx, tutte derivanti dal MOS 6502. Specificatamente, il 65CE02 riprende l'architettura del 6502 ma anche elementi di CPU successive, quali il WDC 65C02 ed il GTE 65SC02. Da quest'ultima CPU deriva anche l'HuC6280 utilizzato nella console PC Engine di NEC. Il 65CE02 \u00e8 realizzato in tecnologia CMOS e pu\u00f2 operare con una frequenza di clock da 2 a 10 MHz, a seconda delle versioni. L'architettura interna \u00e8 stata ottimizzata rispetto a quella del 65C02/65CS02, cos\u00ec che il codice 65xx pu\u00f2 essere eseguito con una velocit\u00e0 maggiore del 25% a parit\u00e0 di clock: grazie a ci\u00f2 ed al clock maggiore, il tempo di esecuzione del codice 65xx pu\u00f2 essere ridotto fino ad un massimo del 350% (con clock a 10 MHz).\nSono state introdotte 24 nuove istruzioni, alcune delle quali per manipolare in modo pi\u00f9 efficiente i bit ed il puntatore allo stack \u00e8 stato espanso a 16 bit. Sono stati aggiunti 2 nuovi registri, il registro indice \"Z\" ed il registro \"B\", che serve a selezionare quale pagina di memoria usare come \"pagina zero\"."}
{"id": "3376292", "revid": "120923398", "url": "https://it.wikipedia.org/wiki?curid=3376292", "title": "Ballota nigra", "text": "Il marrubio selvatico o cimiciotta comune (Ballota nigra ) \u00e8 una pianta erbacea perenne appartenente alla famiglia Lamiaceae. \u00c8 originaria della regione mediterranea e dell'Asia centrale, e pu\u00f2 essere trovata in Europa. Inoltre \u00e8 naturalizzata in Argentina, Nuova Zelanda, e gli Stati Uniti occidentali. Fiorisce nell'emisfero settentrionale da maggio ad agosto.\nEtimologia.\nIl nome \"Ballota\" viene dal greco \"ballo\" (rifiutare), poich\u00e9 a causa del forte odore della pianta, questa era rifiutata dal bestiame. L'epiteto specifico \"nigra\" potrebbe derivare dal colore nero che assumono le foglie essiccate.\nDescrizione.\n\u00c8 una pianta che pu\u00f2 crescere fino a 40 \u2013 130\u00a0cm, riconoscibile per il suo odore sgradevole e intenso, un po' come sudore stantio. Ha una radice a fittone e fusti eretti erbacei, legnosi e ramificati in basso. Il fusto \u00e8 coperto di peli ripiegati verso il basso.\nLe foglie sono opposte e decussate, con forma che va da ovale-lanceolata a cuoriforme, con un bordo crenato o dentato. Le foglie, di colore verde scuro e generalmente pubescenti, misurano 3-8 per 2\u20136\u00a0cm, con un picciolo di 1\u20133\u00a0cm. La faccia superiore \u00e8 rugosa, con venature disposte a rete.\nI fiori sono organizzati in verticillastri, di forma da subsferica a circa unilaterale, di 15-30 fiori ciascuno. Ogni verticillastro consiste in realt\u00e0 in due cime all'ascella di foglie normali.\nIl fiore ha un calice attinomorfo (lungo 9\u201310\u00a0mm e largo 7\u00a0mm), composto da cinque sepali fusi in un tubo con cinque denti, e una corolla bilabiata di 12\u201313\u00a0mm, di un colore che va dal rosa al viola pallido al biancastro. La corolla consiste in un tubo di circa 6\u00a0mm e due labbra, il superiore leggermente convesso (a forma di cappuccio) e peloso superiormente, l'inferiore glabro, con due lobi laterali minori e un lobo centrale bifido. Il fiore ha quattro stami didinami, paralleli e aderenti al labbro superiore della corolla, con filamenti glabri e antere gialle. L'ovario \u00e8 supero e ha un unico stilo terminante in uno stimma bifido.\nAl di sotto del calice si trovano cinque brattee filiformi, lunghe 8\u00a0mm.\nOgni fiore fecondato produce un tetrachenio, composto da quattro semi, neri a maturit\u00e0, di forma cilindrica o ovoide, lunghi 2\u00a0mm, parzialmente o completamente nascosti dal calice. L'estremit\u00e0 basale \u00e8 attaccata al ricettacolo, mentre l'estremit\u00e0 superiore \u00e8 arrotondata o appuntita.\nTra le sostanze prodotte dalla pianta ci sono diterpenoidi come marrubiina, ballonigrina, ballotinone, ballotenolo e 7-acetossimarrubiina. Contiene inoltre fenilpropanoidi che hanno mostrato un effetto antiossidante.\nDistribuzione e habitat.\n\"Ballota nigra\" \u00e8 presente in tutta Italia; \u00e8 una pianta nitrofila e cresce in ruderi, incolti e siepi, fino a 1300 m di quota. Preferisce suoli calcarei e di tessitura sciolta, sopporta temperature non inferiori a -5\u00b0/-10\u00a0\u00b0C.\nTassonomia.\nLa pianta \u00e8 stata descritta nel maggio 1753 da Linneo in \"Species Plantarum\".\nSottospecie riconosciute\nUsi.\n\u00c8 una pianta da giardino che ha propriet\u00e0 medicinali, agisce come un sedativo. La pianta \u00e8 un antiemetico: \u00e8 efficace contro la nausea e il vomito soprattutto quando dipendono dal sistema nervoso, come nel caso della cinetosi o della nausea mattutina, ma anche in caso di dispepsia. Questa pianta \u00e8 anche un espettorante, vermifugo, un normalizzatore mestruale e un rimedio per la gotta e l'artrite. Inoltre \u00e8 un astringente per la pelle. La pianta, raccolta durante la fioritura, viene utilizzata in seguito ad essiccazione. Dalle piante fresche pu\u00f2 essere ricavato uno sciroppo."}
{"id": "3376293", "revid": "565909", "url": "https://it.wikipedia.org/wiki?curid=3376293", "title": "Jimena Navarrete", "text": ""}
{"id": "3376295", "revid": "38120", "url": "https://it.wikipedia.org/wiki?curid=3376295", "title": "Churros", "text": ""}
{"id": "3376298", "revid": "287204", "url": "https://it.wikipedia.org/wiki?curid=3376298", "title": "Universit\u00e0 di Wageningen", "text": "L'universit\u00e0 di Wageningen con annesso un Istituto di ricerca \u00e8 una universit\u00e0 pubblica dei Paesi Bassi, che si \u00e8 specializzata in studi agrari.\nSi compone della \"Wageningen University\", del \" Van Hall-Larenstein\" (Scuola Superiore di Formazione Professionale), e degli ex istituti di ricerca agricola (\"Dienst Landbouwkundig onderzoek\") del Ministero olandese dell'Agricoltura.\nL'Universit\u00e0 \u00e8 articolata in tre livelli (laurea, Master e PhD) in scienze della vita e concentra la sua ricerca su problemi scientifici, sociali e commerciali nel campo delle scienze della vita e delle risorse naturali. Nel campo delle scienze agrarie, l'universit\u00e0 \u00e8 considerata di livello mondiale.\nStoria.\nLa \"Wageningen University\" \u00e8 stata fondata nel 1918 ricollegandosi alla \"scuola agraria\" fondata nel 1876.\nL'universit\u00e0 ha circa 11.000 studenti provenienti da 110 paesi. Il suo obiettivo principale \u00e8 la vita e scienze agrarie. Fa parte della rete universitaria \"Eurolega di Scienze della Vita (ELLS)\"\nIl riconoscimento ECTS.\nL'Universit\u00e0 olandese di Wageningen \u00e8 stata la prima universit\u00e0 o scuola a cui \u00e8 stata riconosciuto il permesso di utilizzare il segno distintivo \"ECTS\" che \u00e8 rilasciato dalla Commissione europea e garantisce la qualit\u00e0 del programma di studi. L'Universit\u00e0 di conseguenza adotta lo European Credit Transfer System, per promuovere la mobilit\u00e0 degli studenti in Europa e impedire il ritardo nello studio..\nCorsi di laurea.\nI corsi di laurea di primo livello nell'anno accademico 2005-2006 erano 18. La lingua di insegnamento \u00e8 in parte olandese, in parte in inglese. I master sono in inglese. I dottorati di ricerca hanno la durata di 4 anni.\nIstituti di ricerca.\nGli istituti di ricerca che sono integrati con l'universit\u00e0 di Wageningen sono:\nIl \"Van Hall-Larenstein\" Scuola di Alta Formazione Professionale.\nLa Scuola di Alta Formazione Professionale Van Hall-Larenstein \u00e8 stata costituita dalla fusione della Hall Van Instituut e Larenstein, Scuola di formazione professionale."}
{"id": "3376306", "revid": "174925", "url": "https://it.wikipedia.org/wiki?curid=3376306", "title": "Lingua dido", "text": ""}
{"id": "3376311", "revid": "110157", "url": "https://it.wikipedia.org/wiki?curid=3376311", "title": "Kir\u017ea\u010dskij rajon", "text": "Il Kir\u017ea\u010dskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Kir\u017ea\u010d. Istituito il 10 aprile 1929, il rajon ricopre una superficie di 1.135 chilometri quadrati ed ospita una popolazione di circa 40.000 abitanti."}
{"id": "3376313", "revid": "38852923", "url": "https://it.wikipedia.org/wiki?curid=3376313", "title": "Distretto di Sobinka", "text": ""}
{"id": "3376315", "revid": "110157", "url": "https://it.wikipedia.org/wiki?curid=3376315", "title": "Sobinskij rajon", "text": "Il Sobinskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Sobinka. Istituito il 10 aprile 1929, il rajon ricopre una superficie di 1.523,8 chilometri quadrati ed ospita una popolazione di circa 57.000 abitanti."}
{"id": "3376316", "revid": "986213", "url": "https://it.wikipedia.org/wiki?curid=3376316", "title": "Yukhannan VIII Hormizd", "text": "Biografia.\nNativo di Alqosh, un villaggio del distretto di Mosul (nel nord della Mesopotamia), era nipote di Mar Eliya XII Denha, patriarca della successione di Alqosh della Chiesa d'Oriente. (Un'altra successione patriarcale, inizialmente cattolica, ma che poi scelse il nestorianesimo, e che \u00e8 continuata nell'attuale Chiesa assira d'Oriente, aveva sede a Diyarbakir.) Il 22 maggio 1776, all'et\u00e0 di sedici anni, fu ordinato vescovo metropolita con diritto di successione al trono patriarcale. Dal 1771 Eliya XII si professava cattolico, avendo sottoscritto una professione di fede riconosciuta da Roma. La Santa Sede fece pressioni affinch\u00e9 il patriarca portasse tutta la comunit\u00e0 dei fedeli al cattolicesimo. Nel 1778 Eliya XII mor\u00ec. Yukhannan non pot\u00e9 esercitare il diritto di successione perch\u00e9 troppo giovane: venne scelto il cugino Ishoyahb, che assunse il nome di Eliya XIII Ishoyahb (1778-1804). Egli inizialmente appoggi\u00f2 l'unione con Roma, ma presto ritratt\u00f2. Ci\u00f2 determin\u00f2 la divisione del patriarcato di Alqosh tra i sostenitori di Eliya XIII e i sostenitori dell'unione con Roma, guidati da Yukhannan Hormizd, che ebbe con s\u00e9 anche la maggioranza dei vescovi. Per la sua sincera fede cattolica e per aver conquistato al cattolicesimo molti notabili del popolo caldeo, Hormizd conquist\u00f2 la fiducia della Santa Sede, che lo riconobbe nel 1783 arcieparca di Mosul ed amministratore del patriarcato di Babilonia, decisioni confermate nel 1803.\nNel 1804 Eliya XIII mor\u00ec senza lasciare un seguito e la sede patriarcale nestoriana di Alqosh rest\u00f2 vacante. Intanto la posizione di Yukhannan Hormizd presso la Santa Sede inizi\u00f2 a vacillare. Nel 1795 era stato oggetto di una relazione che conteneva un giudizio negativo da parte del visitatore apostolico, il carmelitano padre Fulgenzio. Il carmelitano aveva anche ricevuto la conferma dell'esistenza di conflitti tra l'eparca e i suoi vescovi. Ma la Chiesa di Roma non pot\u00e9 prendere decisioni in tempi rapidi, poich\u00e9 era sottoposta alle violenze del periodo napoleonico. La difficile situazione ritard\u00f2 ogni provvedimento, finch\u00e9 il 15 febbraio 1812 Propaganda Fide decise di sospendere Yukhannan Hormizd da ogni sua funzione, sospensione che fu rinnovata il 24 maggio 1818 direttamente dal nuovo amministratore patriarcale, Augustin Hindi.\nHormizd trascorse lunghi anni senza ricoprire incarichi di responsabilit\u00e0. Durante questo periodo trov\u00f2 un potente e valido sostenitore nella persona di Pierre-Alexandre Coupperie, vicario apostolico latino di Baghdad dal 2 maggio 1820, che indirizz\u00f2 a Propaganda Fide lettere e rapporti a suo favore. Lo studio delle missive di Coupperie, e di altri documenti a sostegno di Mar Yukhannan, imposero alla Santa Sede una revisione delle sue precedenti decisioni. Il 7 maggio 1826 papa Leone XII accord\u00f2 l'assoluzione all'arcivescovo.\nL'assoluzione gener\u00f2 nuove tensioni ai vertici della Chiesa caldea. Infatti, da una parte c'era Augustin Hindi, arcieparca di Diyarbak\u0131r, che gi\u00e0 pensava di essere patriarca e si faceva chiamare Yosep V; dall'altra Mar Yukhannan, riconciliatosi con la Santa Sede, che apparteneva alla \"Bar Abouna\", la nobile famiglia caldea che dal XV secolo in poi aveva senza interruzioni dato patriarchi alla Chiesa nestoriana.\nQuando oramai Propaganda Fide aveva preso la decisione di confermare Mar Hindi come amministratore della sola parte di patriarcato che dipendeva da Diyarbak\u0131r, e dunque implicitamente di riconoscere Yukhannan Hormizd come patriarca caldeo, il 3 aprile 1827 giunse la notizia che Augustin Hindi era deceduto. La strada era aperta per il riconoscimento definitivo ed ufficiale di Mar Yukhannan.\nIl 5 luglio 1830, con la bolla \"Cum patriarchalis Ecclesia\", Yukhannan Hormizd fu riconosciuto come patriarca di tutti i caldei cattolici col titolo di \"Patriarca di Babilonia dei Caldei\". Le sedi di Diyarbak\u0131r e di Mosul furono unificate sotto la sua giurisdizione.\nGi\u00e0 anziano ed ammalato, Yukhannan VIII il 13 ottobre 1837 nomin\u00f2 suo coadiutore Giorgio Pietro de Natali, vescovo di Gazireh, ma senza diritto di successione. La Santa Sede, volendo evitare che la famiglia di Yukhannan Hormizd continuasse nella tradizione secolare di eleggere un familiare al trono patriarcale, con bolla del 25 settembre 1838 nomin\u00f2 Nikolas Eshaya vicario patriarcale con diritto di successione.\nMar Yukhannan VIII mor\u00ec a Mosul il 14 agosto 1838.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3376320", "revid": "149727", "url": "https://it.wikipedia.org/wiki?curid=3376320", "title": "Tranvia di Signa", "text": ""}
{"id": "3376323", "revid": "38853031", "url": "https://it.wikipedia.org/wiki?curid=3376323", "title": "Distretto di Vjazniki", "text": ""}
{"id": "3376330", "revid": "767487", "url": "https://it.wikipedia.org/wiki?curid=3376330", "title": "Beinsdorp", "text": "Beinsdorp \u00e8 un piccolo villaggio dei Paesi Bassi situato nell'Olanda settentrionale. Fa parte della municipalit\u00e0 di Haarlemmermeer e si trova a circa 7 km a sud-ovest rispetto Hoofddorp."}
{"id": "3376331", "revid": "2074952", "url": "https://it.wikipedia.org/wiki?curid=3376331", "title": "The Wrestling Classic", "text": "The Wrestling Classic \u00e8 stato un evento in pay-per-view di wrestling organizzato dalla World Wrestling Federation. L'evento si \u00e8 svolto il 7 novembre 1985 al Rosemont Horizon di Rosemont (Illinois).\nL'evento principale fu un torneo a 16 uomini dove Junkyard Dog sconfisse Randy Savage nella finale del torneo. L'undercard fu caratterizzato da un torneo ad eliminazione diretta a 16 uomini, dal match tra Hulk Hogan Roddy Piper per il WWF Championship e un concorso dove Michael Hamley vinse una Rolls-Royce.\nThe Wrestling Classic \u00e8 noto per essere il primo pay-per-view della WWF a non includere un tag team match, poi la stessa cosa avvenne anche a Royal rumble 2005. Di conseguenza, i World Tag Team Champions The Dream Team (Brutus Beefcake e Greg Valentine) non difesero i titoli. Gli ex campioni di coppia The Iron Sheik e Nikolai Volkoff lottarono singolarmente nel torneo, come fecero Davey Boy Smith e Dynamite Kid, noti anche come The British Bulldogs (che erano anche i primi contendenti ai titoli di coppia).\nStoryline.\nIl feud principale dell'evento fu tra Hulk Hogan e Roddy Piper, che lottarono a The Wrestling Classic con in palio il WWE Championship. Nel 1985, Piper divent\u00f2 il wrestler di punta della promozione, dopo aver parlato male contro la fiorente Rock 'n' Wrestling Connection, che port\u00f2 a un confronto con Hogan. Nel mese di febbraio, lottarono a \"The War to Settle the Score\" mandato in onda su MTV, dove Hogan conserv\u00f2 il titolo per squalifica (Piper venne squalificato). Il loro feud li port\u00f2 nel main event di WrestleMania, dove Hogan e la celebrit\u00e0 Mr. T sconfissero Piper e Paul Orndorff. Hogan inizi\u00f2 poi un feud con Piper e Bob Orton per il resto dell'anno, portando a un match per il WWF Championship a WWF The Wrestling Classic.\nEvento.\nIl pay-per-view fu caratterizzato da un torneo a 16 uomini soprannominato \"The Wrestling Classic\". Nel primo turno del torneo Adrian Adonis (con Jimmy Hart) sconfisse Corporal Kirchner con una DDT. Poi Dynamite Kid affront\u00f2 Nikolai Volkoff (con Freddie Blassie), e prima che iniziasse il match, Volkoff inizi\u00f2 a cantare l'inno nazionale russo. Mentre finiva di cantare, suon\u00f2 la campanella e Dynamite, che si era arrampicato su un paletto di sostegno del ring mentre Volkoff cantava, lo colp\u00ec con un missile dropkick. Poi lo schien\u00f2 rapidamente vincendo la partita in un tempo effettivo di circa sei secondi (il tempo ufficiale \u00e8 di 9 secondi, eguagliando il 'record' di King Kong Bundy quando sconfisse SD Jones a WrestleMania, anche se quel match in realt\u00e0 dur\u00f2 23 secondi).\nSuccessivamente Randy Savage (con Miss Elizabeth) sconfisse \"Polish Power\" Ivan Putski schierando l'avversario facendo leva con le corde, una mossa illegale.\nIn seguito ci fu un match tra Ricky Steamboat e Davey Boy Smith. Durante il match Smith si fer\u00ec all'inguine e quindi la vittoria venne assegnata a Stemboat. Junkyard Dog poi affront\u00f2 The Iron Sheik (con Fred Blassie). All'inizio del match Sheik soffoc\u00f2 JYD (Junkyard Dog). Poi applic\u00f2 una camel clutch prima di lasciare la presa. Dopo di che Davey colp\u00ec Ricky con una testata e lo schien\u00f2, vincendo l'incontro.\nMoondog Spot e Terry Funk (con Jimmy Hart) si affrontarono nel match successivo. Sembrava che nessuno dei due volesse lottare, cos\u00ec su suggerimento di Funk entrambi lasciarono il ring. Quando Spot se ne stava andando, Funk lo attacc\u00f2 alle spalle cercando di rientrare nel ring vincendo per count-out, ma Spot gli imped\u00ec di rientrare nel ring e rientr\u00f2 nel ring prima che il conteggio arrivasse a dieci, dopo aver eseguito una backdropped. \nPoi il WWF Intercontinental Champion Tito Santana affront\u00f2 The Magnificent Muraco (con Mr. Fuji). Santana schien\u00f2 Muraco con una small package (un tipo particolare di schienamento), ma nel match si infortun\u00f2 all'inguine che lo ostacol\u00f2 pi\u00f9 avanti nel torneo. \nNella finale del primo turno Paul Orndorff sconfisse Bob Orton per squalifica. \nNel primo turno dei quarti di finale si affrontarono Adrian Adonis (con Jimmy Hart e Dynamite Kid. Durante il match, Adonis colp\u00ec accidentalmente il suo manager Jimmy Hart .Dynamite ne approfitt\u00f2 e schien\u00f2 Adonis vincendo l'incontro. Ricky Steamboat affront\u00f2 nel turno successivo Randy Savage. Durante la sfida, Miss Elizabeth distrasse l'arbitro e Savage ne approfitt\u00f2 tirando fuori un tirapugni, diede un pugno all'avversario e lo schien\u00f2, vincendo il match. Successivamente ci fu un match tra Junkyard Dog e Moondog Spot vinto dal primo dopo una testata. Stranamente, non ci fu nessun arbitro a dirigere l'incontro, infatti Dog cont\u00f2 egli stesso fino a 3. \nI commentatori Gorilla Monsoon e Jesse Ventura poi dissero che a bordo ring c'era un giudice e che quindi il conteggio era valido. Tito Santana e Paul Orndorff vennero poi eliminati dal torneo, infatti il match che stavano facendo fin\u00ec in un doppio count-out.\nPoi Hulk Hogan difese il WWF Championship dall'assalto di Roddy Piper. Hogan durante il match esegu\u00ec una bearhug su Piper, ed egli rispose con una sleeper hold. L'arbitro fu messo KO e Piper colp\u00ec Hogan con una sedia d'acciaio prima che Hogan applic\u00f2 una sleeper hold all'avversario. Bob Orton intervenne nel match attaccando Hogan. L'arbitro vide l'atto illegale e squalific\u00f2 Piper. Piper e Orton continuarono ad aggredire Hogan finch\u00e9 Paul Orndorff intervenne per difendere Hulk Hogan.\nIl match successivo fu la semi-finale del torneo dove lottarono Randy Savage e Dynamite Kid. Dynamite prov\u00f2 ad eseguire un superplex, ma Savage riusc\u00ec a trasformare la mossa in una \u201cculla\u201d (un tipo particolare di schienamento), vincendo l'incontro. Junkyard Dog ebbe un bye in semifinale a causa del doppio count-out tra Orndorff e Santana.\nIl main event fu la finale del torneo tra Junkyard Dog e Randy Savage. Dog esegu\u00ec una back body drop su Savage sulle corde, ed egli cadde sul pavimento esterno del ring. Randy non fece in tempo ad entrare nel ring prima del conteggio dell'arbitro, e quindi perse il match.\nConseguenze.\nMolti lottatori ricevettero uno push da questo torneo. Junkyard Dog, il vincitore di questo torneo, per esempio fu incoronato come il primo vincitore di un torneo importante della WWF. Randy Savage vinse poi il WWF Intercontinental Championship da Tito Santana l'8 febbraio 1986 e il WWF Championship in un torneo simile a quello di WWF The Wrestling Classic a WrestleMania IV nel 1988. Ricky Steamboat vinse il titolo intercontinentale, sconfiggendo Savage a WrestleMania III nel 1987. Dynamite Kid e Davey Boy Smith vinsero i WWF Tag Team Championship a WrestleMania 2 nel 1986."}
{"id": "3376333", "revid": "729019", "url": "https://it.wikipedia.org/wiki?curid=3376333", "title": "Torre Maura (metropolitana di Roma)", "text": "Torre Maura \u00e8 una fermata della linea C della metropolitana di Roma. Si trova all'incrocio tra la via Casilina, via dell'Aquila Reale e via Walter Tobagi, in prossimit\u00e0 del Grande Raccordo Anulare, a servizio della zona di Torre Maura.\nStoria.\nI cantieri aprirono a luglio 2007.\nL'apertura \u00e8 avvenuta il 9 novembre 2014 come parte integrante della tratta Parco di Centocelle-Monte Compatri Pantano.\nIl nome di lavoro della fermata era \"Giglioli\" ed \u00e8 l'ultima, spalle al centro di Roma, nella circonferenza del Grande Raccordo Anulare, in corrispondenza dell'uscita 18 \"Casilina\".\nSi trova a circa met\u00e0 tempo di percorrenza dell'intera linea, distando circa 17 minuti dal capolinea di San Giovanni circa 16 minuti da quello opposto di Monte Compatri-Pantano.\nAlla fermata \u00e8 stata affiancata la fermata \"Tobagi\" della ferrovia Roma-Giardinetti fino al 3 agosto 2015, quando il servizio della ferrovia concessa \u00e8 stato limitato alla stazione di Centocelle.\nLa fermata \u00e8 inserita nei cosiddetti \"punti fermi del PUMS\" la riapertura del servizio ferroviario, con il conseguente ammodernamento e prolungamento verso l'area universitaria di Tor Vergata.\nSistemazione superficiale.\nLa fermata dispone di un'uscita centrale ubicata tra via Walter Tobagi e via Enrico Giglioli che immette su una piazzetta adibita a verde pubblico, due uscite laterali (con ascensore) sulla stessa via Enrico Giglioli, e un'uscita su via Casilina all'intersezione con via del Sassonegro (con ascensore), collegata all'area dei tornelli tramite un sottopassaggio.\nLa fermata dispone di un parcheggio da 22 posti, di cui 1 riservato a portatori di handicap.\nServizi.\nLa stazione dispone di:"}
{"id": "3376338", "revid": "767487", "url": "https://it.wikipedia.org/wiki?curid=3376338", "title": "Vjaznikovskij rajon", "text": "Il Vjaznikovskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Vjazniki. Istituito il 10 aprile 1929, il rajon ricopre una superficie di 2.252 chilometri quadrati ed ospita una popolazione di circa 81.000 abitanti."}
{"id": "3376340", "revid": "28592", "url": "https://it.wikipedia.org/wiki?curid=3376340", "title": "Gran Principe di Suzdal", "text": ""}
{"id": "3376350", "revid": "1543377", "url": "https://it.wikipedia.org/wiki?curid=3376350", "title": "\u0392-mannosidasi", "text": "La \u03b2-mannosidosi o deficit dell'enzima \u03b2-mannosidasi o semplicemente \u03b2-mannosidasi (in inglese: \"Lysosomal beta-mannosidase deficiency\" o \"Beta-mannosidase deficiency\"), \u00e8 una rara malattia genetica di tipo autosomico recessivo facente parte dell'eterogeneo gruppo delle malattie da accumulo lisosomiale inquadrata nel sottogruppo delle Oligosaccaridosi.\nLa patologia \u00e8 molto rara e si caratterizza per una immunodeficienza e deficit dello sviluppo, con possibili epilessie.\nEpidemiologia.\n\u00c8 geneticamente determinata da una trasmissione di tipo autosomico recessivo.\nLa \u03b2-mannosidosi ha una prevalenza inferiore a 1/1.000.000 di nati vivi. Nel mondo, nel 2008 sono stati segnalti solo 20 casi in 16 famiglie. Per la carenza di casi documentati il quadro clinico non \u00e8 del tutto conosciuto.&lt;ref name=\"urlOrphanet: Suche / Krankheit\"&gt;&lt;/ref&gt;\nGenetica.\nLa \u03b2-mannosidosi \u00e8 una malattia a trasmissione di tipo autosomico recessivo. La mutazioni del gene \"Manba\", che \u00e8 situato sul cromosoma 4 locus q22-q25, \u00e8 la causa nota della malattia; il gene Manba \u00e8 codifica l'enzima \u03b2-mannosidasi. Le mutazioni in questo gene possono diminuire l'attivit\u00e0 della \u03b2-mannosidasi, che causa nei tessuti dei pazienti affetti un accumulo dei disaccaridi del mannosio.\nClinica.\nLa malattia \u00e8 simile alla \u03b1-mannosidosi e i pazienti identificati affetti mostrano immunodeficienza, ritardo mentale, ritardo dello sviluppo della parola, cambiamenti nello scheletro e perdita di udito. In alcuni casi vi \u00e8 anche l'ipotensione e crisi epilettiche. Il sistema immunitario risulta indebolito e ci\u00f2 provoca ricorrenti infezioni respiratorie.\nDiagnosi.\nLa diagnosisi fa determinando l'attivit\u00e0 enzimatica della \u03b2-mannosidasi nei leucociti o nei fibroblasti in coltura. Una analisi del DNA (come test genetico), si fa per avere una conferma. L'escrezione di maggiori quantit\u00e0 del disaccaride mannosio nelle urine \u00e8 un segno della malattia, pur non essendo una prova certa. La diagnosi prenatale \u00e8 sia biochimica che genetica.\nTerapia.\nTerapie causali per la malattia non se ne conoscono, \u00e8 possibile un trattamento solamente sintomatico.\nMedicina veterinaria.\nLa malattia \u00e8 stata scoperta e descritta nel 1981 per la prima volta su capre, solamente cinque anni dopo fu individuata la prima volta negli esseri umani.\nLa malattia nelle capre \u00e8 molto pi\u00f9 grave che nell'uomo e porta alla morte prematura degli animali. Nei bovini la malattia \u00e8 stata individuata nel 1993."}
{"id": "3376352", "revid": "984922", "url": "https://it.wikipedia.org/wiki?curid=3376352", "title": "Yves Caumon", "text": "Biografia.\nInizi\u00f2 la sua attivit\u00e0 di regista dirigendo alcuni cortometraggi dove diresse Val\u00e9rie Crunchant. Il suo film \"Amour d'enfance \" vinse Un Certain Regard nel 2001, \"Cache cache \" partecip\u00f2 a Quinzaine des R\u00e9alisateurs al Festival di Cannes 2005."}
{"id": "3376354", "revid": "174925", "url": "https://it.wikipedia.org/wiki?curid=3376354", "title": "Lingua kryz", "text": ""}
{"id": "3376355", "revid": "371529", "url": "https://it.wikipedia.org/wiki?curid=3376355", "title": "Lloyd Price", "text": "Era soprannominato \"Mr. Personality\" per via di uno dei suoi pi\u00f9 grandi successi, \"Personality\".\nBiografia.\nCresciuto a Kenner, uno dei sobborghi di New Orleans, Price impar\u00f2 a suonare la tromba e il pianoforte e cant\u00f2 nel coro gospel nella sua chiesa.\nQuando Art Rupe della Specialty Records venne a New Orleans in cerca di nuovi talenti e ascolt\u00f2 \"Lawdy Miss Clawdy\", una canzone di Price, volle registrarla. Poich\u00e9 Price non aveva un gruppo, Rupe ingaggi\u00f2 Dave Bartholomew e la sua band (che includeva Fats Domino al piano) per assistere Price nelle registrazioni. La canzone lo fece diventare famoso di colpo, ed egli continu\u00f2 a registrare per la Speciality Record, anche se con le canzoni seguenti non ottenne pi\u00f9 molti successi.\nNel 1954 fu arruolato e dovette andare in Corea. Al suo ritorno scopr\u00ec che era stato sostituito da Little Richard. Cos\u00ec Price firm\u00f2 un contratto con la KRC Records, e il suo primo singolo con la casa discografica fu \"Just Because\". Firm\u00f2 poco dopo un contratto con la ABC Records e dal 1957 al 1959 Price realizz\u00f2 una serie di grandi successi tra cui \"Stagger Lee\" che raggiunse la prima posizione nella Billboard Hot 100 per quattro settimane, \"Personality\" e \"I'm Gonna Get Married\", che salirono in vetta alle classifiche R&amp;B e con i quali riusc\u00ec a vendere milioni di copie.\nNel 1962 Price firm\u00f2 un contratto con la Double L Records, e nel 1969 fond\u00f2 una nuova casa discografica, Turntable; quindi apr\u00ec un club con lo stesso nome a New York. Nel 1993 Price fece un tour in Europa con Jerry Lee Lewis, Little Richard, e Gary U.S. Bonds. Nel 2005 si esib\u00ec con Jerry Butler, Gene Chandler, e Ben E. King per il tour \"Four Kings of Rhythm and Blues\".\nIl 9 marzo 2010, per il suo settantasettesimo compleanno, Lloyd Price \u00e8 stato inserito nella Louisiana Music Hall of Fame."}
{"id": "3376356", "revid": "1782831", "url": "https://it.wikipedia.org/wiki?curid=3376356", "title": "Sportsklubben Brann 2010", "text": "Questa voce raccoglie le informazioni riguardanti lo Sportsklubben Brann nelle competizioni ufficiali della stagione 2010.\nMaglie e sponsor.\nLo sponsor tecnico per la stagione 2010 \u00e8 Kappa, mentre lo sponsor ufficiale \u00e8 Sparebanken Vest.\nStatistiche.\n\"Statistiche aggiornate al 7 novembre 2010.\""}
{"id": "3376358", "revid": "1511973", "url": "https://it.wikipedia.org/wiki?curid=3376358", "title": "Grigorij Naumovi\u010d \u010cuchraj", "text": "Biografia.\nNato in Ucraina, combatt\u00e9 nella seconda guerra mondiale.\nPer i suoi lavori venne premiato con il Nika Award. Il film \"Ballata di un soldato\" ebbe una candidatura all'Oscar alla migliore sceneggiatura originale.\nAll'et\u00e0 di 63 anni diresse il suo ultimo film."}
{"id": "3376364", "revid": "33689", "url": "https://it.wikipedia.org/wiki?curid=3376364", "title": "CSG 4510", "text": "Il CSG 4510 \u00e8 un microcontrollore prodotto da Commodore Semiconductor Group. Era destinato all'utilizzo come unit\u00e0 centrale del mai commercializzato home computer a 8 bit Commodore 65 (64DX). Il 4510 integra la CPU CSG 65CE02 e 2 unit\u00e0 di input/output MOS 6526 CIA.\nDettagli tecnici.\nRealizzato in package PLCC ad 84 pin, operava a 3,54 MHz e si occupava di gestire anche la comunicazione con le periferiche del computer, come le porte joystick, la porta di espansione della memoria, la porta dell'unit\u00e0 a dischi.\nInternamente conteneva 4 timer a 16 bit, 2 orologi a 12/24 ore con allarmi programmabili, 2 registri a scorrimento ad 8 bit, 30 linee di I/O programmabili indipendentemente ed un bus indirizzi capace di gestire fino a 1 MB di memoria."}
{"id": "3376368", "revid": "106908", "url": "https://it.wikipedia.org/wiki?curid=3376368", "title": "Di Vaio", "text": ""}
{"id": "3376371", "revid": "38853788", "url": "https://it.wikipedia.org/wiki?curid=3376371", "title": "Distretto di Sudogda", "text": ""}
{"id": "3376375", "revid": "1573940", "url": "https://it.wikipedia.org/wiki?curid=3376375", "title": "Acanthops", "text": "Acanthops \u00e8 un genere di insetti montoidei della famiglia Acanthopidae.\nTassonomia.\nComprende le seguenti specie:"}
{"id": "3376378", "revid": "1318658", "url": "https://it.wikipedia.org/wiki?curid=3376378", "title": "Chemin de fer de l'\u00c9tat de Gen\u00e8ve", "text": "La Chemin de fer de l'Etat de Gen\u00e8ve(CFEG), (in italiano \"ferrovia del cantone di Ginevra\", \u00e8 una societ\u00e0 di infrastrutture, della Svizzera fondata il 1\u00ba giugno 1888 per l'esercizio della linea ferroviaria Ginevra - Annemasse.\nLa costruzione della linea fece seguito alla stipula di un trattato svizzero-francese del 14 giugno 1881 che prevedeva il collegamento alla rete francese dell'Alta Savoia ad Annemasse.\nLa linea presenta la particolarit\u00e0 di essere in parte in territorio svizzero e in parte in quello francese e di non avere collegamento con la rete svizzera. Nel 1912 venne previsto, ma mai realizzato, il collegamento con la stazione di Ginevra Cornavin.\nIl percorso ferroviario di circa due chilometri fra Annemasse e Ambilly appartiene alla societ\u00e0 nazionale francese di infrastruttura ferroviaria R\u00e9seau Ferr\u00e9 de France (RFF). La tratta dal confine della Svizzera, a Moillesulaz, alla stazione di Ginevra Eaux-Vives appartiene invece alla CFEG, ma l'esercizio viene svolto relativamente al percorso svizzero, dalla SNCF a spese del Cantone di Ginevra."}
{"id": "3376385", "revid": "767487", "url": "https://it.wikipedia.org/wiki?curid=3376385", "title": "Sudogodskij rajon", "text": "Il Sudogodskij rajon () \u00e8 un rajon dell'Oblast' di Vladimir, nella Russia europea, il cui capoluogo \u00e8 Sudogda. Istituito il 10 aprile 1929, il rajon ricopre una superficie di 2.300 chilometri quadrati ed ospita una popolazione di circa 40.000 abitanti."}
{"id": "3376391", "revid": "403679", "url": "https://it.wikipedia.org/wiki?curid=3376391", "title": "Sigfrido Bellod\u00ecs", "text": ""}
{"id": "3376393", "revid": "716642", "url": "https://it.wikipedia.org/wiki?curid=3376393", "title": "Matty Fryatt", "text": "Caratteristiche tecniche.\n\u00c8 una prima punta capace di giocare da esterno in un tridente."}
{"id": "3376396", "revid": "122871", "url": "https://it.wikipedia.org/wiki?curid=3376396", "title": "MOS 4510", "text": ""}
{"id": "3376398", "revid": "599013", "url": "https://it.wikipedia.org/wiki?curid=3376398", "title": "Tom Cairney", "text": ""}
{"id": "3376400", "revid": "486946", "url": "https://it.wikipedia.org/wiki?curid=3376400", "title": "Gare des Eaux-Vives", "text": ""}
{"id": "3376402", "revid": "161273", "url": "https://it.wikipedia.org/wiki?curid=3376402", "title": "RCW 82", "text": "RCW 82 \u00e8 una nebulosa a emissione visibile nella costellazione australe del Centauro.\nAppare come una piccola nube situata nella parte meridionale della costellazione, immersa nei ricchi campi stellari della Via Lattea australe a breve distanza angolare dalla stella HD\u00a0121901, di magnitudine 6,49. Data la sua declinazione fortemente australe, la sua osservazione \u00e8 possibile solo dalle regioni dell'emisfero australe terrestre e da quelle tropicali dell'emisfero boreale; dall'emisfero sud appare circumpolare fino alle latitudini subtropicali. Il periodo pi\u00f9 indicato per la sua osservazione nel cielo serale va da marzo ad agosto.\nSi tratta di una regione H II di dimensioni contenute situata alla distanza di circa 3400\u00a0parsec (11100 anni luce), in direzione del bordo interno del Braccio del Sagittario; le stelle responsabili della sua ionizzazione sarebbero due astri blu indicati con le sigle [PZD2009]\u00a0Star\u00a0e3 e [PZD2009]\u00a0Star\u00a0e2, rispettivamente di classe spettrale O6.5V e O7.5V. Le stime della distanza antecedenti al 2009 indicavano per questa nebulosa valori attorno ai 2900\u00a0parsec (9450 anni luce), che la facevano comunque ricadere entro i limiti del Braccio del Sagittario. Al suo interno sono attivi processi di formazione stellare, testimoniata dalla presenza di sorgenti di radiazione infrarossa, una delle quali identificata dall'IRAS (IRAS\u00a013563-6109), e di onde radio. Tramite lo studio della distribuzione degli oggetti stellari giovani \u00e8 emerso che la formazione stellare \u00e8 attiva in particolare lungo i bordi della regione nebulosa, dove si trova un anello di gas molecolare; fra questi oggetti stellari giovani alcuni avrebbero una massa pari anche a 18\u00a0M\u2299 e appaiono circondati da un denso disco circumstellare. Sul bordo orientale della nube \u00e8 presente un giovane ammasso aperto in formazione, sebbene la sua reale appartenenza fisica al sistema di RCW\u00a082 sia ancora da determinare con certezza. L'et\u00e0 della nube sarebbe pari a circa 0,4-0,5 milioni di anni."}
{"id": "3376411", "revid": "256896", "url": "https://it.wikipedia.org/wiki?curid=3376411", "title": "Istituto per le Piante da Legno e l'Ambiente", "text": ""}
{"id": "3376412", "revid": "729019", "url": "https://it.wikipedia.org/wiki?curid=3376412", "title": "Joanne Siegel", "text": "Biografia.\nJolan Kovacs nasce il 1\u00ba dicembre 1917 a Cleveland da una famiglia ungherese; il suo nome, Jolan, viene spesso storpiato in Joan o Joanne. Debutta come modella a Boston, impiegando anche il nome d'arte di Joanne Carter. Durante la seconda guerra mondiale lavora in un cantiere navale per supportare lo sbarco statunitense.\nNel 1948 sposa Jerry Siegel, co-creatore del personaggio dei fumetti Superman insieme a Joe Shuster, per il quale Joanne gi\u00e0 era stata ispirazione per la creazione della giornalista Lois Lane, compagna dell'eroe.\nDalla morte del marito, nel 1996, Joanne Siegel si dedica ad una lunga battaglia legale per i diritti di Superman, ai tempi ceduti a DC Comics per 130 dollari, che si conclude nel 2008 con il riconoscimento dei proventi per le famiglie Siegel e Shuster.\nJoanne Siegel muore il 12 febbraio 2011, all'et\u00e0 di 93 anni."}
{"id": "3376417", "revid": "767487", "url": "https://it.wikipedia.org/wiki?curid=3376417", "title": "Terje Kojedal", "text": "Carriera.\nHa partecipato, con la sua Nazionale, ai Giochi Olimpici del 1984."}
{"id": "3376418", "revid": "287204", "url": "https://it.wikipedia.org/wiki?curid=3376418", "title": "Rifugio Eugenio Ferreri", "text": "Il rifugio Ferreri \u00e8 un rifugio situato nel comune di Groscavallo, Vallone della Gura (\"TO\"), in Val grande di Lanzo, nelle Alpi Graie, a \"2.207\" m s.l.m..\nStoria.\nIl rifugio \u00e8 stato inaugurato per la prima volta nel 1887 con il nome di rifugio della Gura, venne costruito per volont\u00e0 dell'avvocato Giuseppe Corr\u00e0. In seguito fu ristrutturato negli anni 1940-1950 ed intitolato all'alpinista Eugenio Ferreri.\nPer anni il rifugio non ha ricevuto pi\u00f9 manutenzione ed \u00e8 stato utilizzato solo come ricovero di fortuna.\nNell'estate 2013, grazie all'intervento di CAAI, GISM e CAI Torino, il rifugio \u00e8 stato oggetto di restauro. Anche il sentiero \u00e8 stato ripulito e attrezzato con catene nei tratti pi\u00f9 delicati. L'8 settembre 2013 si \u00e8 tenuta la nuova inaugurazione."}
{"id": "3376422", "revid": "767487", "url": "https://it.wikipedia.org/wiki?curid=3376422", "title": "Svein Gr\u00f8ndalen", "text": ""}
{"id": "3376423", "revid": "180202", "url": "https://it.wikipedia.org/wiki?curid=3376423", "title": "Jolan Kovacs", "text": ""}
{"id": "3376425", "revid": "2112541", "url": "https://it.wikipedia.org/wiki?curid=3376425", "title": "Ras\u014fn", "text": "Ras\u014fn () \u00e8 una citt\u00e0 autonoma della Corea del Nord, insieme a Pyongyang e Namp'o."}
{"id": "3376426", "revid": "933835", "url": "https://it.wikipedia.org/wiki?curid=3376426", "title": "Capello (disambigua)", "text": ""}
{"id": "3376427", "revid": "84184", "url": "https://it.wikipedia.org/wiki?curid=3376427", "title": "Capelli (disambigua)", "text": ""}
{"id": "3376434", "revid": "827882", "url": "https://it.wikipedia.org/wiki?curid=3376434", "title": "Rock Hard Festival", "text": "Il Rock Hard Festival \u00e8 un festival rock/metal che si svolge annualmente dal 2003 a Gelsenkirchen in Germania nell'anfiteatro della citt\u00e0. \nIl festival \u00e8 un evento organizzato dalla famosa rivista di musica rock e metal tedesca \"Rock Hard\" da cui prende il nome."}
{"id": "3376435", "revid": "767487", "url": "https://it.wikipedia.org/wiki?curid=3376435", "title": "Heini Otto", "text": ""}
{"id": "3376445", "revid": "45927", "url": "https://it.wikipedia.org/wiki?curid=3376445", "title": "Summit di Camp David", "text": ""}
{"id": "3376452", "revid": "767487", "url": "https://it.wikipedia.org/wiki?curid=3376452", "title": "Friedrich Gottlieb Welcker", "text": "Biografia.\nDopo aver studiato filologia classica all'Universit\u00e0 di Giessen venne nominato (1803) professore di liceo, attivit\u00e0 che combin\u00f2 con quella di lettore all'universit\u00e0. Nel 1806 si rec\u00f2 in Italia e per oltre un anno fu tutore privato a Roma presso la famiglia di Wilhelm von Humboldt che divenne poi suo amico e corrispondente.\nWelcker torn\u00f2 a Giessen nel 1808, riprendendo le attivit\u00e0 che aveva lasciato qualche anno prima e nel giro di pochi anni divenne primo professore di letteratura greca e archeologia in quella ed in altre universit\u00e0. Dopo aver combattuto, come volontario, nel 1814 si rec\u00f2 a Copenaghen per realizzare l'edizione postuma dei carteggi dell'archeologo danese Georg Zoega (1755-1809) e pubblic\u00f2 la sua biografia, \"Zoegas Leben\" (Stutt. 1819).\nIl suo liberalismo in politica lo pose in linea di rottura con le autorit\u00e0 universitarie di Giessen ed egli lasci\u00f2 quella universit\u00e0 per trasferirsi all'Universit\u00e0 di Gottinga nel 1816. Tre anni dopo ricevette una cattedra all'Universit\u00e0 di Bonn dove fond\u00f2 un museo di arte e la biblioteca della quale divenne il primo bibliotecario.\nNel periodo 1841-1843 viaggi\u00f2 in Grecia ed Italia (cf. il suo \"Tagebuch\", Berlin, 1865) lasci\u00f2 il posto di bibliotecario nel 1854 e nel 1861 anche quello di professore, ma continu\u00f2 a risiedere a Bonn fino alla morte.\nWelcker fu un pioniere nel campo dell'archeologia, e fu uno dei primi ad insistere, in opposizione al metodo vigente dei vecchi ellenisti, sulla necessit\u00e0 di coordinare gli studi dell'arte e della religione greca con la filologia.\nDopo i primi lavori su Aristofane, Pindaro e Saffo, realizz\u00f2 delle edizioni su Alcmane (1815), Ippona (1817), Teognide (1826) e sulla \"Teogonia\" di Esiodo (1865), pubblicando \"Sylloge epigrammatum Graecorum\" (Bonn, 1828). Il suo \"Griechische G\u00f6tterlehre\" (3 vols., G\u00f6ttingen, 1857-1862) pu\u00f2 essere considerato il primo trattato scientifico sulla religione greca. Fra i suoi lavori sulla letteratura greca, i principali sono \"Die \u00c4schyleische Trilogie\" (1824, 6), \"Der epische Zyklus oder die Homerischen Geschichte\" (2 vols. 1835, 49), \"Die griechischen Trag\u00f6dien mit R\u00fccksicht auf den epischen Zyklus geordnet\" (3 vols., 1839-1841). Le sue edizioni e la biografia di Zoega, il \"Zeitschrift f\u00fcr Geschichte und Auslegung der alten Kunst\" (G\u00f6ttingen, 1817, 8) ed il \"Alte Denkm\u00e4ler\" (5 vols., 1849-1864) riassumono il suo punto di vista sull'arte antica."}
{"id": "3376453", "revid": "599013", "url": "https://it.wikipedia.org/wiki?curid=3376453", "title": "Ben Wijnstekers", "text": ""}
{"id": "3376456", "revid": "729019", "url": "https://it.wikipedia.org/wiki?curid=3376456", "title": "Stazione di Rabat-Ville", "text": "La stazione di Rabat-Ville, situata nella capitale marocchina, \u00e8 una delle stazioni principali del Marocco in termini di flusso viaggiatori. Si trova sull'importante direttrice ferroviaria nord-sud che unisce Tangeri a Casablanca. \u00c8 servita dalla linea L1 del tram che collega i vari quartieri di Rabat e la citt\u00e0 gemella Sal\u00e9.\nStoria.\nLa stazione di Rabat-Ville \u00e8 una delle pi\u00f9 antiche di tutto il Marocco. Fu inaugurata nel 1923.\nPer la particolarit\u00e0 della sua architettura venne fatto anche un francobollo negli anni trenta.\nRinnovo.\nI lavori per il rinnovo da parte dell'ONCF sono terminati nel 2008.\nInnanzi tutto vi \u00e8 una riabilitazione di questo monumento patrimonio di Rabat. La restaurazione delle strutture vedr\u00e0 l'impiego di materiali nobili per rispettare lo stampo della costruzione. In pi\u00f9, le tabelle di arrivi e partenze e gli altoparlanti saranno completamente rinnovati.\nIn seguito, si proceder\u00e0 ad una riorganizzazione maggiore dello spazio della stazione al fine di ottimizzare le sue potenzialit\u00e0. Sar\u00e0 pianificata una grande sala di 1.200 m2 con un ufficio informazioni centrale; sono previsti dodici sportelli di biglietteria e saranno disposti a mezzo piano, serviti da tre mezzi: le scale, le scale mobili e gli ascensori riservati alle persone disabili o a mobilit\u00e0 ridotta.\nAl centro, altri due ascensori condurranno i passeggeri sulle banchine. I binari saranno conformati secondo le ultime norme di sicurezza, e per il comfort degli utenti, le sei pensiline saranno rimpiazzate. Durante il corso dei lavori, un accesso provvisorio ai binari sar\u00e0 situato di fianco al Parlamento.\nVerranno offerti tanti altri servizi all'interno stesso della stazione con la riqualificazione degli spazi, ci saranno ristoranti e negozi, sportelli bancari e una serie di telefoni pubblici verranno messi a disposizione dei viaggiatori.\nIl costo totale delle operazioni \u00e8 stimato a 25 milioni di dirham, il progetto fa parte di un piano globale di modernizzazione delle stazioni del Regno di circa 400 milioni di dirham.\nSecondo le previsioni dell'ONCF, il rinnovo della stazione Rabat-Ville, deve anticipare l'aumento del numero di viaggiatori.\nInterscambi.\nUna stazione del \"Tramway de Rabat-Sal\u00e9\" si trova di fronte alla stazione. Questa permetter\u00e0 di trasportare i viaggiatori tra le citt\u00e0 del Marocco. Inoltre sar\u00e0 il terminal della linea 3 del tram."}
{"id": "3376463", "revid": "125366223", "url": "https://it.wikipedia.org/wiki?curid=3376463", "title": "Alberto Ferrari (regista)", "text": "Biografia.\nInizia la sua carriera come assistente regista al Piccolo Teatro di Milano. Contemporaneamente studia al D.a.m.s. all'Universit\u00e0 di Bologna. Nel 1986 esordisce alla regia portando in scena \"La Cantatrice Calva\" al Teatro San Babila di Milano. Sempre al San Babila, porta nel 1988 Black Comedy di Peter Shaffer con G. Mantesi e G. Calindri. L'anno successivo, nel 1989, per la rassegna Il Gioco Delle Arti porta in scena \"Antigone\", di Jean Anouilh al Teatro delle Erbe. Nel 1990 \u00e8 direttore artistico di Spazio Pi\u00f9, dove dirige diverse opere, come \"Ritratto di Madonna\" di Tennessee Williams con N. Ramorino, \"Scherzi in un atto\" (libero adattamento dagli Atti Unici di Anton Cechov), interpretato da Veronica Pivetti e La Cantatrice Calva di E. Ionesco. Nel 1991, sempre al teatro Spazio Pi\u00f9, realizza l'opera teatrale \"Camille Claudel,\" (libero adattamento dalla biografia di Reine-Marie Paris), scritta insieme al suo grande maestro Luigi Lunari. Nel 1992 mette in scena \"Caligola\" di Albert Camus e L\u2019importanza di chiamarsi Ernesto di Oscar Wilde. Nel 1994 Fonda insieme a Gianna Breil il Teatro Libero di Milano, di cui \u00e8 direttore artistico per tre stagioni e cura la regia di molti spettacoli, tra cui \"L\u2019uomo che incontr\u00f2 se stesso,\" di Luigi Lunari con Franco Oppini.\nContemporaneamente la sua carriera si sviluppa in ambito pubblicitario e televisivo. Alla fine degli anni novanta inizia una collaborazione con Tele Lombardia, di cui diventa presto Direttore Artistico, firmando numerosi format televisivi. Negli stessi anni scrive insieme a Luigi Lunari la sua prima sceneggiatura cinematografica: \"Tra Due Donne\" (tratta dal libro Dio ne scampi dagli Orsenigo, di Vittorio Imbriani) di cui cura la regia, esordendo nel mondo del cinema con un film riconosciuto come opera di interesse culturale. Poco dopo lascia la direzione artistica di Tele Lombardia per approdare alla Endemol dove esordisce alla regia televisiva firmando moltissimi episodi della fiction Vivere. Nello stesso periodo collabora come Showrunner e regista con la Polivideo, per la quale realizza la ficion Colmes, andata in onda per la tv svizzera in undici episodi. La sua carriera prosegue quando Bananas gli affida la regia televisiva dell'evento Zelig in Tour con Claudio Bisio e Michelle Hunziker. Sempre per la Endemol, gira il Pilot della serie Casa e Bottega con Angela Finocchiaro ed Enrico Bertolino, declinando poi la proposta di girare l'intera serie, perch\u00e9 occupato sul set del suo secondo film, \"La Terza Stella\", realizzato nel 2003 con Ale e Franz. Il suo sodalizio col duo comico, a tutt'oggi attivo, era iniziato anni prima con gli spettacoli \"Dueeventi\" (2001) ed \"\u00c8 tanto che aspetti?\" (2002) e portato avanti negli anni con spettacoli di grande successo di pubblico e di critica come Tanti Lati Latitanti (2015-16) e Nel Nostro Piccolo (2018-19), col quale, tra l'altro, Ferrari torna in veste di regista al Piccolo Teatro, ovvero il luogo che lo vide esordire come assistente volontario a inizio carriera.\nNel 2006 viene chiamato a Roma da Sandro Parenzo per assumere il ruolo di Produttore Creativo nel progetto della fiction Rai dal titolo Sotto Casa, di cui cura la regia dell'intero start up della serie. Subito dopo firma un contratto in esclusiva con Pietro Valsecchi e la Taodue, per i quali realizza la regia di Crimini Bianchi (una serie innovativa sul tema della sanit\u00e0, girata in dodici episodi) e di tre stagioni della serie tv \"Distretto di Polizia\", dirigendo settantacinque episodi. Sempre per Mediaset cura la regia della serie televisiva dal titolo \"I misteri di Laura\", prodotta da Luca Barbareschi per Casanova. Nel frattempo porta avanti anche la sua attivit\u00e0 di docente, tenendo una MasterClass di Cinema e Pubblicit\u00e0 al Conservatorio Ferrante Aporti di Trento e un Master in Writing School for Cinema &amp; Television - Major e Media Entertainment all'Universit\u00e0 Luiss, tenendo un corso sulla previsualizzazione dello script e linguaggio filmico appropriato alla realizzazione. Contemporaneamente continua il suo sodalizio con Sandro Parenzo, che lo chiama nuovamente come Produttore Creativo di Videa Next Station, dove supervisiona e realizza diversi format televisivi per La7, Discovery Channel e La9. Contemporaneamente porta avanti la sua carriera cinematografica iniziando la pre-produzione del suo ultimo film, Un figlio di nome Erasmus, prodotto da Eagle Pictures (e lanciato come prima produzione internazionale italiana), le cui riprese si svolgono tra Roma e il Portogallo nell'estate 2019. La collaborazione con Eagle Pictures continua in un progetto che lo vede come Showrunner e Head Writer."}
{"id": "3376467", "revid": "599013", "url": "https://it.wikipedia.org/wiki?curid=3376467", "title": "Hugo Hovenkamp", "text": ""}
{"id": "3376471", "revid": "70586446", "url": "https://it.wikipedia.org/wiki?curid=3376471", "title": "Alberto Ferrari", "text": ""}
{"id": "3376476", "revid": "599013", "url": "https://it.wikipedia.org/wiki?curid=3376476", "title": "Giovanni Goccione", "text": "Carriera.\nImpiegato presso la \"Societ\u00e0 Assicurazioni Incendi\" di Torino, Goccione fu un giocatore della per undici stagioni. Fece il suo esordio contro il il 2 marzo 1902 partita finita col risultato di 1-1. La sua ultima apparizione in maglia \"bianconera\" fu nel Derby della Mole, giocato il 10 dicembre 1911, finito 1-1. Nella sua carriera collezion\u00f2 37 partite e 3 gol. Fu uno dei protagonisti del primo scudetto juventino.\nRivest\u00ec il ruolo di capitano nella stagione del 1905."}
{"id": "3376478", "revid": "465169", "url": "https://it.wikipedia.org/wiki?curid=3376478", "title": "The Name of the Jam", "text": "The Name of the Jam \u00e8 il primo album del cantante belga Danzel, pubblicato nel 2004."}
{"id": "3376480", "revid": "767487", "url": "https://it.wikipedia.org/wiki?curid=3376480", "title": "Pim Doesburg", "text": "Carriera.\nClub.\nDetiene il record di presenze in Eredivisie, ben 687.\nNazionale.\nConvocato per i Mondiali 1978 in Argentina, non venne mai schierato nel torneo. Agli Europei 1980 in Italia disput\u00f2 invece un incontro, subentrando nel primo tempo a Piet Schrijvers nel corso della sfida contro la Grecia."}
{"id": "3376482", "revid": "262457", "url": "https://it.wikipedia.org/wiki?curid=3376482", "title": "Xvar\u011bn\u0101h", "text": ""}
{"id": "3376486", "revid": "465169", "url": "https://it.wikipedia.org/wiki?curid=3376486", "title": "Unlocked (Danzel)", "text": "Unlocked \u00e8 il secondo album di Danzel, pubblicato nel 2008."}
{"id": "3376489", "revid": "767487", "url": "https://it.wikipedia.org/wiki?curid=3376489", "title": "Andrew Strong", "text": "Biografia.\n\u00c8 cresciuto a Naas, nella Contea irlandese di Kildare. \u00c8 famoso per aver interpretato il ruolo di Deco Cuffe nel film cult del 1991 \"The Commitments\", tratto dall'omonimo romanzo di Roddy Doyle. Grazie alla sua interpretazione, Andrew Strong ha ottenuto una nomination per un Grammy Award sempre nel 1991. Da quell'anno Strong ha inciso alcuni album e partecipato a tour internazionali con artisti quali i Rolling Stones, Elton John, Prince, Lenny Kravitz e Bryan Adams. Strong non partecipa ai tour e alle attivit\u00e0 della band ufficiale nata dal film \"The Commitments\"."}
{"id": "3376491", "revid": "254059", "url": "https://it.wikipedia.org/wiki?curid=3376491", "title": "Terhijn Cagaan nuur", "text": "Il T\u0117rhijn Cagaan nuur (mongolo: \u0422\u044d\u0440\u0445\u0438\u0439\u043d \u0426\u0430\u0433\u0430\u0430\u043d \u043d\u0443\u0443\u0440) Terkhiin Tsagaan nuur secondo la traslitterazione anglosassone, conosciuto anche come Lago Bianco, \u00e8 un lago d'acqua dolce nella provincia dell'Arhangaj, distretto di Tariat, in Mongolia. La cittadina di Tariat, capoluogo del distretto, si trova ad est del lago.\nIl T\u0117rhijn Cagaan nuur si trova tra i monti Hangaj, nella parte occidentale della provincia, 175 km a nord-ovest Cecerleg. Situato ad un'altitudine di 2.060 m sul livello del mare, il lago, lungo 16 km e largo 4 km, ha una superficie di circa 61 km\u00b2. Nella parte occidentale del lago c'\u00e8 un'isola.\nL'acqua in eccesso dal lago defluisce formando il fiume Suman (\u0421\u0443\u043c\u0430\u043d \u0433\u043e\u043b, \"Suman gol\"; o \"Sumyn gol\" com'era chiamato in russo fino al 1989) che si getta sua volta nel Chuluut. All'estremit\u00e0 orientale del lago, a 3,5 km dalla costa si trova il vulcano Horgo (\u0425\u043e\u0440\u0433\u043e; alle coordinate ).\nLa zona intorno al lago \u00e8 stata inclusa nella lista dei siti protetti della Mongolia dal 1965 e fa attualmente parte del \"Parco Nazionale Horgo-T\u0117rhijn Cagaan Nuur\", oggetto di turismo attivo."}
{"id": "3376493", "revid": "309289", "url": "https://it.wikipedia.org/wiki?curid=3376493", "title": "T\u0117rhijn Cagaan nuur", "text": ""}
{"id": "3376498", "revid": "547992", "url": "https://it.wikipedia.org/wiki?curid=3376498", "title": "Petra Faksova", "text": "Biografia.\nPetra Faksova arriva in Italia come modella ma poi intraprende la strada della recitazione."}
{"id": "3376500", "revid": "76963", "url": "https://it.wikipedia.org/wiki?curid=3376500", "title": "Minoru Niihara", "text": "Biografia.\nDopo l'esordio come cantante e bassista degli Earthshaker, nel 1981 entr\u00f2 nei Loudness. A dispetto delle difficolt\u00e0 nel cantare brani musicali scritti in inglese, lo stile vocale di Niihara (di matrice blues) divenne presto uno degli elementi pi\u00f9 caratteristici dei lavori del gruppo.\nDopo il 1989, anno in cui fu licenziato dai Loudness per via della sua carente pronuncia inglese, Niihara prosegu\u00ec la propria attivit\u00e0 pubblicando due album solisti (\"One\" nel 1989 e \"Ashes to Glory\" nel 2006) e fondando, tra il 1990 e il 1999 tre nuovi gruppi musicali (Ded Chaplin, SLY e XYZ\u2192A, quest'ultimo ancora attivo). Dal 2001 partecipa inoltre alla riunione dei Loudness."}
{"id": "3376501", "revid": "30753", "url": "https://it.wikipedia.org/wiki?curid=3376501", "title": "WrestleMania II", "text": ""}
{"id": "3376502", "revid": "2056951", "url": "https://it.wikipedia.org/wiki?curid=3376502", "title": "Satrapie achemenidi", "text": "Le satrapie achemenidi erano le unit\u00e0 territoriali e amministrative dell'Impero achemenide. Nella ricerca storica moderna si utilizza la parola satrapia nell'accezione datale dall'espressione \"satrapeia\" (\"satrap\u0113i\u0113\"), presente nelle fonti greche. Nei testi in antico persiano non vi \u00e8 alcuna parola etimologicamente collegabile ad essa. Nelle iscrizioni in antico persiano l'unico titolo ricostruibile \u00e8 quello di \"xsa\u00e7a-p\u0101-van-\", che combina \"p\u0101\" (proteggere) e \"xsa\u00e7a-\" (impero, sovranit\u00e0) al suffisso \"-van-\", definendo un amministratore-burocrate come protettore dell'impero o della sovranit\u00e0. La parola greca satrapeia (satrap\u0113i\u0113) deriva da un'espressione del dialetto iraniano nord-occidentale (della Media). Le iscrizioni in antico persiano riportano altres\u00ec la parola \"dahyu-\" (pl. \"dahy\u0101va\"), per designare le unit\u00e0 amministrative dell'impero: questa quindi \u00e8 da ritenersi l'espressione pi\u00f9 consona e storicamente pi\u00f9 corretta.\nLe satrapie formavano un sistema attraverso il quale era possibile governare l'enorme estensione territoriale dell'impero achemenide, riscuotere i tributi, reclutare forze militari e controllare l'amministrazione locale. Far fronte a crisi e rivolte, come anche respingere minacce esterne era responsabilit\u00e0 dei satrapi. Al fine di garantire un adeguato controllo sull'impero in rapida espansione Ciro il Grande (r. 559-530) e suo figlio Cambise adattarono le preesistenti strutture di governo, estendendole a tutto il territorio. Ne risult\u00f2 una struttura fortemente gerarchica, avente come riferimento territoriale principale la satrapia. Tale sistema, rimasto pressoch\u00e9 inalterato fino alla caduta dell'impero achemenide, sopravvivendo anche sotto le dominazioni successive, si rivel\u00f2 nel complesso efficace e stabile.\nFonti storiche relative all'amministrazione delle satrapie.\nTre gruppi di fonti svolgono un ruolo preminente nella ricostruzione dell'amministrazione delle satrapie: \nA questo sistema di fonti vanno aggiunti diversi centinaia di passi presenti nella letteratura greca e latina, come anche sporadiche informazioni desumibili da iscrizioni di altre civilt\u00e0 (ad es. le iscrizioni di Droaferne e l'iscrizione TL 40 d del sarcofago di Payava), dagli archivi, e dalle monete.\nErodoto (Storie 3.90-94).\nLa lista compilata da Erodoto continua ad essere reputata la fonte base per la ricostruzione dell'amministrazione delle satrapie (sono disponibili resoconti di precedenti ricerche di Jacobs). Tale passaggio controverso ha costituito anche in opere recenti lo schema entro il quale definire l'amministrazione provinciale achemenide. La caotica esposizione della lista di nomoi, che si pone in aperto contrasto con la realt\u00e0 geografica, la sua eccessiva enfatizzazione delle regioni occidentali dell'impero, dimostranti il fatto che Erodoto non aveva autentiche fonti a suo supporto, e il fatto che i dati citati si pongano in contrasto con quelli di tutte le altre fonti, anche greche e latine, induce ad adottare un diverso approccio metodologico.\nGes\u00f9 aveva gi\u00e0 condotto Franz Altheim a fornire una prova dettagliata dell'inaffidabilit\u00e0 storica della lista. Essa pertanto non si configurerebbe come una testimonianza storica, ma come un esempio di letteratura storico-epica. Alla luce delle recenti ricerche su Erodoto (riassunte da Bichler e Rollinger tale fatto non \u00e8 sorprendente, dal momento che essa stessa aveva evidenziato la propensione dello storico greco a modellare il materiale a sua disposizione in forma letteraria. Il catalogo di Erodoto \u00e8 incompatibile sia con le liste achemenidi, sia con i resoconti degli storici di Alessandro, sia con le attestazioni degli autori greci e latini.\nStorici di Alessandro.\nQuesti ultimi differiscono in quanto ad affidabilit\u00e0, ma, nel complesso, consentono di ricostruire la suddivisione dell'impero subito dopo la morte di Alessandro, in particolare dopo le spartizioni di Babilonia e di Triparadiso. Ne risulta l'immagine di un impero greco che presenta notevoli elementi di continuit\u00e0 con quello di Dario III. Ci\u00f2 in quanto Alessandro aveva preservato la preesistente struttura amministrativa dappertutto, ad eccezione delle sue aree pi\u00f9 occidentali. Gli stessi ranghi della burocrazia non vennero smantellati, neanche ai livelli pi\u00f9 elevati, salvo casi di infedelt\u00e0 o incapacit\u00e0. Le stesse direttive di carattere amministrativo emanate nel corso della campagna di conquista presentano una natura formale analoga a quelle tardo-achemenidi, uno standard che rimase tale perlomeno fino all'et\u00e0 dei diadochi.\nIscrizioni achemenidi.\nL'idea proposta da Erodoto secondo la quale alla base dell'organizzazione satrapale vi fosse un criterio etnico ha indotto negli storici successivi la percezione dell'impero achemenide come una semplice somma di popolazioni, svincolata da connotazioni territoriali definite. Sulla base di questa interpretazione le liste dei dahy\u0101va erano state considerate come enumerazioni di popoli, posizione che anche in tempi recenti alcuni studiosi hanno cercato di sostenere con motivazioni filologiche. Questa interpretazione pu\u00f2 essere del tutto rifiutata, dal momento che la parola in antico persiano dahyu- designa unit\u00e0 territoriali. Poich\u00e9 satrapi come D\u0101dar\u0161\u012b\u0161 in Battria e Viv\u0101na in Aracosia governavano distretti che nelle liste in antico persiano erano menzionate come regioni, Schmitt ha dimostrato che il termine dahyu- era un \"altpersische Sprachregelung\" per definire le unit\u00e0 amministrative.\nUn problema di tipo interpretativo si origina dalle discrepanze esistenti tra la lista di Bisitun riportante 23 elementi e la lista in XPh, con 32 elementi. Le stesse versioni figurative di queste liste vedono variare notevolmente il numero dei dahy\u0101va. La conclusione che se ne deduce \u00e8 che tali liste siano pi\u00f9 o meno incomplete, ci\u00f2 alla luce del fatto che le omissioni concernono regioni rilevanti, come la Cilicia, la Frigia ellespontica e la Siria. L'origine di questa incompletezza appare dettata da ragioni meramente ideologiche dei redattori e non consente di valutare le liste che ne sono soggette come affidabili fonti storiche.\nValutazioni conclusive sul sistema delle fonti.\nSolamente le iscrizioni achemenidi possono considerarsi come fonti primarie. Esse utilizzano nelle loro liste l'espressione \"dahy\u0101va\" piuttosto che satrapia. Dal momento che la parola satrapo compare due volte nelle iscrizioni achemenidi (DB 3.14, 58), l'assenza del corrispondente termine satrapia \u00e8 stata osservata da numerosi studiosi. Si riteneva che le liste in antico persiano avessero contenuti incompatibili con quelli delle altre due tipologie di fonti, riferendosi a qualcosa di concettualmente diverso; inoltre le si ritenevano incomplete.\nDi conseguenza un numero maggiore di studiosi ha attribuito alla lista di Erodoto un valore superiore a quello delle iscrizioni achemenidi. Erodoto era ritenuto preferibile anche rispetto agli storici alessandrini, sia in quanto contemporaneo all'impero achemenide e quindi a conoscenza di informazioni di prima mano sia per la reputazione tradizionalmente attribuitagli dagli storici moderni. Tale situazione rimase inalterata fino alla fine del XIX secolo da Paul Krumbholz (1861-1945), il primo studioso che cerc\u00f2 di trattare (quantomeno per l'Asia Minore) in maniera pi\u00f9 globale l'amministrazione satrapale. La lista di Erodoto venne in seguito ripetutamente messa in discussione, sino a decadere dalla sua posizione privilegiata.\nIn un tentativo di armonizzare i contrastanti aspetti emergenti dalle iscrizioni achemenidi e dagli scritti di Erodoto, venne valutata la possibilit\u00e0 di considerare due distinti sistemi burocratici, uno concernente l'amministrazione, l'altro la fiscalit\u00e0. Tale compromesso appare tuttavia impossibile, dal momento che i provvedimenti concernenti la tassazione erano di esclusiva competenza del satrapo.\nLa presunta incompletezza delle liste dahy\u0101va e le aggiunte presenti nelle liste successive costituiscono d'altro canto un grosso ostacolo ad un utilizzo significativo di tali fonti al fine di ricostruire l'amministrazione satrapale. Ci\u00f2 nonostante la raccolta di dati pi\u00f9 antica, ovvero quella riportata dall'iscrizione di Bisitun, avesse come finalit\u00e0 esplicitamente dichiarata sin dalla sua realizzazione quella di testimonianza storica per i posteri. L'iscrizione presente sulla tomba di Dario I a Naq\u0161-e Rostam (DNa 38-42) suggerisce che quella lista avesse in realt\u00e0 un mero carattere programmatico.\nL'assunzione di incompletezza si rivela invalida nel momento in cui si accetti la strutturazione gerarchica dell'amministrazione, una tesi che risulta facilmente dimostrabile sia per quanto concerne la burocrazia locale, sia per l'amministrazione imperiale. Per documentare compiutamente l'estensione dell'impero sarebbe sufficiente enumerare tutte le province di uno specifico livello della gerarchia amministrativa. Una tale lista sarebbe pienamente utilizzabile ai fini della ricostruzione dell'amministrazione imperiale, risultando inoltre coerente con la rivendicazione fatta dall'autorit\u00e0 centrale di controllare anche regioni di fatto sottratte al suo dominio. Tali caratteristiche sono appunto quelle riscontrabili nella lista di Bisitun. I nomi mancanti risulterebbero quindi appartenenti ad un livello gerarchico inferiore, rendendo la loro menzione non necessaria. Se alcuni nomi sono comunque stati successivamente aggiunti ci\u00f2 si deve unicamente ad una sorta di atto politico di propaganda, finalizzato a dare l'immagine di un impero che continuava il suo processo di espansione (nonostante sia accertato il fatto che le frontiere rimasero pressoch\u00e9 inalterate a partire dall'ultimo decennio del VI secolo). Tra i nomi aggiunti in periodi successivi quelli che realmente costituiscono reali guadagni territoriali devono pertanto essere valutati con estrema attenzione. Ci\u00f2 non costituisce un grosso problema per gli storici, dal momento che la storia di quel periodo, in particolare quella relativa ai regni di Dario I e Serse I risulta essere ben documentata (\u00e8 anche disponibile una serie di studi sulla datazione delle iscrizioni con liste di dahy\u0101va). Dopo il 515 le iscrizioni registrano l'acquisizione di una nuova provincia, comprendente territori lungo il basso Indo (Hindu\u0161), dopo il 512 le tre province di Tracia (Skudra), Libia (Put\u0101y\u0101), e Nubia (K\u016b\u0161iy\u0101), sebbene non sia chiaro quanto il dominio effettivo su queste aree sia durato.\nLa struttura dell'amministrazione imperiale.\nColoro che danno precedenza alla lista di Erodoto sono costretti ad adottare un approccio storico completamente diverso rispetto a chi utilizza invece le liste in antico persiano. Sono stati altres\u00ec fatti tentativi di armonizzare entrambe le fonti sebbene molti studiosi ritengano questi tentativi inutili. L'isolamento della fonte di Erodoto nel complesso di quello esistenti porta alla supposizione di una radicale riforma del sistema in essa descritto da parte di Dario I. Le fonti in antico persiano invece riportano nel complesso un insieme di regioni che rimane pressoch\u00e9 inalterato dal regno di Cambise a quello di Serse I. In quest'ottica di continuit\u00e0 delle strutture amministrative in questo lasso di tempo \u00e8 possibile pertanto escludere una radicale ristrutturazione delle stesse sotto il regno di Dario I.\nA questa informazione desumibile per via indiretta, si aggiunge il fatto che vi sono numerosi punti in comune tra le liste di satrapie degli storici di Alessandro e le iscrizioni in antico persiano, in primis quella di Bisitun. Alcune differenze, come l'assenza dell'Arabia e della Saka possono essere motivate dalla perdita di quelle aree da parte degli achemenidi o dal fatto che non vennero annesse da Alessandro. Il maggiore livello di dettaglio che le liste successive danno alle regioni occidentali riflettono il fatto che, nel corso della \"liberazione\" dei greci dell'Asia Minore, la gerarchia dell'apparato amministrativo in quest'area venne rimosso e i suoi membri successivi anche di livello inferiore svolsero un ruolo importante, come nel caso di Eumene (circa 362-316). Nel resto dell'impero l'organizzazione amministrativa si basava sulle entit\u00e0 geopolitiche citate nelle fonti, in un rapporto di continuit\u00e0 tra la politica achemenide e quella macedone.\nLa stabilit\u00e0 di tale sistema, rimasto pressoch\u00e9 inalterato dalla seconda met\u00e0 del VI secolo a.C. fino all'et\u00e0 dei diadochi dimostra la sua efficacia anche dinanzi a situazioni di crisi.\nAnalizzando l'utilizzo delle espressioni \"satrapo\" e \"satrapia\" nel sistema di fonti \u00e8 possibile concludere che il loro utilizzo e il significato che ad esse era attribuito non fosse univoco. Ci\u00f2 appare evidente anche ad un livello superficiale, confrontando il numero di satrapie di Erodoto (20) e quello dato dalla Bibbia (127; Ester 1:1, 8:9; Dan. 6:2). Pi\u00f9 probabilmente vennero utilizzate da scrittori diversi per designare genericamente governatori e province dell'Impero.\nLa parola \"\"dahyu-\" \u00e8 altrettanto vaga: essa significa sia distretto che stato, in senso generico, nello specifico anche una provincia. \u00c8 paragonabile come significato a \"country\" (in inglese) e \"Land\"\" (in tedesco). In greco un numero considerevole di espressioni (\"arch\u0113\", \"nomos\", \"satrapeia\", \"huparchia\", \"eparchia\" o \"satrap\u0113s\", \"strat\u0113gos\", \"karanos\", \"arch\u014dn\", \"huparchos\", \"dunast\u0113s\") designano aree e corrispondenti autorit\u00e0 locali. L'esistenza di un insieme cos\u00ec variegato di termini denota l'esistenza di altrettanti livelli gerarchici nell'amministrazione, fatto avvalorato anche dalle fonti secondarie classiche.\nEvoluzione della gerarchia imperiale.\nTale processo pu\u00f2 essere spiegato in funzione del progressivo ingrandimento dell'Impero achemenide. Le campagne dei suoi due pi\u00f9 importanti sovrani conquistatori, Ciro il Grande e suo figlio Cambise, miravano all'acquisizione integrale dei territori dei regni limitrofi nell'impero. La spedizione contro Creso di Lidia (r. circa 560-546) fu preceduta dall'annessione della Cappadocia e seguita da quella della costa dell'Asia Minore; la spedizione contro l'Egitto fu seguito da campagne contro Libia e Nubia. In altre parole la sottomissione degli antichi regni orientali prevedeva sempre la conquista completa delle loro province, in un processo di riadattamento delle strutture preesistenti. I re (nei casi precedenti Creso, Nabonide (r. 556-539), Amasis (r. circa 570-526), o Astiage (r. circa 584-550) venivano rimpiazzati con governatori, che controllavano vasti territori e godevano di poteri paragonabili a quelli dei sovrani. Ad essi erano sottoposti i governatori delle province pi\u00f9 piccole del regno.\nNel caso della Media, l'esistenza di centri di potere organizzato a livello statale pi\u00f9 antichi, come quelli ricostruiti da Wolfram Nagel e Igor Diakonoff, \u00e8 stata messa in discussione. Heleen Sancisi-Weerdenburg, per esempio, negava la presenza di forme statali in Media prima dell'avvento di Ciro il Grande(ulteriori considerazioni in Lanfranchi et al.).\nAncora pi\u00f9 forti sono i dubbi relativi all'esistenza di strutture di governo nelle aree orientali dell'Iran (come ricostruito da Christensen; disponibili diverse critiche e un'analisi dei suoi scritti). La prova dell'esistenza di una qualche forma di organizzazione, evidenziata dal ritrovamento archeologico di sistemi difensivi, installazioni per la raccolta delle acque rendono tuttavia accettabile l'ipotesi di un impero kayanide in Battria (Yt. 13.132, 19.71-74; Bundahi\u0161n, tr. Anklesaria, p.\u00a0232, 1-10). L'impero Thamanaeano in Aracosia con la sua presunta capitale Aracoti, situata nell'odierna provincia di Kandahar, rimane invece privo di fondamenti altrettanto concreti.\nIn generale i maggiori complessi amministrativi dell'Impero achemenide (le Grandi Satrapie) si sono originati da strutture burocratiche preesistenti, ricalcanti quelle degli antichi regni: \u00e8 il caso di Persia, Babilonia, Egitto, Lidia, Media, Battria, e Aracosia. Ad un livello inferiore troviamo le province storiche dei regni precedenti, chiamata satrapie superiori. Scendendo ancora pi\u00f9 in basso troviamo le strapie inferiori. Non \u00e8 possibile scendere ad un grado di dettaglio inferiore comune a tutto l'impero, dal momento che ci si troverebbe di fronte a entit\u00e0 territoriali e politiche variabili da zona a zona, retaggio delle tradizioni storiche locali.\nQuesta diversit\u00e0 regionale spiega la difficolt\u00e0 incontrata da chi si \u00e8 cimentato nella ricostruzione di una precisa gerarchia burocratica comune a tutto l'impero, partendo dallo studio degli archivi amministrativi locali.\nLa struttura gerarchica si concretizzava nel fatto che pi\u00f9 strapie inferiori costituivano una strapia superiore, mentre due o pi\u00f9 satrapie superiori formavano una grande satrapia. La satrapia inferiore centrale (se vogliamo, il cuore del regno storico precedente) dava il nome anche alla satrapia superiore, che dava il nome anche alla grande satrapia corrispondente. Le cariche delle entit\u00e0 di livello inferiore erano ereditarie e venivano assunte da dinastie locali (in una sorta di autonomia locale). Le cariche di livello superiore derivavano da nomina della corte, attribuite a personaggi imparentati con la famiglia imperiale e a membri di poche altre famiglie privilegiate. Le antiche capitali (Sardi, Babilonia, Menfi, Ecbatana, Pasargade, Battra e Aracoti (nei pressi dell'attuale Quetta)) conservavano uno status privilegiato anche sotto la dominazione achemenide e in molti casi lo mantennero anche in et\u00e0 successive.\nLe satrapie.\nL'assunto metodologico alla base della seguente rassegna si fonda sull'utilizzo dell'iscrizione di Bisitun come inventario delle unit\u00e0 standard dell'impero achemenide, che chiameremo satrapie superiori. Nei decenni successivi alla realizzazione dell'iscrizione il loro numero fu incrementato dalla conquista della valle dell'Indo (Hindu\u0161) e delle regioni africane di Libia e Nubia (Put\u0101y\u0101, K\u016b\u0161iy\u0101). L'esistenza di questi dahy\u0101va come satrapie \u00e8 dimostrabile attraverso fonti della tradizione classica, in particolare greche e latine. Queste fonti inoltre forniscono informazioni di tipo geografico sulle province. Queste ultime erano definite come noto su base territoriale ancor prima che etnica, come si evince dal fatto che uno dei compiti del satrapo era fornire informazioni di carattere geografico, in termini di estensione, sulla sua satrapia. Le fonti greche e latine attestano che i confini provinciali erano perlopi\u00f9 definiti da elementi naturali; in assenza da pietre di demarcazione.\nLa seguente ricostruzione fornisce informazioni sui confini e sulla collocazione geografica di ciascuna satrapia, la sua posizione nel sistema gerarchico, i suoi rappresentanti e le residenze ufficiali. La lista parte dal cuore dell'impero, sede della capitale, per poi procedere da ovest verso est. La ricostruzione dell'assetto amministrativo per le aree orientali \u00e8 stato ottenuto per analogia con le situazioni, meglio documentate, relative alle satrapie occidentali. La citazione di fonti e testi letterari \u00e8 limitata solamente alle prove pi\u00f9 significative (per dettagli, v. Jacobs). Dal momento che di seguito non si terr\u00e0 conto della lista di Erodoto, non sono disponibili informazioni sul gettito fiscale di ogni satrapia.\nGrande satrapia di P\u0101rsa (Perside).\nLa grande satrapia di P\u0101rsa (Perside) designa un complesso territoriale piuttosto vago, nonostante autori classici forniscano i nomi di diversi governatori di questa regione, come ad esempio Sybares, contemporaneo a Ciro il Grande e Ariobarzane durante il regno di Dario III. L'affermazione di Erodoto secondo la quale Istaspe, padre di Dario I, fosse governatore di questa regione, \u00e8 probabilmente da ritenersi errata. La capitale della provincia sembra sia stata Pasargade, dove il satrapo aveva la sua residenza ed esercitava le sue mansioni. Accanto alla satrapia di livello inferiore che dava il nome alla provincia, all'interno di quest'ultima si estendeva anche la satrapia di \u016aja/Susiana. Ci\u00f2 \u00e8 desumibile da Diodoro che afferma che la Susiana era collocata nella Perside, sinonimo di P\u0101rsa o anche indirettamente da Plinio il Vecchio che menziona un evento, collocandolo in \"Sittacene ai confini della Perside\". Dal momento che n\u00e9 la regione propria avente quel nome n\u00e9 la corrispondente satrapia confinavano con la Sittacene, \"Perside\" va qui inteso in senso pi\u00f9 ampio, includendo nella su estensione \u016aja/Susiana (per un ragguaglio sulla situazione geopolitica dell'area all'epoca, v. Jacobs.\nSatrapia superiore centrale di P\u0101rsa (Perside).\nQuest'area comprendeva presumibilmente la satrapia inferiore di Perside e la satrapia minore di Karmana-Carmania. Quest'ultima aveva probabilmente uno status amministrativo inferiore, dal momento che non viene citata nella lista dei dahy\u0101va. Tale status \u00e8 anche confermato durante l'epoca di Alessandro il Grande, laddove la carica di governatore della Carmania rappresent\u00f2 il primo passo dell'impressionante carriera di Sibirzio e dovesse essere pertanto di livello modesto.\nSatrapia inferiore centrale di P\u0101rsa (Perside).\nIl suo territorio coincide con il moderno distretto di Fars. Il confine orientale della satrapia era costituito dalla sezione orientale degli Shir, posta ad est dello Z\u0101yander\u016bd, mentre il confine nord-occidentale era con ogni probabilit\u00e0 situato presso Aorsis/Zohra, estendendosi lungo i monti Ba\u1e35ti\u0101ri(per la geografia della Persia nel suo complesso, v. Arriano, Curzio, Strabone).\nSatrapia inferiore di Karmana (Carmania).\nNelle Tavolette della fortificazione di Persepoli (PF) 681 (cf. PF 1377) \u00e8 menzionato un satrapo di nome Carchide. La satrapia comprendeva approssimativamente l'area delle attuali province di Kerman e Lorestan. La capitale era situata presumibilmente sul sito dell'attuale Kerman. Al tempo di Alessandro sono menzionati altri governatori locali, di rango inferiore, relativi alla zona meridionale della provincia (la Yutiy\u0101 dell'iscrizione di Bisitun) e all'isola di Oaracta/Qe\u0161m. Ad ovest la provincia confinava con la Perside, a nord con la Partia (che comprendeva gran parte del Da\u0161t-e Lut), ad est con Zranka/Drangiana e Maka/Gedrosia. Il confine appare limitato geograficamente dal lago Hamun e dalla zona paludosa del Sist\u0101n occidentale. A partire da quel punto continuava in direzione sud-sudovest fino a toccare la linea costiera, nei pressi dell'attuale Bandar-e Jask.\nSatrapia superiore di \u016aja (Susiana o Elam).\nDurante il declino dell'Impero assiro, una trib\u00f9 persiana citata da fonti successive con il nome di Cissiani o Uxiani emigr\u00f2 in questa regione montuosa. Gli Achemenidi chiamarono cos\u00ec l'area con il nome di questa popolazione (per l'etimologia, v. Nagel).\nSusa era non solo la capitale imperiale ma anche quella provinciale. Si hanno poche notizie sui satrapi che risiedettero qui. Intorno al 500 un certo Bagap\u0101na, probabilmente un satrapo, viene menzionato nelle Tavolette della fortificazione di Persepoli (e.g., PF 1238-40; 1297; 1546-4). Sotto Dario III il padre di Ossatre, comandante degli Uxiani e dei Susiani a Gaugamela, ricopriva la carica di satrapo.\nIl territorio della satrapia di \u016aja \u00e8 diviso in due regioni: la pianura intorno a Susa e i monti Zagros. La regione montuosa era parte della satrapia, come appare dal fatto che il passo dove il satrapo di Perside Ariobarzane cerc\u00f2 di arrestare l'avanzata di Alessandro \u00e8 ricordato non solo sotto il nome di Porte persiane (l'attuale Tang-e Meyran) ma anche Porte susiane. Dal momento che la satrapia minore centrale di \u016aja, chiamata nelle fonti Susiana, \u00e8 posta ad una certa distanza dal passo in questione, l'unica possibile spiegazione a tale denominazione \u00e8 che il termine Susiana designasse in alcuni casi la satrapia nel suo complesso. Di conseguenza il confine della regione montuosa dell'Elimaide, posta nei pressi delle Porte susiane, era allo stesso tempo il confine della satrapia superiore di \u016aja. L'Elimaide pu\u00f2 considerarsi come una satrapia minore al suo interno.\nSatrapia inferiore centrale di \u016aja (Susiana o Elam).\nQuesta regione coincide con la moderna provincia del Kh\u016bzest\u0101n. Ad ovest il suo confine era definito dal Tigri, mentre a nord e a nord-est passava ai piedi delle montagne. A sud-est del Pasitigride/Karun vivevano gli Uxiani della pianura, che erano subordinati ad un satrapo. I loro insediamenti e con essi il territorio della satrapia, terminavano presso la costa del Golfo Persico e ad Aorsis/Zohra.\nSatrapia inferiore di Elimaide.\nIl territorio degli Uxiani delle montagne era autonomo, laddove le fonti ci parlano di quest'area come soggetta ad un funzionario indigeno. Nonostante venisse loro riconosciuta questa forma di autonomia gli abitanti comunque erano soggetti al servizio militare, da compiersi presso il satrapo della satrapia superiore.\nAd ovest il territorio della provincia confinava con la Susiana. Ad est era delimitato dalle propaggini dei monti Ba\u1e35ti\u0101ri. A nord il limite era stabilito dal corso superiore del fiume Coaspe, con il territorio che confinava con il Sittacene, una configurazione geografica che rimase tale anche in epoca macedone (con la provincia di Apolloniatis).\nGrande satrapia di M\u0101da (Media).\nLa Media si estendeva intorno alla sua capitale Ecbatana. La sua speciale posizione gerarchica di grande satrapia si deduce dal fatto che i satrapi di questa regione erano principi di sangue reale. Secondo Senofonte, Ciro il Grande nomin\u00f2 il suo secondo figlio Tanyoxarces/Tanaossare satrapo della Media, un incarico che lo poneva nella condizione di amministrare oltre anche l'Armenia e i territori dei Cadusiani. Nel IV secolo a.C. Bistane, figlio di Oco, era probabilmente anch'egli un esponente della dinastia achemenide.\nChe l'Armenia appartenesse alla grande satrapia di Media, come suggerito da Senofonte, \u00e8 ben documentato anche altrove, in particolare nelle iscrizioni di Bisitun, dove sono presenti anche informazioni sulla rivolta ivi scoppiata e sulla sua soppressione (DB pars. 26-30) laddove si parla della pi\u00f9 estesa rivolta di Fravarti in Media (DB pars. 24-25, 31-32). La pacificazione dell'intera area viene registrata dalla frase in antico persiano che afferma: \"Questo \u00e8 ci\u00f2 che io feci in Media\" (DB par. 34).\nUn'analoga situazione si venne a creare in Partia, dove gli abitanti, come riporta l'iscrizione di Dario I, si unirono anch'essi a Fravarti (DB par. 35). La repressione della rivolta in quest'area avvenne tra il maggio e il giugno del 521.\nLa Corasmia pu\u00f2 essere considerata con certezza come parte della grande satrapia di Media solo se si accettasse l'idea di una sua anteriore annessione dell'area all'impero medio; qualora ci\u00f2 sia errato altre giustificazioni sono impossibili. Il mantenimento degli assetti preesistenti da parte dell'amministrazione imperiale persiana sembra sensato dal punto di vista geopolitico e non contrastante con alcuna fonte (per informazioni geografiche, v. Jacobs.\nSatrapia superiore centrale di M\u0101da (Media).\nQuesta entit\u00e0 comprendeva la satrapia inferiore centrale di Media, oltre alle satrapie inferiori di Media Minore e Paretacene. Il territorio della Media Minore appare evidentemente organizzato come satrapia, dal momento che Alessandro il Grande vi nomin\u00f2 come governatore Ossatre, figlio di Abulite, precedente governatore della Susiana. L'Atropatene, che acquis\u00ec un'identit\u00e0 politico-amministrativa definita a partire da Atropate, venne costituita a partire da territori precedentemente appartenenti alla Media Minore, sebbene la sua denominazione fosse gi\u00e0 in uso in epoche anteriori.\n\u00c8 possibile dedurre che la Paretacene appartenesse alla satrapia superiore di Media osservando la cronologia delle nomine di Alessandro. Egli mise in atto misure significative in tal senso solo dopo essere partito da Persepoli per Ecbatana. Altri esempi dimostrano come egli avrebbe operato la riorganizzazione dell'area precedentemente, se la regione fosse stata parte della Susiana. La sua aggiunta della regione alla Susiana dipese dal fatto che il cuore dell'area meda non era stato ancora conquistato.\nAllo stato attuale delle fonti non \u00e8 possibile discernere l'esistenza di altre satrapie inferiori.\nSatrapia inferiore centrale di M\u0101da (Media).\nQuest'area confinava ad est con la Partia, laddove le Porte caspiche ne costituivano il limite. Il confine orientale della provincia era costituito inoltre dalle paludi salate del deserto del Kavir. La catena degli Elburz segnava il confine settentrionale, che verso est si approssimava al territorio dei Mardi, a sua volta parte dell'Ircania; verso ovest la provincia confinava con il territorio dei Cadusiani, appartenente alla Media Minore. Matiene, ad est del lago di Urmia, era anch'essa parte della Media. L'antico confine tra Media ad Arbelitide coincide approssimativamente con l'attuale frontiera tra Iran e Iraq. Verso sud dovrebbe essere incluso nel territorio della provincia il territorio dei Cossei, abitanti a sud-ovest della moderna Kermanshah, dal momento che questa popolazione combatt\u00e9 a Gaugamela sotto il comando del satrapo della Media. Da ci\u00f2 si pu\u00f2 desumere che il confine corresse effettivamente ad est lungo i monti Zagros, dove era situata la satrapia inferiore di Elimaide. A sud invece incontrava la satrapia inferiore di Paretacene.\nSatrapia inferiore della Media Minore.\nAbbracciava l'area a sud-ovest del mar Caspio, includendo il territorio dei Cadusiani. Il confine era costituito dal fiume Chalus. Il confine meridionale seguiva gli Elburz, estendendosi ad ovest sino ad incontrare il termine settentrionale del lago Urmia, escludendo comunque la regione di Matiene. Ad ovest la provincia confinava con l'Armenia, a nord con il Caucaso.\nSatrapia inferiore del Paretacene.\nEra situata, secondo Strabone, tra la Persia e le regioni centrali della Media. Dal momento che si afferma che la provincia fosse adiacente alla Susiana verso sud-ovest, con il deserto estendendosi sino alla Carmania a sud-est e la Partia a nord-est, la posizione della provincia \u00e8 definita con chiarezza. Il resoconto di Arriano, secondo il quale Alessandro arriv\u00f2 nel territorio dei Paretaceni, subito dopo aver lasciato Persepoli per recarsi ad Ecbatana, colloca la provincia all'incirca nell'area dell'attuale provincia di Esfahan.\nSatrapia superiore di Armina (Armenia).\nLa migliore fonte disponibile circa l'organizzazione amministrativa e la struttura di questa provincia \u00e8 data dalle iscrizioni di Bisitun, dalle quali sono desumibili le due regioni principali nei quali era divisa l'area: Dario I invi\u00f2 un contingente militare contro l'Armenia occidentale e un altro contro l'Armenia orientale (DB pars. 26-30). Tale bipartizione trova riscontro anche nella tradizione storiografica classica, cos\u00ec come nel fatto che l'Armenia fornisse due contingenti militari nella battaglia di Gaugamela.\nPer un breve periodo la regione ad est del Mar Nero fino al fiume Sal e l'estuario del Don nel Mar di Azov appartenevano anch'essi alla satrapia superiore di Armenia, organizzati in una satrapia inferiore. Tuttavia questi territori, occupati durante la campagna scitica del 513-512 a.C., rimasero sotto il controllo persiano al pi\u00f9 per poche decadi, rendendosi indipendenti gi\u00e0 dopo la fallita spedizione di Serse contro la Grecia.\nSatrapia inferiore centrale di Armina (Armenia orientale).\nA sud il fiume Centrites/Botan \u00c7ay\u0131 definiva il confine, in prossimit\u00e0 del quale il Grande Satrapo Orontes (il quale secondo Senofonte era investito della suprema autorit\u00e0 sull'intera Armenia) cerc\u00f2 di fermare i mercenari Greci sconfitti a Cunaxa. Al di l\u00e0 del punto di congiunzione del fiume Centrites con il Tigri, \u00e8 plausibile ritenere che il confine corresse ad Occidente, sino ad incontrare l'Eufrate. La frontiera era definita ad ovest dall'Eufrate e a nord dai fiumi Murat-Su e Teleboas/Kara-Su, giacch\u00e9 risulta che oltre il Teleboas si entrasse nella sfera di influenza di un altro satrapo, il governatore dell'Armenia Occidentale Tiribazus. Dalla sponda nord-orientale del lago Van il confine si estendeva a nord sino al Caucaso. Per quanto concerne i confini orientali essi sono di incerta determinazione, sebbene si sia giunti ad individuarli approssimativamente nell'area un tempo occupata dal regno di Urartu. Sulla base di questi dati \u00e8 plausibile ritenere che la regione circostante il lago Sevan e la sponda occidentale del lago Urmia facessero parte dell'Armenia Orientale. Tale approccio \u00e8 coerente con quanto riportato da Senofonte, il quale afferm\u00f2 che un viaggiatore proveniente dalla Media doveva compiere un altro giornata di viaggio dopo aver attraversato il confine prima di raggiungere le montagne.\nSenofonte menziona una residenza satrapale, sede di una famiglia persiana. Il membro pi\u00f9 importante di tale famiglia era il summenzionato Orontes, il quale occupava la carica di satrapo intorno al 400 a.C. (per gli antenati di Orontes, presentati sulle steli di Nemrud Da\u011f\u0131, v. Sanders; circa la figura di Orontes, v. Briant).\nSatrapia inferiore dell'Armenia occidentale.\nI confini orientali e meridionali di questa satrapia correvano in corrispondenza dell'angolo di territorio chiuso su due lati dalla Satrapia dell'Armenia orientale (della quale si \u00e8 precedentemente discusso). Il Caucaso ne definiva il limite settentrionale, il mar Nero quello nord-occidentale. A nord della confluenza del ramo orientale (Murat-Su) con quello occidentale (Kara-Su) dell'Eufrate, il confine occidentale della satrapia andava in direzione nord-nord-ovest verso il mar Nero, toccandone le sponde sulla costa immediatamente ad ovest di Cotyora.\nSatrapia inferiore di Kolkha (Colchide).\nQuesta entit\u00e0 amministrativa, di breve durata, venne creata in seguiti ai successi conseguiti da Dario I durante la campagna contro gli Sciti nelle regioni ad est del mar Nero. Erodoto riferisce che Dario raggiunse il fiume Oarus ed edific\u00f2 una fortificazione nelle sue vicinanze. Dal momento che si afferma che tale corso d'acqua sfociava nel lago Meotide (mar d'Azov) \u00e8 stato possibile identificarlo con il fiume Sal. Dal fiume Sal il confine si comprendeva la foce del Don, scendendo poi lungo la costa orientale del mar d'Azov e del mar Nero sino al Caucaso. Ignota \u00e8 invece la collocazione del confine orientale di questa satrapia.\nSatrapia superiore di Parthava (Partia).\nTale satrapia copriva un territorio chiamato sia \"Partia e Ircania\" (DB par. 35) sia come \"Partia\" (DB par. 37). Da ci\u00f2 si deduce che l'Ircania era reputata parte integrante della Partia, fatto questo avvalorato dalle descrizioni geografiche, collocanti i Corasmi immediatamente ad oriente dei Parti. Amministrativamente l'Ircania apparteneva alla Partia, molto probabilmente in qualit\u00e0 di satrapia inferiore. In epoca seleucide le due provincie erano ancora considerate in maniera unitaria per quanto concerne la riscossione dei tributi.\nCurzio Rufo e Diodoro identificano Ecatompilo come una fondazione pre-alessandrina, fatto questo che fa supporre un suo ruolo come capitale provinciale gi\u00e0 in et\u00e0 achemenide. Non vi \u00e8 tuttavia alcuna certezza circa la collocazione della citt\u00e0 in epoca seleucice e partica(per informazioni generali, v. Seibert).\nSatrapia superiore di Uv\u0101razm\u012b (Corasmia).\nQuesta provincia rientrava tra quelle in prevalenza abitate da popolazioni nomadi, ma governate da sovrani indigeni. Farasmane era il satrapo che all'epoca di Alessandro, controllava ques'area. Il suo territorio coincideva in gran parte con il deserto del Karakum, un'area di forma approssimativamente romboidale, separata a nord-est dai territori dei Massageti dal fiume Osso. A nord-ovest, l'antico tratto dell'Osso chiamato Uzboy, ne segnava i confini. Partendo dall'angolo orientale del rombo, posto nei pressi della moderna Charjuy in Turkmenistan, il confine piegava a sud-ovest verso il confine ircano, che seguiva ad ovest e a nord-ovest fino a toccare nuovamente il fiume Uzboy.\nGrande satrapia di Sparda (Lidia).\nQuesta satrapia \u00e8 senza dubbio quella meglio documentata. La sua organizzazione \u00e8 ben delineata dalle fonti e ha reso possibile per analogia la definizione da parte degli storici degli assetti amministrativi delle altre satrapie. La sua capitale era l'antica metropoli di Sardi.\nLa campagna di Ciro il Grande contro la Lidia \u00e8 descritta da Erodoto come una risposta all'offensiva di Creso contro la Cappadocia. Cappadocia e Lidia vennero entrambe accorpate nell'impero, formando un'unica grande satrapia. Qui risiedevano principi achemenidi e altri membri di famiglie che erano stati ricompensati per la loro lealt\u00e0 dopo la soppressione della rivolta di Gaumata(per una ricostruzione: Krumbholz, Petit, Balcer). Tra questi vi era Artaferne I, il suo omonimo figlio) e Ciro, fratello di Artaserse II. In varie occasioni, specialmente in periodi di crisi, i satrapi di Sardi (ad es. il principe Ciro e il suo successore Tissaferne) erano responsabili per l'intera regione, inclusa la Cappadocia.\nSatrapia superiore centrale di Sparda (Lidia).\nQuesta satrapia includeva quattro o cinque satrapie inferiori: la satrapia inferiore centrale di Lidia, con capitale Sardi, la Frigia ellespontica, la Caria, la Tracia (quest'ultima per il periodo compreso tra il 512 e il 479. Le regioni della Ionia e dell'Eolide non erano comprese tra le conquiste persiane e si configuravano come entit\u00e0 geopolitiche non chiaramente definite. Le iscrizioni achemenidi riportano a vario titolo la sottomissione di queste zone, ma \u00e8 possibile escludere l'esistenza di una satrapia della Ionia.\nNumerose e inequivocabili testimonianze provano che la Frigia ellespontica fosse parte della Lidia. Il satrapo della Lidia poteva impartire ordini al governatore della Frigia ellespontica(v. anche per la coniazione di Tissaferne ad Astira nella Misia, Cahn).\nL'autorit\u00e0 del satrapo della Lidia anche in Caria \u00e8 ugualmente indiscutibile; il coinvolgimento diretto di Tissaferne negli affari dell'area lo dimostra. Il satrapo successivo Autofradate \u00e8 anch'egli associato in maniera anolga alla Caria, cui si aggiungeva la giurisdizione sulla Licia. Cos\u00ec come Tissaferne sulle iscrizioni della Stele di Xanto, Autofradate risulta essere l'autorit\u00e0 locale di grado pi\u00f9 elevato (dato desunto dallo studio del sarcofago di Payava; per altre informazioni su Xanto: Schmitt, Demargne, Laroche).\nInequivocabilmente documentato da numerose prove \u00e8 il fatto che anche la Grande Frigia appartenesse alla satrapia superiore di Lidia.\nLa Tracia fu conquistata durante la campagna di Dario I contro gli Sciti e pertanto appare nelle iscrizioni achemenidi successive al 512. Fu accorpata all'impero col rango di satrapia inferiore: tale dato \u00e8 in contrasto con il fatto che la Tracia compaia nelle liste dahy\u0101va. Logicamente appare tuttavia improbabile che un'area periferica e di recente conquista come la Tracia potesse costituire una delle pietre angolari dell'impero (DH 4-6, DPh 5-8). La Tracia era soggetta inizialmente all'autorit\u00e0 di un re semi-autonomo, Aminta, solamente in seguito sembra essere stata incorporata pienamente nell'impero e soggetta ad un satrapo.\nSatrapia inferiore della Frigia ellespontica.\nLa capitale provinciale era Dascylium) ed in questa citt\u00e0 risiedeva una famiglia persiana, detentrice del governo della satrapia per via ereditaria (per una ricostruzione v. Krumbholz; N\u00f6ldeke; Petit; Balcer; Bak\u0131r). L'estensione territoriale della satrapia pu\u00f2 essere definita in maniera dettagliata sulla base degli elenchi di citt\u00e0 delle quali \u00e8 stata attestata la sottomissione all'autorit\u00e0 del satrapo, in particolare risalenti agli anni del governo di Farnabazo. A sud il territorio della provincia giungeva sino a Pergamo e Gordium. Il confine era presumibilmente posto in corrispondenza del fiume Caicus.\nAd est la provincia inglobava la Bitinia e confinava con la Paflagonia. Una conferma di tale dato \u00e8 desumibile dal fatto che quando i 10000 Greci guidati da Senofonte sbarcarono ad Heraclea si trovavano in un'area posta sotto la responsabilit\u00e0 di Farnabazo. Il confine con la Paflagonia \u00e8 collocabile sul fiume Billaeus/Filyos. Ad ovest e a nord infine la Frigia ellespontica giungeva sino alla costa.\nLa satrapia includeva inoltre la Misia, che era parzialmente autonoma ed era considerata un'unit\u00e0 amministrativa di livello inferiore. La Misia tra il IV e il V secolo a.C. era governata da una dinastia locale, sebbene la successione del monarca locale richiedesse comunque l'assenso del satrapo che aveva sede a Dascylium.\nSatrapia inferiore di Skudra (Tracia).\nLa Skudra fu per breve tempo una satrapia (provincia) dell'Impero achemenide, comprendente le regioni storiche di Macedonia e Tracia. Venne conquistata dal generale Mardonio, sotto il regno di Dario I, nel 492 a.C. Divenne un importante base per ulteriori conquiste europee. L'area era inoltre ricca di miniere d'oro.\nSatrapia superiore di Katpatuka (Cappadocia).\nQuesta regione era presumibilmente in origine governata da una dinastia locale, sebbene l'esistenza del satrapo Artabate, menzionato all'epoca di Ciro il Grande, non possa essere verificata. All'epoca di Dario I un certo Ariaramne \u00e8 citato come satrapo di Cappadocia. In tarda et\u00e0 achemenide un satrapo chiamato Mitrobuzane ricopriva l'incarico di governatore.\nNon si dispone di alcuna informazione circa la struttura della gerarchia amministrativa fino all'epoca di Datame (per informazioni sulla sua carriera, v. Jacobs), inizialmente satrapo della Cappadocia oltre il Tauro, nota come Cilicia (per la localizzazione della regione, v. Ruge, Casabonne). In seguito Datame venne promosso alla satrapia superiore di Cappadocia. La sua autorit\u00e0 si estendeva, oltre che sulla satrapia inferiore centrale della Cappadocia pontica, anche sulla Cappadocia oltre il Tauro, come dimostrato dalle operazioni condotte contro Aspi di Cataonia, e sulla Paflagonia, come mostrano le spedizioni militari organizzate contro il re locale Tui e le sue coniazioni a Sinope.\nGrande satrapia di B\u0101biru\u0161 (Babilonia).\nQuesta satrapia fu creata direttamente dai territori dell'Impero babilonese conquistato da Ciro il Grande nel 539 a.C.. Nella capitale Babilonia port\u00f2 un ingentissimo ammontare di denaro e oggetti preziosi recuperati durante la campagna in Asia. Come nel caso di Sardi anche a Babilonia troviamo satrapi membri della famiglia reale o comunque di famiglie della pi\u00f9 alta aristocrazia; analogamente a tutte le altre grandi satrapie il loro incarico non era ereditario.\nL'Arabia, o meglio i territori circostanti l'oasi di Taym\u0101\u02be, che appartenevano altres\u00ec all'antico impero babilonese, furono aggiunti all'impero achemenide solo in seguito alle vittoriose campagne di Cambise e incorporati alla grande satrapia dell'Egitto.\nLa satrapia superiore di Athur\u0101/Assiria era compresa nella grande satrapia di Babilonia. A causa della sua stretta affinit\u00e0 storica con Babilonia la sua denominazione veniva utilizzata come sinonimo della grande satrapia(per i problemi relativi ai problemi terminologici generali, v. Kuyper). Lo status della citt\u00e0 di Babilonia e il rango dei suoi governatori suggeriscono una sua preminenza tra le grandi satrapie dell'impero. In occasione della ribellione di Megabizo in Siria, il satrapo di Babilonia fu designato per reprimere la rivolta. Ci\u00f2 dimostra in maniera eloquente l'estensione dei suoi poteri, un fatto sancito anche in epoche successive dall'importanza amministrativa ed economica della citt\u00e0 sotto Alessandro il Grande.\nSatrapia superiore centrale di B\u0101biru\u0161 (Babilonia).\nLe fonti disponibili sulle satrapie inferiori della satrapia superiore di Babilonia sono scarse, sebbene la Sittacene, che Curzio e Diodoro chiamano satrapia o eparchia, potrebbe essere stata una di queste.\nDisponiamo di informazioni migliori per l'Arbelide e il suo centro principale, Arbela, dove Alessandro fece bottino di enormi quantit\u00e0 di denaro dopo la battaglia di Gaugamela. Arbela era la capitale del distretto che si ribell\u00f2 contro Dario I sotto la guida di Ci\u00e7antaxma di Asagarta/Sagarzia. Dopo la soppressione della rivolta Dario I colloc\u00f2 le sue imprese contro Ci\u00e7antaxma nell'iscrizione di Bisitun in Media, fatto questo che fa supporre che l'area appartenesse amministrativamente a quella regione (DB pars. 33-34). Questa situazione mut\u00f2 sostanzialmente verso la met\u00e0 del V secolo a.C., con l'attribuzione dell'Arbelide a Babilonia.\nAltre satrapie inferiori non sono allo stato delle fonti desumibili. Il distretto di Dub\u0101la (DB III 79) doveva avere un rango amministrativo inferiore.\nSatrapia superiore di Athur\u0101 (Assiria).\nStrabone, quando parla di Assiria intende un territorio che comprende la Siria, la Cilicia e la Fenicia. Un satrapo che controllasse (come nel caso di Menete, nominato da Alessandro) queste regioni deve essere inteso come satrapo superiore di Assiria. Infatti, il caso del satrapo Belesi evidenzia come Siria e Assiria formassero un'entit\u00e0 amministrativs unica. Il fatto inoltre che il satrapo Mazeo abbia comandato a Gaugamela forze da Mesopotamia e Siria sembrerebbe confermare questa posizione. La Fenicia stessa apparteneva alla Siria.\nLa Cilicia non faceva parte della grande satrapia di Sparda/Lidia, poich\u00e9 la competenza amministrativa del suo satrapo non includeva Tarso. In quella citt\u00e0 il principe Ciro rivel\u00f2 ai mercenari greci i suoi piani di ribellione e aument\u00f2 loro le paghe per poi continuare la sua campagna contro Artaserse II). Per esclusione, la Cilicia doveva appartenere direttamente alla satrapia superiore dell'Assiria, come gi\u00e0 era all'epoca dell'impero neo-babilonese.\nLa ricostruzione della gerarchia amministrativa qui presentata rende comprensibili gli avanzamenti di carriera effettuati da diversi personaggi della burocrazia all'interno della medesima grande satrapia. Ad esempio B\u0113lsunu inizi\u00f2 la sua carriera come funzionario di alto livello a Babilonia, per poi occupare il grado gerarchico pi\u00f9 elevato di Ebir-n\u0101ri(corrispondente alla Siria). Analogamente Mazeo, gi\u00e0 satrapo minore della Cilicia intorno alla met\u00e0 del IV secolo a.C., divenne in seguito satrapo dell'Assiria. In qualit\u00e0 di satrapo egli cerc\u00f2 di impedire l'attraversamento dell'Eufrate da parte di Alessandro e combatt\u00e9 duramente contro di lui(per le sue coniazioni, v. Bordreuil, Elayi ed Elayi). In un secondo momento venne nominato da Alessandro grande satrapo di Babilonia.\nGrande satrapia di Mudr\u0101ya (Egitto).\nIn maniera anaolga all'impero babilonese e alla Lidia, l'Egitto sub\u00ec l'attacco di Cambise e venne da questi annesso all'impero achemenide, ordinato come grande satrapia (circa 525 a.C.). L'occupazione dell'Egitto da parte dei persiani, e in seguito da parte di Alessandro, fu sancita dalla semplice conquista di Menfi. Ci\u00f2 dimostra l'importanza amministrativa della citt\u00e0, un ruolo che mantenne anche in seguito, divenendo capitale della grande satrapia. Tra i satrapi dei quali si serba memoria storica troviamo esponenti della casa reale achemenide (ad es. Achemene, figlio di Dario I; per una lista di governatori achemenidi, v. Bresciani).\nOltre alla Mudr\u0101ya (Egitto) propriamente detta, solamente l'Arab\u0101ya/Arabia (citata nelle iscrizioni di Bisotun) rientrava tra i territori soggetti alla satrapia (laddove per Arabia si deve intendere la regione conquistata da Nabonide, circostante l'oasi di Taym\u0101\u02be). Ci\u00f2 nonostante l'area in questione fosse storicamente appartenuta all'impero babilonese (tale scelta deve attribuirsi al fatto che la sua conquista fu attuata in concomitanza con quella dell'Egitto).\nLe ulteriori campagne di Cambise contro Libia e Nubia si risolsero in un fallimento; solamente nel 513/12 Dario I fu in grado di soggiogare quei territori. Considerazioni di carattere geografico rendono plausibile l'ipotesi che Libia e Nubia siano state aggregate alla grande satrapia dell'Egitto. Alla fine dell'impero achemenide la Nubia non sembra essere stata ancora parte della satrapia. Presumibilmente all'epoca l'area era oggetto di rivendicazioni territoriali, senza una reale presenza militare in loco. Nel periodo macedone la Nubia venne aggiunta da Alessandro tra i suoi obiettivi militari, senza che tuttavia alcuna azione venisse contro questa intrapresa. Il fatto che egli si sia limitato a nominare satrapo della Libia Apollonius denota che solamente quell'area oltre all'Egitto propriamente detto era rimasto sotto la sovranit\u00e0 dell'impero.\nSatrapia superiore centrale di Mudr\u0101ya (Egitto).\nComprendeva due satrapie inferiori: Basso Egitto e Alto Egitto. Quando Cambise si dispose alla conquista della Nubia, fiss\u00f2 il suo quartier generale a Tebe, dove presumibilmente era collocata l'amministrazione dell'Alto Egitto. Durante il regno di Alessandro un certo Efippo venne nominato satrapo dell'Alto Egitto; non disponiamo di alcun dato sui suoi predecessori.\nSatrapia superiore di Put\u0101y\u0101 (Libia).\nQuesta provincia trasse indubbi benefici politici dalle numerose rivolte verificatesi in Egitto, potendo godere di lunghi periodi di indipendenza dall'Impero Achemenide. Sembra tuttavia che all'epoca di Dario III facesse ancora parte dell'Impero.\nI Cirenanici inviarono doni ad Alessandro, allorquando questi si spinse lungo la costa mediterranea, cos\u00ec come avevano fatto in passato con Cambise; cos\u00ec facendo riconobbero Alessandro legittimo successore dei sovrani achemenidi, accettando le sue pretese sul territorio. La provincia libica, oltre alla Cirenaica, comprendeva anche la Grande Sirte e l'oasi di Siwah nel deserto a sud.\nSatrapia superiore di K\u016b\u0161iy\u0101 (Etiopia).\nSebbene sia impossibile determinare con certezza la data nella quale la provincia recuper\u00f2 la sua indipendenza, \u00e8 possibile comunque affermare che essa non facesse gi\u00e0 pi\u00f9 parte dell'Impero Achemenide all'epoca delle conquiste macedoni. La provincia non si estendeva con ogni probabilit\u00e0 oltre la seconda cataratta del Nilo ed iniziava all'altezza della prima. La capitale vera e propria della Nubia, Mero\u00eb, non cadde probabilmente mai sotto la dominazione persiana.\nSatrapia superiore dell'Arab\u0101ya (Arabia).\nQuesta provincia cadde sotto la dominazione persiana in seguito alla campagna egiziana di Cambise. Il re stipul\u00f2 diversi trattati con gli Arabi, ma la regione preserv\u00f2 la sua sostanziale autonomia con un proprio monarca obbligato a pagare tributi e a fornire truppe. I confini di questa vasta provincia si estendevano intorno all'oasi di Taym\u0101\u02be e possono essere definiti con esattezza solo in direzione ovest, laddove il ramo pelusiano del Nilo costituiva un limite naturale, e nord-ovest, dove correvano poco a sud di Gaza.\nGrande satrapia di Harauvati\u0161 (Aracosia).\nLa progressiva diminuzione delle informazioni disponibili spostandoci nella parte orientale dell'impero rende particolarmente ardua la ricostruzione dell'organizzazione di questa provincia. Dati relativi alla situazione precedente al dominio achemenide sono scarsi, ma anche per periodi successivi il volume di informazioni resta basso. Le disposizioni date da Alessandro circa l'assetto dell'area sono le uniche basi della ricostruzione storica, basata su analogie con regioni meglio documentate.\nL'assunto che l'amministrazione achemenide nell'area comprendente Sistan, Makran, e Belucistan si fosse basata su strutture di governo precedenti poggia sulla tradizione storica relativa alla dinastia iranica dei S\u0101ma, della quale gli esponenti pi\u00f9 noti sono K\u0259r\u0259s\u0101spa-/Kar\u0161\u0101sp e suo nipote Rostam. La relazione etimologica tra il nome della dinastia e il termine greco \"Thamanaioi\" designante un gruppo etnico era gi\u00e0 stata notata da Josef Marquart. Da Erodoto si pu\u00f2 desumere che il termine Thamanaioi si riferisca agli Aracosiani. Secondo la tradizione medioevale, la dinastia controllava un'area che si estendeva sul Sist\u0101n ad ovest e sullo Zabulistan a nord. A queste zone, che costituivano il cuore dell'impero, gli achemenidi aggiunsero il Punjab e il Sindh, elevandole a satrapie superiori (per un quadro d'insieme, v. Jacobs). L'affidabilit\u00e0 di queste informazioni, basandosi su situazioni pre-achemenidi, \u00e8 tuttavia incerta.\nCi sono, comunque, indicazioni che suggeriscono l'esistenza di un vasto complesso amministrativo, organizzato gerarchicamente, nell'area sud-orientale dell'impero achemenide, che aveva il suo centro nell'area arachosiana. Le informazioni pi\u00f9 attendibili sono tuttavia desumibili dalle disposizioni amministrative di Alessandro il Grande. Nell'Aracosia settentrionale attu\u00f2 una profonda riorganizzazione, che interessava le zone di Zranka/Drangiana, Maka/Gedrosia, e Hindu\u0161/India. Altri provvedimenti successivi furono dettati da situazioni di necessit\u00e0 derivanti dalla situazione instabile dell'area, e pertanto sono di difficile interpretazione in chiava amministrativa.\nChe la Gedrosia appartenesse all'Aracosia emerge molto chiaramente dal titolo di Sibirzio, chiamato esplicitamente \"\"satrapo di Aracosia e Gedrosia\".\nAnche la Drangiana apparteneva amministrativamente all'Aracosia, come si pu\u00f2 desumere dalle informazioni geografiche di Strabone. Arriano stesso chiama Barsente, l'ultimo governatore achemenide della regione \"satrapo degli Aracosiani e dei Drangianiani\"\". Barsente fugg\u00ec dinanzi all'avanzata di Alessandro e si rifugi\u00f2 in Aracosia, per poi ritirarsi nella regione degli \"Indiani delle montagne\", un contingente dei quali egli aveva comandato durante la battaglia di Gaugamela. Queste informazioni indicano anche che Barsente era responsabile per la provincia dell'Hindu\u0161, zona di reclutamento della succitata etnia.\nLa subordinazione di \u0398atagu\u0161 all'Aracosia \u00e8 il dato meglio documentato tra quelli amministrativi dell'area. La versione babilonese dell'iscrizione di Bisotun riporta il successo riportato da Viv\u0101na, satrapo dell'Aracosia, sui ribelli in Aracosia e Sattagidia, resoconto concluso dall'affermazione: \"Questo \u00e8 quanto feci in Sattagidia e Aracosia\" (DBbab righe 48-49). Il testo corrispondente in antico persiano e elamita menziona solamente l'Aracosia (DB III par. 48; DBelam par. 38). Questa differenza indica indirettamente che la Sattagidia era subordinata all'Aracosia. Tale status \u00e8 documentato anche 190 dopo, quando Alessandro ordin\u00f2 ai Malli e agli Ossidraci, che vivevano nella regione della Sattagidia, di inviare i loro tributi all'Aracosia.\nSatrapia superiore centrale di Harauvati\u0161 (Aracosia).\nA causa della scarsit\u00e0 di informazioni \u00e8 impossibile delineare una suddivisione territoriale a livello di satrapia inferiore all'interno dell'Aracosia, nonostante la ragguardevole estensione territoriale di quest'ultima. La capitale era Aracoti, in seguito Alessandropoli (l'attuale Kandahar), come ha dimostrato Paul Bernard con l'aiuto di antiche fonti.\nA nord-est e a est, i fiumi Kabul e Indo delimitavano i confini della satrapia, separandola da quella di Gand\u0101ra e \u0398atagu\u0161. \u00c8 stata dimostrata l'esistenza di un confine comune a sud-est con il distretto degli Indiani di Montagna nelle montagne Kirthar, situate nell'Hindu\u0161. Ci\u00f2 sulla base delle testimonianze storiche relative alla fuga di Barsente. Tale confine correva a sud della catena del Sulaiman verso il passo di Bolan. La definizione del confine presso il distretto degli Oritani, appartenente alla Gedrosia, cos\u00ec come nel resto della Gedrosia \u00e8 invece incerta. In maniera analoga alla zona occidentale, la frontiera con il territorio degli Ariaspi non pu\u00f2 essere chiaramente definita. Nel nord-ovest, tuttavia, appare probabile che il confine con la Drangiana fosse costituito dal fiume Etimandro/Helmand.\nGrande satrapia di B\u0101xtri\u0161 (Baktrian\u0113).\nLa sua capitale era Battra/Zariaspa, ubicata sul sito della moderna Balkh(per informazioni su Zariaspa, v. Arriano e Strabone). Come nel caso di Sardi e di Babilonia, i suoi governatori erano principi achemenidi o membri delle pi\u00f9 alte \u00e9lite dell'impero. Il pi\u00f9 conosciuto tra i satrapi \u00e8 stato senza dubbio Besso.\nInformazioni relative all'amministrazione della satrapia risalgono prevalentemente al periodo delle campagne alessandrine. Circa l'estensione dei domini del satrapo, \u00e8 interessante la lista di popolazioni dalle quali Besso si aspettava di ottenere appoggi contro Alessandro: Corasmi, Saci, Dahae, Indiani e Sciti. Ragionevolemte si pu\u00f2 supporre che a queste popolazioni corrispondessero i territori sui quali si estendeva l'autorit\u00e0 del satrapo.\nLe popolazioni citate erano o nomadi o indiane. Mancano i Sogdiani, nonostante Besso concentrasse la sua resistenza nei loro territori e in Battria. Dopo l'abbandono della Battria si ritir\u00f2 in Sogdiana: un'indicazione circa l'estensione dell'autorit\u00e0 satrapiale sul quella regione. Un ulteriore indizio dell'appartenenza di quell'area alla satrapia \u00e8 dato dal fatto che i Sogdiani, insieme con gli indiani, erano posti sotto il controllo di Besso a Gaugamela. Altre prove sono fornite da documenti provenienti dall'Afghanistan.\nLa questione circa l'appartenenza dell'Aria alla Battria o alla Media pu\u00f2 essere difficilmente desunta da fonti del periodo achemenide. La tradizionale affiliazione dell'Aria all'impero kayanide) fa propendere verso l'idea di una sua sottomissione alla Battria. Un passaggio di Strabone, a sua volta basato su Eratostene, sitetizza la composizione territoriale della grande strapia che conferma questa idea. Non \u00e8 chiaro tuttavia se la Battria fosse una grande satrapia o una satrapia superiore. Nel primo caso vedrebbe la satrapia delimitata dal Paropamiso e dall'Osso; nel secondo caso ci si troverebbe di fronte ad un territorio confinante con l'Aracosia e il territorio dei Massageti oltre che, per un breve tratto, con l'India. In entrambi i casi \u00e8 certa tuttavia l'apprtenenza di Gand\u0101ra e Sogdiana alla Battria. Se per Aracosia si intende la grande satrapia, includente anche la Drangiana, l'Aria deve deve ritenersi anch'essa parte della grande satrapia. L'informazione che riportava che la Battria confinava ad ovest con l'Arachosia e con il territorio dei Massageti deve essersi originata dalla descrizione di Eratostene della satrapia \"superiore\" di Battria, erroneamente riferita da Strabone alla grande satrapia.\nLa stretta relazione tra la Battria e le regioni dei Saci \u00e8 indiscutibile. Pierre Briant ne ha delineato la storia, senza tuttavia ipotizzare l'esistenza di un vincolo anche di tipo amministrativo (fatto questo che spiegherebbe perch\u00e9 Dahae e Massageti fossero sotto il comando di Besso a Gaugamela). Un nuomo chiamato Istaspe aveva in maniera analoga comandato Battriani e Saci nell'armata che Serse aveva condotto contro i Greci.\nL'estensione dell'amministrazione dei satrapi di Battria anche sulle regioni dei Saci \u00e8 rivelata anche dal fatto che Masiste facesse affidamento sui Saci per l'attuazione dei suoi piani di ribellione: evidentemente costoro erano posti sotto la sua autorit\u00e0. L'appartenenza effettiva delle regioni dei Saci all'impero achemenide, ovvero il loro eventuale ordinamento nel sistema delle satrapie \u00e8 discusso; probabilmente godevano di uno status di autonomia amministrativa, limitandosi a fornire truppe all'impero."}
{"id": "3376506", "revid": "834", "url": "https://it.wikipedia.org/wiki?curid=3376506", "title": "SAVA", "text": ""}
{"id": "3376507", "revid": "869733", "url": "https://it.wikipedia.org/wiki?curid=3376507", "title": "ROFLMAO", "text": ""}
{"id": "3376509", "revid": "33689", "url": "https://it.wikipedia.org/wiki?curid=3376509", "title": "Scary Monsters", "text": ""}
{"id": "3376512", "revid": "1516566", "url": "https://it.wikipedia.org/wiki?curid=3376512", "title": "Scotto", "text": ""}
{"id": "3376513", "revid": "834", "url": "https://it.wikipedia.org/wiki?curid=3376513", "title": "Scritti sulla letteratura e sull'arte (Brecht)", "text": ""}
{"id": "3376514", "revid": "642594", "url": "https://it.wikipedia.org/wiki?curid=3376514", "title": "Scuola francese (organo)", "text": ""}
{"id": "3376515", "revid": "287204", "url": "https://it.wikipedia.org/wiki?curid=3376515", "title": "Orange Attackers", "text": "Le Orange Attackers (\u30aa\u30ec\u30f3\u30b8\u30a2\u30bf\u30c3\u30ab\u30fc\u30ba) sono state una societ\u00e0 pallavolistica femminile giapponese, con sede a K\u014dbe.\nStoria della societ\u00e0.\nLe Orange Attackers nascono nel 1982 a K\u014dbe con il nome di \"Daiei\" e sponsorizzato dall'omonima catena di supermarket. Nel 1983 inizia la sua prima stagione di attivit\u00e0, ottenendo subito la promozione nella League, massima serie del campionato giapponese. Nel 1986 si aggiudica il Torneo Kurowashiki, ripetendosi anche nel 1992. Sempre nel 1986 si classifica al secondo posto in campionato, preceduto dalle Hitachi Belle Fille. Nella stagione 1994-95 vince per la prima volta il campionato giapponese, precedendo in classifica il Phoenix Unitika. Tra il 1996 ed il 1999 si aggiudica altre tre volte il Torneo Kurowashiki e nel 1998 vince il suo secondo campionato.\nNella stagione 2000-01, la Hisamitsu Pharmaceutical diventa proprietaria dell'Orange Attakers, rinominandolo per un breve periodo in \"Hisamitsu Springs Attackers\", e fondendolo, nel 2001, appena terminata la stagione, col \"Tosu Hisamitsu Springs\", formando lo Hisamitsu Springs. I vertici societari entrano a far parte del nuovo club, cessando cos\u00ec l'attivit\u00e0 dell'Orange Attakers."}
{"id": "3376517", "revid": "834", "url": "https://it.wikipedia.org/wiki?curid=3376517", "title": "Sede centrale della HSBC (Hong Kong)", "text": ""}
{"id": "3376519", "revid": "834", "url": "https://it.wikipedia.org/wiki?curid=3376519", "title": "Sede della Banca d'Italia", "text": ""}
{"id": "3376523", "revid": "1305772", "url": "https://it.wikipedia.org/wiki?curid=3376523", "title": "Selective Service Act", "text": ""}
{"id": "3376524", "revid": "834", "url": "https://it.wikipedia.org/wiki?curid=3376524", "title": "Selezione dei colori (fotografia)", "text": ""}
{"id": "3376525", "revid": "729019", "url": "https://it.wikipedia.org/wiki?curid=3376525", "title": "Smith &amp; Wesson 22", "text": "La Smith &amp; Wesson (S&amp;W) Model 22 \u00e8 la versione commerciale del revolver M1917 utilizzato durante la prima guerra mondiale.\nStruttura.\nOriginalmente chiamata M1950, \u00e8 un revolver dal castello N (largo), ad azione doppia. In calibro .45 ACP, pu\u00f2 essere ricaricato con caricatori a mezzaluna o a luna. \u00c8 costruita per essere semplice e resistente, basti vedere l'assenza di mire mobili e la linea relativamente senza decorazioni, usabile come arma di difesa domestica, in ambienti dove revolver pi\u00f9 complessi si danneggerebbero facilmente, o quando la precisione non \u00e8 un'assoluta priorit\u00e0."}
{"id": "3376526", "revid": "1305772", "url": "https://it.wikipedia.org/wiki?curid=3376526", "title": "Selezione negativa", "text": ""}
{"id": "3376527", "revid": "767487", "url": "https://it.wikipedia.org/wiki?curid=3376527", "title": "Mildura Grand Tennis International 2011", "text": "Il Mildura Grand Tennis International 2011 (Australia F1 Futures 2011) \u00e8 stato un torneo di tennis giocato sull'erba, che fa parte della categoria ITF Women's Circuit nell'ambito dell'ITF Women's Circuit 2011 e dell'ITF Men's Circuit nell'ambito dell'ITF Men's Circuit 2011. Sia il torneo maschile che quello femminile si sono giocati a Mildura in Australia, dal 21 al 27 febbraio 2011.\nCampioni.\nSingolare maschile.\n James Lemke ha battuto in finale Isaac Frost 6\u20134, 6\u20132\nDoppio maschile.\n \u00c9rik Chvojka / Sadik Kadir hanno battuto in finale Matthew Barton / Colin Ebelthite 4\u20136, 6\u20134, [10\u20137]\nSingolare femminile.\n Hsieh Su-wei ha battuto in finale Katie O'Brien 6-1, 6-2\nDoppio femminile.\n Casey Dellacqua / Olivia Rogowska hanno battuto in finale Rika Fujiwara / Kumiko Iijima 4-6, 7-6(6), [10-4]"}
{"id": "3376528", "revid": "79968", "url": "https://it.wikipedia.org/wiki?curid=3376528", "title": "Vodafone Casa", "text": ""}
{"id": "3376530", "revid": "1305772", "url": "https://it.wikipedia.org/wiki?curid=3376530", "title": "Sella da equitazione", "text": ""}
{"id": "3376533", "revid": "1305772", "url": "https://it.wikipedia.org/wiki?curid=3376533", "title": "Seminario dei Nobili", "text": ""}
{"id": "3376534", "revid": "1782831", "url": "https://it.wikipedia.org/wiki?curid=3376534", "title": "Tiziana Schiavarelli", "text": "Biografia.\nNata a Bari, ha iniziato la sua carriera d'attrice teatrale nella seconda met\u00e0 degli anni settanta, all'et\u00e0 di quindici anni, debuttando con la Compagnia \u201cAnonima G.R.\u201d, dalla quale, pur avendo avuto percorsi personali nel cinema e nella televisione, non si \u00e8 mai allontanata.\nIn circa 35 produzioni teatrali con l'Anonima G.R., di cui \u00e8 anche coautrice di molti testi, ha dato vita a diverse caratterizzazioni comiche su personaggi femminili, spesso con una forte connotazione barese. \u00c8 stata diretta dal regista Nanni Loy in due spettacoli teatrali: \"Dolce o amaro?\" tratto dal film \"Caf\u00e8 express\" e \"L'Osso Sacro\".\nCon Dante Marmone, compagno di lavoro e di vita, Tiziana Schiavarelli ha condiviso il lungo percorso teatrale, nonch\u00e9 l'esperienza televisiva che li ha visti pi\u00f9 recentemente impegnati nella realizzazione (come autori e protagonisti) della sit-com \"CATENE(serie televisiva)|Catene]]\" sull'emittente pugliese \"Telenorba\" (Aldo Grasso in un articolo apparso nel 2006 su \"Sette\" &lt;magazine del \"Corriere della Sera&gt;\" l'ha recensita come tra le pi\u00f9 interessanti fiction italiane). Molto impegnata anche musicalmente, \u00e8 interprete di diverse canzoni composte da Dante Marmone ed \u00e8 autrice di alcune canzoni comiche.\nInoltre si \u00e8 dedicata alla scrittura di un libro: \"Io, la seconda figlia \u2013 Storia semiserie di una primadonna\", nel quale racconta la storia della sua vita di bambina terribile, adolescente ribelle e poi moglie e madre fuori dagli schemi.\nDa questo suo libro autobiografico ha tratto un monologo che ha portato in scena in diversi teatri italiani.\nTra i diversi film a cui ha preso parte, nel 2009 partecipa come protagonista al film \"Focaccia blues\" a fianco a Dante Marmone, Lino Banfi e Renzo Arbore, e sempre al fianco di Lino Banfi, nel film tv \"Il padre delle spose\" ed \"Il commissario Zagaria\"."}
{"id": "3376535", "revid": "104458", "url": "https://it.wikipedia.org/wiki?curid=3376535", "title": "Sentier", "text": ""}
{"id": "3376536", "revid": "1305772", "url": "https://it.wikipedia.org/wiki?curid=3376536", "title": "Senza tregua", "text": ""}
{"id": "3376537", "revid": "287204", "url": "https://it.wikipedia.org/wiki?curid=3376537", "title": "Senza tregua (film)", "text": ""}
{"id": "3376539", "revid": "834", "url": "https://it.wikipedia.org/wiki?curid=3376539", "title": "Senza Tregua", "text": ""}
{"id": "3376540", "revid": "287204", "url": "https://it.wikipedia.org/wiki?curid=3376540", "title": "Senza tregua (romanzo)", "text": ""}
{"id": "3376543", "revid": "20090", "url": "https://it.wikipedia.org/wiki?curid=3376543", "title": "Neoporto", "text": ""}
{"id": "3376545", "revid": "834", "url": "https://it.wikipedia.org/wiki?curid=3376545", "title": "No Deals, Mr. Bond", "text": ""}
{"id": "3376552", "revid": "834", "url": "https://it.wikipedia.org/wiki?curid=3376552", "title": "Hard Target", "text": ""}
{"id": "3376554", "revid": "1305772", "url": "https://it.wikipedia.org/wiki?curid=3376554", "title": "Senza titolo", "text": ""}
